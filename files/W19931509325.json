{
    "id": 32186,
    "title": "5.3.3 Ansvarsfordeling i forbindelse med kontrol af nyt apparatur ",
    "documentTypeId": "240",
    "isSagsforlobPeriodValid": false,
    "shortName": "KEN nr 15093 af 25/06/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En 5 dage gammel pige var indlagt på sygehus med gulsot fik  \r\n\r\n lysbehandling og blev forbrændt i lyskassen. Fototerapiapparatet var lige  \r\n\r\n anskaffet og af ny type. Det viste sig, at apparatet var leveret uden  \r\n\r\n akryldækplade, som skulle fungere som filter for ultraviolet lys. Teknisk  \r\n\r\n afdeling havde kontrolleret elsikkerheds data. Funktionskontrol blev normalt  \r\n\r\n foretaget af bruger. </I> </P>  \r\n\r\n<P> <I>Patientklagenævnet fandt, at der burde have foreligget retningslinier,  \r\n\r\n og at ansvaret herfor påhvilede sygehusets ledelse og ikke den enkelte  \r\n\r\n afdeling og at det var hensigtsmæssigt at ledelsen foranledigede dette. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>5.3.3 Ansvarsfordeling i forbindelse med kontrol  \r\n\r\n af nyt apparatur </H1>  \r\n\r\n<P></P>  \r\n\r\n<BR>  \r\n\r\n<P>En 5 dage gammel pige, der var indlagt på sygehus for gulsot, fik  \r\n\r\n lysbehandling og blev herved forbrændt i en lyskasse. </P>  \r\n\r\n<P>Det anvendte fototerapiapparat var lige anskaffet og af en ny type. Pigen  \r\n\r\n var første patient, der blev behandlet i apparatet. Umiddelbart efter  \r\n\r\n behandlingen var der intet at bemærke, men først på natten sås  \r\n\r\n hudforandringer i form af rødme, og senere fremtrådte &#187;solskoldede&#171;  \r\n\r\n hudområder på ryg, arme og ben. Følgetilstanden blev kraftig rødme og varme  \r\n\r\n på de lysramte hudflader, blæredannelse på kinderne og kulderystelser. </P>  \r\n\r\n<P>En efterfølgende undersøgelse af apparatet foretaget af sygehusets  \r\n\r\n tekniske afdeling viste, at der under lampehuset manglede en akryldækplade,  \r\n\r\n der skulle fungere som filter for ultraviolet lys. Det var afdelingens  \r\n\r\n opfattelse, at apparatet var leveret fra fabrikken uden denne dækplade.  \r\n\r\n Teknisk afdeling havde kontrolleret apparatet inden ibrugtagning, men kun med  \r\n\r\n hensyn til elsikkerheds-data, idet funktionskontrol normalt blev foretaget af  \r\n\r\n brugerne. </P>  \r\n\r\n<P> <I>Sundhedsstyrelsen</I> udtalte, at det måtte antages, at pigen var  \r\n\r\n blevet forbrændt som følge af, at apparatet ikke var forsynet med det  \r\n\r\n nødvendige filter, og at neonatalafdelingens personale ikke havde haft klare  \r\n\r\n retningslinier for kontrolprocedurer, før det medicotekniske udstyr blev  \r\n\r\n taget i brug. </P>  \r\n\r\n<P> <I>Sundhedsstyrelsen</I> udtalte endvidere, at det var den enkelte  \r\n\r\n afdelings ledelses opgave at sikre, at udstyr, der blev anvendt i behandling  \r\n\r\n og patientundersøgelse, var i forsvarlig stand. Dette skete normalt ved, at  \r\n\r\n afdelingsledelsen udarbejdede klare retningslinier for, hvem der havde  \r\n\r\n ansvaret for den fornødne kontrol, inden ibrugtagningen og herefter for de  \r\n\r\n nødvendige periodiske rutineeftersyn. </P>  \r\n\r\n<P> <I>Sundhedsstyrelsen</I> indstillede, at der over for afdelingens  \r\n\r\n overlæge og oversygeplejerske blev beklaget, at der ikke forelå klare  \r\n\r\n retningslinier. </P>  \r\n\r\n<P> <I>Patientklagenævnet</I> var enig i, at der burde have foreligget  \r\n\r\n retningslinier. Patientklagenævnet fandt imidlertid, at ansvaret påhvilede  \r\n\r\n sygehusets ledelse og ikke den enkelte afdelings ledelse. </P>  \r\n\r\n<P> <I>Patientklagenævnet</I> udtalte, at det ville være hensigtsmæssigt, at  \r\n\r\n sygehusets ledelse foranledigede, at der blev udarbejdet klare retningslinier  \r\n\r\n for, hvem der havde ansvaret for, at fornøden kontrol blev foretaget af  \r\n\r\n udstyr, der anvendtes i behandling og patientundersøgelse, inden  \r\n\r\n ibrugtagning, og at nødvendige rutineeftersyn blev foretaget. </P>  \r\n\r\n</DIV>",
    "isHistorical": false,
    "editorialNotes": [
        "Offentliggjort i Sundhedsvæsenets Patientklagenævns Årsberetning for 1992 s. 42-43"
    ],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "W19931509325"
        },
        {
            "displayName": "Entydig dokumentidentifikation",
            "displayValue": "CA000097"
        },
        {
            "displayName": "Dato for indlæggelse",
            "displayValue": "08/04/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "15093"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "25/06/1993"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}