{
    "id": 155654,
    "title": "Ankestyrelsens principafgørelse P-15-08 om social pension - oplysningspligt - tilbagebetaling - condictio indebiti - fejl - ikke rette person",
    "documentTypeId": "240",
    "isSagsforlobPeriodValid": true,
    "shortName": "KEN nr 11007 af 06/11/2008",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-15-08 om social pension - oplysningspligt - tilbagebetaling - condictio indebiti - fejl - ikke rette person</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Kommunens krav om tilbagebetaling af pension, der ved en fejl var indsat på pensionistens konto, var omfattet af pensionslovens regel om tilbagebetaling og dermed også af retssikkerhedslovens regler om oplysningspligt.</p>\r\n   <p class=\"TekstGenerel\">Det kunne ikke tillægges betydning, at beløbet, der var modtaget med urette, ikke skulle være udbetalt til pensionisten, men til en anden person.</p>\r\n   <p class=\"TekstGenerel\">Det blev lagt til grund, at det var fremgået af kontoindbetalingerne, at der var tale om pension.</p>\r\n   <p class=\"TekstGenerel\">Reglen i pensionslovens § 42 måtte dog anvendes i overensstemmelse med dansk rets almindelige regler om tilbagesøgning af beløb udbetalt i urigtig formening om skyld (condictio indebiti).</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 484 af 29. maj 2007 - § 42</p>\r\n<p>\r\n   <span class=\"Bold\">Bekendtgørelser:</span>\r\n</p>\r\n<p>Socialministeriets bekendtgørelse nr. 768 af 27. juni 2007 om retssikkerhed og administration på det sociale område - § 1, nr. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Kommunen fremsatte i december 2006 krav om tilbagebetaling af fejludbetalt pension i perioden 1. juni 2001 til 31. oktober 2006, i alt 362.011,54 kr. Pensionen var ved en fejl indsat på den pågældende pensionists konto, men skulle rettelig være udbetalt til en anden person.</p>\r\n<p>Ved genvurdering af sagen anmodede kommunen pensionisten om tilladelse til at indhente yderligere oplysninger fra pensionistens bank, idet den henviste til retssikkerhedslovens § 11 a og § 11 c.</p>\r\n<p>Pensionisten mente ikke, at kommunen havde ret til at indhente oplysninger med hjemmel i ovennævnte bestemmelser og anmodede nævnet om at tage stilling til, om forholdet var omfattet af pensionsloven og dermed retssikkerhedsloven.</p>\r\n<p>Nævnet udskilte spørgsmålet om, hvorvidt kommunens krav rettelig kunne henføres til lov om social pension, til særskilt behandling.</p>\r\n<p>Nævnet ændrede kommunens afgørelse således, at kommunen ikke kunne kræve tilbagebetaling af pension med hjemmel i pensionslovens § 42, og at retssikkerhedsloven herefter ikke fandt anvendelse.</p>\r\n<p>Nævnet lagde vægt på, at pensionisten havde modtaget en pension, der vedrørte en tredje person, og at pensionen således ikke var tilsigtet klager.</p>\r\n<p>Det forhold, at modtageren var pensionist på udbetalingstidspunktet, og at det var en pensionsydelse, der blev fejludbetalt, kunne ikke føre til, at forholdet kunne henføres til pensionslovens § 42.</p>\r\n<p>Nævnet lagde endvidere vægt på, at det af retssikkerhedsbekendtgørelsens § 1 fremgår, at anvendelsesområdet for loven er, når kommunen, nævnene eller Ankestyrelsen behandler og afgør sager efter nærmere opregnede love inden for den sociale lovgivning, herunder pensionsloven.</p>\r\n<p>Idet sagen ikke blev anset som værende omfattet af pensionsloven eller nogen af de opregnede love, fandt retssikkerhedsloven ikke anvendelse, og oplysninger kunne således ikke indhentes uden samtykke med hjemmel i retssikkerhedslovens § 11 c.</p>\r\n<p>Det var herefter nævnets vurdering, at en eventuel tilbagesøgning efter obligationsrettens ulovbestemte regler herom (condictio indebiti) henhørte under domstolene.</p>\r\n<p>Kommunen klagede til Ankestyrelsen.</p>\r\n<p>I klagen blev det blandt andet gjort gældende, at pensionslovens § 42 netop omfattede pensionister, der mod bedre vidende uberettiget havde modtaget pension.</p>\r\n<p>Sagen blev behandlet i principielt møde for at afklare spørgsmålet om, hvorvidt nævnet havde kompetence til at træffe afgørelse i sagen, der vedrørte tilbagebetaling af fejludbetalt pension.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Kommunens afgørelse om tilbagebetaling havde hjemmel i pensionslovens § 42.</p>\r\n<p>Ankestyrelsen lagde vægt på den sproglige fortolkning af reglen om tilbagebetaling efter pensionslovens § 42 og fandt, at den efter ordlyden fandt direkte anvendelse. Der var således tale om en pensionist, der havde modtaget pensionsbeløb, som vedkommende ikke var berettiget til. I sådanne tilfælde skulle pensionisten tilbagebetale det med urette modtagne beløb, når pensionisten havde modtaget det med urette mod bedre vidende.</p>\r\n<p>Der var efter Ankestyrelsens vurdering ikke grundlag for at tillægge det betydning, at beløbet, der var modtaget med urette, ikke skulle være udbetalt til pensionisten, men til en anden person.</p>\r\n<p>Det blev lagt til grund, at det var fremgået af kontoindbetalingerne, at der var tale om pension.</p>\r\n<p>Det afhang af en konkret vurdering, om beløbet var modtaget mod bedre vidende, herunder om der forelå grov uagtsomhed hos modtageren.</p>\r\n<p>Reglen i pensionslovens § 42 måtte dog anvendes i overensstemmelse med dansk rets almindelige regler om tilbagesøgning af beløb udbetalt i urigtig formening om skyld (condictio indebiti).</p>\r\n<p>Ved afgørelsen af, om beløbet kunne kræves tilbage, kunne der ikke kun lægges vægt på modtagerens grove uagtsomhed, men det måtte også indgå i vurderingen, at kommunen havde ansvaret for korrekt udbetaling, og at kommunen som udgangspunkt bar risikoen for, at der var sket en fejludbetaling.</p>\r\n<p>I det foreliggende tilfælde fandt pensionslovens § 42 således anvendelse, og som følge heraf var det omfattet af retssikkerhedslovens regler.</p>\r\n<p>Ankestyrelsen ændrede således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20081100725"
        },
        {
            "displayName": "Entydig dokumentidentifikation",
            "displayValue": "BS008448"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11007"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "06/11/2008"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6000136-08"
        },
        {
            "displayName": "Stikord",
            "displayValue": "P-15-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}