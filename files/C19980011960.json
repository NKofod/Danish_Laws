{
    "id": 87685,
    "title": "Vejledning om ungdomskontrakter (Til samtlige kommuner og amter m.fl.)",
    "documentTypeId": "180",
    "isSagsforlobPeriodValid": false,
    "shortName": "VEJ nr 119 af 03/07/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om ungdomskontrakter </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommuner og amter m.fl.)  \r\n\r\n</P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P CLASS=PUNKT> <B>2.</B> Generelt om ordningen med ungdomskontrakter </P>  \r\n\r\n<P CLASS=PUNKT> <B>3.</B> Særligt om Socialministeriets lovgivning </P>  \r\n\r\n<P>3.1 Den målrettede indsats </P>  \r\n\r\n<P>3.2 Tilsyn </P>  \r\n\r\n<P>3.3 Undersøgelse </P>  \r\n\r\n<P>3.4 Foranstaltninger </P>  \r\n\r\n<P CLASS=PUNKT> <B>4.</B> Fremgangsmåden ved indgåelse af en ungdomskontrakt  \r\n\r\n</P>  \r\n\r\n<P>4.1 Politiets visitation </P>  \r\n\r\n<P>4.2 Kommunens visitation </P>  \r\n\r\n<P CLASS=PUNKT> <B>5.</B> Ungdomskontraktens indhold </P>  \r\n\r\n<P>5.1 Sociale foranstaltninger </P>  \r\n\r\n<P>5.2 Vilkår fastsat af politiet </P>  \r\n\r\n<P>5.3 Varighed </P>  \r\n\r\n<P CLASS=PUNKT> <B>6.</B> Opfølgning </P>  \r\n\r\n<P>6.1 Kontraktens gennemførelse </P>  \r\n\r\n<P>6.2 Vilkårsovertrædelse </P>  \r\n\r\n<P>1.Indledning </P>  \r\n\r\n<P>Justitsministeriet og Socialministeriet gennemførte i perioden 1.  \r\n\r\n september 1991 til 31. august 1993 en forsøgsordning med ungdomskontrakter i  \r\n\r\n en række udvalgte politikredse og kommuner. </P>  \r\n\r\n<P>Forsøgsordningen blev evalueret af Socialforskningsinstituttet, der  \r\n\r\n udsendte en rapport om forsøget: Jan Høgelund, &#187;Ungdomskontrakter - en  \r\n\r\n forsøgsordning&#171;, SFI København 1993, Rapport 93:8. </P>  \r\n\r\n<P>På baggrund af erfaringerne fra forsøget gøres ordningen om  \r\n\r\n ungdomskontrakter permanent og landsdækkende. </P>  \r\n\r\n<P>Den foreliggende vejledning udsendes til brug for de sociale myndigheders  \r\n\r\n arbejde med ungdomskontrakter. Samtidig udsender Rigsadvokaten Meddelelse nr.  \r\n\r\n 7/98 til politiet og anklagemyndigheden om &#187;Behandlingen af sager mod  \r\n\r\n unge lovovertrædere&#171;. </P>  \r\n\r\n<P>Der henvises herudover til Socialministeriets vejledning af 5. marts 1998:  \r\n\r\n Særlig støtte til børn og unge, Lov om social service. </P>  \r\n\r\n<P CLASS=PUNKT> <B>2.</B> Generelt om ordningen med ungdomskontrakter </P>  \r\n\r\n<P>En ungdomskontrakt er en aftale, hvorved den unge med samtykke fra  \r\n\r\n indehaveren af forældremyndigheden forpligter sig til at deltage i visse  \r\n\r\n nærmere opregnede aktiviteter m.v. mod, at anklagemyndigheden afstår fra  \r\n\r\n yderligere retsforfølgning. </P>  \r\n\r\n<P>Sigtet med ordningen er at udbygge samarbejdet mellem politiet og de  \r\n\r\n sociale myndigheder, således at de sociale myndigheder inddrages umiddelbart  \r\n\r\n efter en lovovertrædelses opklaring og i større omfang end hidtil.  \r\n\r\n Ungdomskontrakten skal desuden ses som en reaktion, der både er umiddelbart  \r\n\r\n mærkbar og giver en ramme og et perspektiv for den unge. </P>  \r\n\r\n<P>Ungdomskontrakt kan især tilbydes unge 15-17 årige, der ikke er kommet ind  \r\n\r\n i et mere fast kriminalitetsmønster. Det er unge, som efter hidtil gældende  \r\n\r\n retspraksis skulle have tiltalefrafald med vilkår om tilsyn af de sociale  \r\n\r\n myndigheder m.v. eller eventuelt den første betingede dom. </P>  \r\n\r\n<P>Der vil typisk være tale om unge, der har begået indbrudstyveri eller  \r\n\r\n andet tyveri, visse hærværksforhold eller brugstyveri af cykler eller  \r\n\r\n knallerter eller helt enkeltstående brugstyverier af biler uden samtidig  \r\n\r\n forvoldelse af konkret fare for skade på personer eller ting. </P>  \r\n\r\n<P>Ved indgåelse af en ungdomskontrakt kan den unge opnå, at lovovertrædelsen  \r\n\r\n anføres på straffeattesten i kortere tid (1 år, hvis det er første gang den  \r\n\r\n unge modtager en afgørelse for overtrædelse af straffeloven eller lov om  \r\n\r\n euforiserende stoffer), ligesom den unge normalt ikke vil blive pålagt vilkår  \r\n\r\n om bøde. </P>  \r\n\r\n<P>Tiltalefrafald uden ungdomskontrakt, men med vilkår om andre  \r\n\r\n hjælpeforanstaltninger efter serviceloven, anføres på straffeattesten i 2 år.  \r\n\r\n Det samme gælder for tiltalefrafald uden særlige vilkår. </P>  \r\n\r\n<P>Hjemmelen til at afgøre sagen med tiltalefrafald med vilkår om  \r\n\r\n ungdomskontrakt er retsplejelovens § 722, stk. 1, nr. 2 og 3, jf. § 723, stk.  \r\n\r\n 1, og servicelovens § 40 om foranstaltninger. </P>  \r\n\r\n<P CLASS=PUNKT> <B>3.</B> Særligt om Socialministeriets lovgivning </P>  \r\n\r\n<P>3.1 Den målrettede indsats </P>  \r\n\r\n<P>Servicelovens børneregler er først og fremmest et tilbud til børn og unge  \r\n\r\n under 18 år og deres familier, og indsatsen hviler på forudsætninger om, at  \r\n\r\n den skal virke støttende og motiverende, og med et perspektiv, der handler om  \r\n\r\n at bringe familien og den unge ud af et negativt udviklingsforløb og gøre den  \r\n\r\n unge i stand til at klare sig selv. </P>  \r\n\r\n<P>Reglerne giver mulighed for at reagere med målrettede og relevante  \r\n\r\n reaktioner både i forhold til familien og i forhold til børnene og de unge,  \r\n\r\n som viser uacceptabel adfærd, herunder begår lovovertrædelser. Reglerne om  \r\n\r\n foranstaltninger medvirker bl.a. til, at indsatsen kan målrettes ved at  \r\n\r\n stille krav om en undersøgelse og ved at stille krav om en plan ved  \r\n\r\n anbringelse uden for hjemmet. Den kriminalitetshæmmende påvirkning af barnet  \r\n\r\n eller den unge søges derved styrket mest muligt. </P>  \r\n\r\n<P>Kompetencen til at træffe afgørelse efter servicelovens regler om børn og  \r\n\r\n unge tilkommer kommunalbestyrelsen, idet afgørelser om gennemførelse af  \r\n\r\n tvangsmæssige foranstaltninger dog efter servicelovens § 62, stk. 1, er  \r\n\r\n henlagt til børn og unge- udvalget. </P>  \r\n\r\n<P>Det følgende indeholder en kortfattet beskrivelse af de centrale  \r\n\r\n børneregler i serviceloven. For en uddybende gennemgang af reglerne henvises  \r\n\r\n til Socialministeriets vejledning om servicelovens bestemmelser om særlig  \r\n\r\n støtte til børn og unge. </P>  \r\n\r\n<P>3.2 Tilsyn </P>  \r\n\r\n<P>Det følger af servicelovens § 6, at kommunalbestyrelsen har pligt til at  \r\n\r\n føre tilsyn med de forhold, hvorunder børn og unge under 18 år i kommunen  \r\n\r\n lever. Kommunalbestyrelsen skal endvidere efter servicelovens § 5 sørge for,  \r\n\r\n at forældre med børn og unge eller andre, der faktisk sørger for et barn  \r\n\r\n eller en ung, kan få en gratis familieorienteret rådgivning til løsning af  \r\n\r\n vanskeligheder i familien. </P>  \r\n\r\n<P>Det kan være hensigtsmæssigt, at kommune og politi igennem løbende møder  \r\n\r\n sikrer udveksling af oplysninger i forhold til de sager, hvor der er brug for  \r\n\r\n et samarbejde mellem myndighederne omkring en tidlig indsats, herunder  \r\n\r\n beskrivelse og udformning af en ungdomskontrakt. </P>  \r\n\r\n<P>3.3 Undersøgelse </P>  \r\n\r\n<P>Efter servicelovens § 38, stk. 1, er kommunalbestyrelsen forpligtet til at  \r\n\r\n undersøge forholdene nærmere, når det må antages, at et barn eller en ung  \r\n\r\n trænger til særlig støtte. Det bemærkes i den forbindelse, at oplysning om et  \r\n\r\n barns eller en ungs kriminelle adfærd kan fremkomme gennem SSP-samarbejdet  \r\n\r\n mellem skole, socialforvaltning og politi. For så vidt angår retningslinjerne  \r\n\r\n for udveksling af oplysninger i tilslutning til SSP-arbejdet henvises til  \r\n\r\n Justitsministeriets vejledning nr. 163 af 17. august 1990. </P>  \r\n\r\n<P>3.4 Foranstaltninger </P>  \r\n\r\n<P>Efter servicelovens § 40, stk. 1, kan kommunen træffe beslutning om  \r\n\r\n iværksættelse af foranstaltninger, når det må anses for at være af væsentlig  \r\n\r\n betydning af hensyn til et barns eller en ungs særlige behov for støtte. Det  \r\n\r\n bør i den forbindelse tilstræbes, at barnet eller den unge kan blive i  \r\n\r\n hjemmet. </P>  \r\n\r\n<P>De beslutninger, som kommunalbestyrelsen kan beslutte at iværksætte, er  \r\n\r\n opregnet i servicelovens § 40, stk. 2, og omfatter konsulentbistand, støtte i  \r\n\r\n hjemmet, familiebehandling, døgnophold for familien, aflastningsordning,  \r\n\r\n udpegning af personlig rådgiver, udpegning af en fast kontaktperson for  \r\n\r\n barnet eller den unge, økonomisk støtte samt anbringelse uden for hjemmet på  \r\n\r\n en døgninstitution, i en plejefamilie eller andet godkendt opholdssted, som  \r\n\r\n må anses for egnet til at imødekomme barnets eller den unges særlige behov.  \r\n\r\n</P>  \r\n\r\n<P>Fremgangsmåden ved indgåelse af en ungdomskontrakt </P>  \r\n\r\n<P>4.1 Politiets visitation </P>  \r\n\r\n<P>Under efterforskningen af en sag vedrørende en ung lovovertræder vurderer  \r\n\r\n politiet, om sagen egner sig til at blive afgjort med et tiltalefrafald med  \r\n\r\n vilkår om ungdomskontrakt. Det er en forudsætning for at anvende  \r\n\r\n ungdomskontrakt, at den unge er 15-17 år på gerningstidspunktet, og at  \r\n\r\n tilståelsen er underbygget. </P>  \r\n\r\n<P>Skønner politiet, at sagen egner sig til afgørelse ved indgåelse af en  \r\n\r\n ungdomskontrakt, underretter politiet snarest muligt den unges  \r\n\r\n opholdskommune. </P>  \r\n\r\n<P>4.2 Kommunens visitation </P>  \r\n\r\n<P>I den sociale forvaltning bør hovedansvaret for udarbejdelse af  \r\n\r\n ungdomskontrakter hvile på få personer. Det vil bl.a. være hensigtsmæssigt,  \r\n\r\n ikke mindst for at sikre en hurtig kontrakt, at der udpeges en person, som  \r\n\r\n står for koordination og sikrer, at alle relevante parter inddrages, og som  \r\n\r\n kan modtage underretning fra politiet om begåede lovovertrædelser. Den  \r\n\r\n nærmere tilrettelæggelse kan dog variere fra kommune til kommune, bl.a. under  \r\n\r\n hensyn til kommunens størrelse. Det formelle ansvar for ungdomskontrakterne  \r\n\r\n vil altid påhvile kommunalbestyrelsen. </P>  \r\n\r\n<P>Hvis den unge ikke vil indgå en ungdomskontrakt, kan politiet søge sagen  \r\n\r\n afgjort ved dom eventuelt med vilkår om foranstaltninger efter serviceloven.  \r\n\r\n Hvis der ikke foreligger en tilståelse, må sagen ligeledes afgøres ved dom.  \r\n\r\n</P>  \r\n\r\n<P>Tiltalefrafald uden ungdomskontrakt, men med vilkår om foranstaltninger  \r\n\r\n efter servicelovens § 40, kan undtagelsesvis anvendes efter indstilling fra  \r\n\r\n kommunen. </P>  \r\n\r\n<P>Kommunen bør derfor under alle omstændigheder - også i situationer, hvor  \r\n\r\n der ikke er grundlag for en ungdomskontrakt - undersøge, om der bør  \r\n\r\n iværksættes foranstaltninger efter serviceloven, og indstille til politiet,  \r\n\r\n hvilke foranstaltninger kommunen kan foreslå som led i sagens afgørelse. </P>  \r\n\r\n<P>Det må forventes, at politiet, der har den første kontakt med den unge  \r\n\r\n lovovertræder, orienterer denne om muligheden for eventuelt at afgøre sagen  \r\n\r\n med en ungdomskontrakt. Det er imidlertid kommunen, der på baggrund af en  \r\n\r\n nærmere undersøgelse af den unges sociale og personlige situation konkret  \r\n\r\n vurderer, om der i den enkelte sag er grundlag for at anvende en  \r\n\r\n ungdomskontrakt. </P>  \r\n\r\n<P>Derfor er det vigtigt, at kommunen ved det første møde med den unge og  \r\n\r\n forældrene giver en grundig information om, hvad ordningen med  \r\n\r\n ungdomskontrakter indebærer, og hvilke alternativer der er til ordningen.  \r\n\r\n</P>  \r\n\r\n<P>Hvis kommunen skønner, at en ungdomskontrakt kan anvendes, udarbejdes der  \r\n\r\n i fællesskab med den unge og dennes forældre et udkast til de sociale  \r\n\r\n foranstaltninger i en ungdomskontrakt. </P>  \r\n\r\n<P>Udkastet skal forelægges politiet til godkendelse og med henblik på, at  \r\n\r\n politiet kan fastsætte de vilkår om straffri vandel m.v., der skal indgå i  \r\n\r\n ungdomskontrakten, jf. kapitel 5. </P>  \r\n\r\n<P>Kontrakten skal underskrives af den unge, indehaveren af  \r\n\r\n forældremyndigheden, kommunen og politiet. Det bør tilstræbes, at  \r\n\r\n underskrivelsen sker på et møde med deltagelse af de involverede parter, hvor  \r\n\r\n indholdet af kontrakten og betydningen af dens overholdelse gennemgås. </P>  \r\n\r\n<P>Den underskrevne kontrakt fremsendes af politiet til den stedlige byret,  \r\n\r\n som skal godkende vilkårene og kontrakten. </P>  \r\n\r\n<P>Straks efter rettens godkendelse underretter politiet kommunen, således at  \r\n\r\n de initiativer, som er fastsat i kontrakten, kan iværksættes snarest muligt.  \r\n\r\n</P>  \r\n\r\n<P CLASS=PUNKT> <B>5.</B> Ungdomskontraktens indhold </P>  \r\n\r\n<P>5.1 Sociale foranstaltninger </P>  \r\n\r\n<P>En ungdomskontrakts indhold vedrørende de sociale foranstaltninger skal  \r\n\r\n udarbejdes således, at der (konkret) tages hensyn til den unges særlige  \r\n\r\n forhold. I princippet kan der anvendes alle de former for foranstaltninger,  \r\n\r\n der er nævnt i servicelovens § 40, herunder økonomisk støtte til udgifter,  \r\n\r\n der følger af foranstaltningerne. </P>  \r\n\r\n<P>Som udgangspunkt skal foranstaltningerne - som altid ved iværksættelse af  \r\n\r\n hjælpeforanstaltninger efter serviceloven - bygge på den unges og forældrenes  \r\n\r\n motivation til samarbejde. </P>  \r\n\r\n<P>Der bør specielt fokuseres på de områder, hvor der er behov for at få den  \r\n\r\n unge til at arbejde med at ændre holdning og adfærd, og hvor der er behov for  \r\n\r\n at støtte den unge i udvikling af et positivt forløb. Indholdet i kontrakten  \r\n\r\n vedrørende den sociale indsats, herunder de forhold, som den unge forpligter  \r\n\r\n sig til at overholde, bør derfor være fremadrettet og behøver ikke at  \r\n\r\n relatere sig til den eller de kriminelle handlinger, som den unge har begået.  \r\n\r\n</P>  \r\n\r\n<P>Kontrakten skal indeholde en plan, som detaljeret fastlægger de  \r\n\r\n foranstaltninger, som inden for et bestemt tidsrum skal udgøre en samlet  \r\n\r\n indsats over for den unge og udgøre en forpligtelse for den unge. Det kan  \r\n\r\n indgå som en del af kontrakten, at familien skal følge en bestemt  \r\n\r\n fremgangsmåde, eventuelt i tilslutning til nærmere angivne foranstaltninger.  \r\n\r\n</P>  \r\n\r\n<P>Fx kan det fastsættes i kontrakten, at den unge skal søge en skole eller  \r\n\r\n andet uddannelsessted, en ungdomsklub eller lignende, eller deltage i  \r\n\r\n forskellige foreningsaktiviteter, fx i sportsforeninger. </P>  \r\n\r\n<P>Endvidere kan kontrakten indeholde bestemmelser om, hvor den unge skal bo,  \r\n\r\n fx hos familie eller et sted der er anvist af de sociale myndigheder,  \r\n\r\n eventuelt i forbindelse med en anbringelse uden for hjemmet. </P>  \r\n\r\n<P>Det kan også indgå i kontraktens plan for den samlede sociale indsats, at  \r\n\r\n den unge får beskikket en personlig rådgiver eller får en fast voksen  \r\n\r\n kontaktperson i et nærmere fastlagt omfang. I særlige tilfælde vil det efter  \r\n\r\n en konkret vurdering kunne fastsættes i kontrakten, at den unge indgår i  \r\n\r\n behandling mod alkohol- og narkotikamisbrug. </P>  \r\n\r\n<P>Kontrakten skal indeholde bestemmelser om de sociale myndigheders tilsyn  \r\n\r\n med den unges overholdelse af de forpligtelser, der følger af de sociale  \r\n\r\n foranstaltninger. </P>  \r\n\r\n<P>5.2 Vilkår fastsat af politiet </P>  \r\n\r\n<P>Udover kontraktens sociale vilkår, som fastsættes af kommunen i samarbejde  \r\n\r\n med den unge og dennes forældre, indeholder kontrakten vilkår, som fastsættes  \r\n\r\n af politiet. En ungdomskontrakt gøres således altid betinget af straffri  \r\n\r\n vandel, dvs. at den pågældende ikke begår strafbart forhold i prøvetiden.  \r\n\r\n Prøvetiden fastsætter politiet i reglen til 1 år. </P>  \r\n\r\n<P>I en ungdomskontrakt vil der kunne indgå vilkår om betaling af erstatning  \r\n\r\n og konfiskation. Der bør normalt ikke fastsættes vilkår om bødebetaling. Hvis  \r\n\r\n ungdomskontrakten kun indeholder mindre forpligtelser over for den unge, fx  \r\n\r\n krav om at fastholde et påbegyndt skole- eller uddannelsesforløb, kan der dog  \r\n\r\n være behov for at fastsætte vilkår om bøde. </P>  \r\n\r\n<P>Virkningen af, at kontrakten ikke overholdes af den unge, herunder  \r\n\r\n betydningen af ny kriminalitet i prøvetiden, skal anføres i kontrakten. </P>  \r\n\r\n<P>5.3 Varighed </P>  \r\n\r\n<P>En ungdomskontrakt bør normalt ikke løbe i over et år og ikke i kortere  \r\n\r\n tid end 3 måneder. De sociale foranstaltninger kan imidlertid godt fortsætte  \r\n\r\n udover kontraktperioden afhængig af den unges behov for social støtte, og  \r\n\r\n eventuelt som en opfølgning af den sociale plan, der er lagt for støtten til  \r\n\r\n den unge. </P>  \r\n\r\n<P>Ungdomskontrakter ophører normalt ved det fyldte 18. år. En  \r\n\r\n ungdomskontrakt med vilkår i form af en personlig rådgiver, en fast  \r\n\r\n kontaktperson eller døgnophold i institution, plejefamilie eller andet egnet  \r\n\r\n opholdssted vil dog kunne række ud over det fyldte 18. år. Der henvises til  \r\n\r\n servicelovens § 46, stk. 2, hvorefter disse foranstaltningsformer kan  \r\n\r\n opretholdes, indtil den unge fylder 20 år, hvis den unge er indforstået  \r\n\r\n hermed. </P>  \r\n\r\n<P CLASS=PUNKT> <B>6.</B> Opfølgning </P>  \r\n\r\n<P>6.1 Kontraktens gennemførelse </P>  \r\n\r\n<P>Baggrunden for ordningen med ungdomskontrakter er bl.a. at skabe mulighed  \r\n\r\n for at sætte hurtigt ind med umiddelbart mærkbare reaktioner over for unge  \r\n\r\n lovovertrædere og samtidig at give en ramme og et perspektiv for de unge. Det  \r\n\r\n er derfor vigtigt, at de initiativer, som er fastsat i kontrakten,  \r\n\r\n iværksættes hurtigst muligt. </P>  \r\n\r\n<P>Kommunalbestyrelsen har det overordnede ansvar for, at kontraktens sociale  \r\n\r\n foranstaltninger bliver iværksat, og for tilsynet med, at den unge overholder  \r\n\r\n de forpligtelser, der følger af foranstaltningerne. Udførelsen af opgaverne  \r\n\r\n kan overlades til medarbejdere i nærmiljøet, som har en løbende personlig  \r\n\r\n kontakt med den unge, fx klubmedarbejdere, pædagoger, lærere, nære  \r\n\r\n familiemedlemmer bortset fra forældre. </P>  \r\n\r\n<P>Efter § 9, stk. 3, i lov om retssikkerhed og administration på det sociale  \r\n\r\n område, har børn og unge samme opholdskommune som forældremyndighedens  \r\n\r\n indehaver. </P>  \r\n\r\n<P>Reglerne indebærer, at hvis den unge skifter opholdskommune, ophører  \r\n\r\n fraflytningskommunens forpligtelser i henhold til kontrakten. I disse  \r\n\r\n tilfælde forudsættes det, at fraflytningskommunen straks kontakter  \r\n\r\n tilflytningskommunen med henblik på, at denne kan vurdere spørgsmålet om den  \r\n\r\n fortsatte opfyldelse af kontrakten. Fraflytningskommunen skal samtidig  \r\n\r\n underrette politiet om flytningen. Tilflytningskommunen giver politiet  \r\n\r\n meddelelse om sin stillingtagen. </P>  \r\n\r\n<P>6.2 Vilkårsovertrædelse </P>  \r\n\r\n<P>Ungdomskontrakten træder formelt i kraft, når vilkårene er godkendt af  \r\n\r\n retten. </P>  \r\n\r\n<P>Det er politiet, der påser overholdelsen af vilkåret om straffri vandel.  \r\n\r\n Kommunen skal føre tilsyn med, at den unge overholder forpligtelserne i  \r\n\r\n henhold til kontraktens bestemmelser om sociale foranstaltninger. </P>  \r\n\r\n<P>Konstaterer den eller de medarbejdere, som efter kommunens bestemmelse har  \r\n\r\n ansvaret for tilsynet, at den unge bryder kontraktens bestemmelser vedrørende  \r\n\r\n de sociale foranstaltninger, skal der foretages en vurdering af, om  \r\n\r\n overtrædelsen er så væsentlig, at der bør ske underretning til politiet. Grov  \r\n\r\n eller gentagen misligholdelse skal hurtigst muligt indberettes til politiet  \r\n\r\n med angivelse af, hvilke foranstaltninger kommunen kan foreslå, fx i form af  \r\n\r\n ændring af vilkår, tidsmæssig forlængelse af kontrakten eller med oplysning  \r\n\r\n om, at man ikke har mulighed for at tilbyde den unge yderligere  \r\n\r\n foranstaltninger. </P>  \r\n\r\n<P>Hvem der foretager vurderingen af, om politiet skal underrettes, vil  \r\n\r\n afhænge af, hvorledes den enkelte kommune har tilrettelagt samarbejdet med  \r\n\r\n politiet, herunder om kommunen har udpeget en person som ansvarlig for  \r\n\r\n koordinationen i forbindelse med arbejdet med ungdomskontrakter, jf. afsnit  \r\n\r\n 4.2. </P>  \r\n\r\n<P>Foretages der underretning, afgør politiet, hvad der videre skal ske,  \r\n\r\n herunder om sagen skal forelægges for retten. </P>  \r\n\r\n<P>Anklagemyndigheden kan forelægge sagen for retten enten med henblik på  \r\n\r\n rettens godkendelse af en ændring af ungdomskontraktens vilkår og/eller  \r\n\r\n løbetid - hvilket forudsætter, at der kan opnås samtykke hertil fra den unge,  \r\n\r\n dennes forældre og kommunen - eller til godkendelse af et tiltalefrafald på  \r\n\r\n vilkår eller med henblik på, at der rejses tiltale med påstand om idømmelse  \r\n\r\n af sanktioner - typisk i forbindelse med en betinget dom. </P>  \r\n\r\n<P>Karen Jespersen </P>  \r\n\r\n<P>/ Birgitte Olesen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/07/1998"
        },
        {
            "displayName": "Accession",
            "displayValue": "C19980011960"
        },
        {
            "displayName": "Entydig dokumentidentifikation",
            "displayValue": "CM047525"
        },
        {
            "displayName": "Dato for førstegangsindlæggelse",
            "displayValue": "16/07/1998"
        },
        {
            "displayName": "Dato for indlæggelse",
            "displayValue": "31/01/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "119"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "03/07/1998"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialministeriet, 6. kt., j. nr. 0401-109"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}