{
    "id": 81710,
    "title": "Generelle vilkår for forskningsprojekter, der finansieres af Strukturdirektoratets, Forskningssekretariatets tilskudsbevillinger ad § 24.33.02.10. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 13135 af 15/02/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Generelle vilkår for forskningsprojekter, der  \r\n\r\n finansieres af Strukturdirektoratets, Forskningssekretariatets  \r\n\r\n tilskudsbevillinger ad § 24.33.02.10. </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P> <B>FINANSIERING</B>  </P>  \r\n\r\n<P>Det er en betingelse for projektets finansiering af  \r\n\r\n Forskningssekretariatets tilskudsbevillinger, at projektet gennemføres  \r\n\r\n indenfor den aftalte tidsplan, og at det er i overensstemmelse med den  \r\n\r\n beskrivelse og de oplysninger, der har været fremlagt som beslutningsgrundlag  \r\n\r\n for Forskningssekretariatet ved ansøgningens behandling. </P>  \r\n\r\n<P>Tilskud bevilges for et kalenderår ad gangen. Bevilling for de følgende  \r\n\r\n kalenderår sker ved ny bevillingsskrivelse, der bl.a. beror på vedtagelsen af  \r\n\r\n de kommende års finanslove. </P>  \r\n\r\n<P>Som hovedregel er der ingen mulighed for bevillingsforhøjelse i  \r\n\r\n projektperioden. </P>  \r\n\r\n<P>Såfremt et projekt forsinkes eller opgives, eller projektplanen ændres  \r\n\r\n væsentligt skal Forskningssekretariatet straks underrettes. Ændringer i  \r\n\r\n projektplanen skal godkendes af Forskningssekretariatet, der forbeholder sig  \r\n\r\n ret til at ændre betingelserne for projektet. </P>  \r\n\r\n<P> <B>ANDEN FINANSIERING</B>  </P>  \r\n\r\n<P>I de statusrapporter, der skal udarbejdes for det enkelte projekt, anføres  \r\n\r\n andre offentlige eller private midler, der i øvrigt har været bevilget til  \r\n\r\n gennemførelse af projektet. </P>  \r\n\r\n<P>Såfremt der fra anden side opnås tilskud, der ikke har været indkalkuleret  \r\n\r\n ved behandlingen af projektansøgningen, skal Forskningssekretariatet  \r\n\r\n informeres, og Forskningssekretariatet forbeholder sig ret til ændring af  \r\n\r\n finansieringen i den resterende del af projektperioden. </P>  \r\n\r\n<P> <B>RAPPORTERING</B>  </P>  \r\n\r\n<P>Projektlederen skal årligt indsende en statusrapport i overensstemmelse  \r\n\r\n med de retningslinier, der anføres i den årlige indkaldelse af  \r\n\r\n statusrapporter. </P>  \r\n\r\n<P>I statusrapporten redegøres for projektets forløb og resultater samt for  \r\n\r\n projektets forløb i forhold til tidsplanen. </P>  \r\n\r\n<P>Statusrapporten er samtidig projektansøgning for det kommende år. </P>  \r\n\r\n<P>Projektlederen er forpligtet til - såfremt Forskningssekretariatet anmoder  \r\n\r\n herom - at give supplerende oplysninger og uddybende redegørelser. </P>  \r\n\r\n<P>Statusrapporten forelægges for en projektkomite, der vurderer projektets  \r\n\r\n faglige forløb. </P>  \r\n\r\n<P>Forskningssekretariatet forbeholder sig ret til, hvis projektkomiteen  \r\n\r\n skønner, at projektet ikke forløber tilfredsstillende, at ændre projektplanen  \r\n\r\n eller at undlade yderligere bevilling. </P>  \r\n\r\n<P>Efter projektets afslutning udarbejdes en slutrapport efter de af  \r\n\r\n Forskningssekretariatet fastsatte retningslinier. </P>  \r\n\r\n<P>For samarbejdsprojekter udarbejdes en status-/slutrapport for hele  \r\n\r\n projektet. </P>  \r\n\r\n<P>Slutrapport og regnskab for den sidste bevillingsperiode skal indsendes  \r\n\r\n samlet til Forskningssekretariatet senest 3 måneder efter projektets  \r\n\r\n afslutning. </P>  \r\n\r\n<P> <B>TILBAGEBETALING.</B>  </P>  \r\n\r\n<P>Såfremt ovennævnte generelle vilkår for rapportering ikke opfyldes, kan  \r\n\r\n tilskudsmodtageren forpligtes til at tilbagebetale tilskudsmidlerne helt  \r\n\r\n eller delvist. </P>  \r\n\r\n<P> <B>ANDEN OFFENTLIGGØRELSE.</B>  </P>  \r\n\r\n<P>Projektlederen er forpligtet til, såfremt Forskningssekretariatet anmoder  \r\n\r\n herom at forelægge projektet på seminarer eller i anden offentlig tilgængelig  \r\n\r\n form. </P>  \r\n\r\n<P> <B>ANVENDELSE AF BEVILLING</B>  </P>  \r\n\r\n<P>Tilskuddet skal anvendes i det pågældende kalenderår i overensstemmelse  \r\n\r\n med tilsagnsskrivelsen. Såfremt tilskudsmodtageren i løbet af året skønner  \r\n\r\n eller konstaterer, at bevillingen ikke vil blive udnyttet fuldt ud, skal  \r\n\r\n Forskningssekretariatet straks underrettes. </P>  \r\n\r\n<P>Ønskes tilskuddet anvendt på en måde, der afviger med mere end 15 % på den  \r\n\r\n enkelte budgetpost, kan dette kun ske efter forudgående godkendelse af  \r\n\r\n Forskningssekretariatet. </P>  \r\n\r\n<P>Tilskuddet skal rekvireres inden den 15. november i det år, for hvilket  \r\n\r\n bevillingen er givet. </P>  \r\n\r\n<P>I de tilfælde, hvor tilskudsmodtageren ikke fuldt ud kan udnytte det for  \r\n\r\n året bevilgede tilskud, og ønsker at anvende den ikke udnyttede del af  \r\n\r\n bevillingen i følgende år, skal tilskudsmod-tageren i god tid inden  \r\n\r\n kalenderårets udløb indgive begrundet ansøgning herom til  \r\n\r\n Forskningssekretariatet. Forskningssekretariatet afgør frit, om ansøgningen  \r\n\r\n kan imødekommes. </P>  \r\n\r\n<P>Eventuelle uforbrugte beløb skal tilbagebetales til  \r\n\r\n Forskningssekretariatet, så snart det står tilskudsmodtageren klart, at  \r\n\r\n beløbet ikke vil blive anvendt og senest den 20. januar i efter-følgende år.  \r\n\r\n Dette gælder også, hvis der gives fortsat bevilling til projektet. </P>  \r\n\r\n<P> <B>ANSVAR VED SAMARBEJDSPROJEKTER.</B>  </P>  \r\n\r\n<P>Ved samarbejdsprojekter forstås projekter, der udføres som et samarbejde  \r\n\r\n mellem flere institutioner. Projektdeltagerne udpeger en projektleder, der af  \r\n\r\n Forskningssekretariatet holdes ansvarlig for, at projektet fagligt  \r\n\r\n gennemføres i overensstemmelse med de betingelser under hvilke bevillingen er  \r\n\r\n givet. </P>  \r\n\r\n<P>For så vidt angår det økonomiske ansvar for projektet, er de deltagende  \r\n\r\n institutioner hver især ansvarlige. </P>  \r\n\r\n<P> <B>ANSVAR VED ENKELTPROJEKTER.</B>  </P>  \r\n\r\n<P>Ved enkeltprojekter forstås projekter, der udføres af en eller flere  \r\n\r\n afdelinger/institutter ved samme institution. </P>  \r\n\r\n<P>Projektlederen er ansvarlig overfor Forskningssekretariatet for, at  \r\n\r\n projektet fagligt gennemføres i overensstemmelse med de betingelser under  \r\n\r\n hvilke bevillingen er givet. </P>  \r\n\r\n<P>Det økonomiske ansvar påhviler institutionen. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19961313560"
        },
        {
            "displayName": "Entydig dokumentidentifikation",
            "displayValue": "CM041019"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "22/05/2000"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13135"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/02/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}