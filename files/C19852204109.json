{
    "id": 74341,
    "title": "Cirkulære om amtskommunernes, Københavns kommunes og Frederiksberg kommunes tilbudsgivning i henhold til lov nr. 290 af 6. juni 1984 om amtskommuners overtagelse af visse statsskoler og -kursus m.v. (Til alle amtskommuner, Københavns kommune og    Frederiksberg kommune) (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 22041 af 18/04/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om amtskommunernes, Københavns  \r\n\r\n kommunes og Frederiksberg kommunes tilbudsgivning i henhold til lov nr. 290  \r\n\r\n af 6. juni 1984 om amtskommuners overtagelse af visse statsskoler og -kursus  \r\n\r\n m.v. (* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtskommuner, Københavns  \r\n\r\n kommune og Frederiksberg kommune) </P>  \r\n\r\n<BR>  \r\n\r\n<P>Med virkning fra 1. januar 1986 overtager amtskommunerne, Københavns  \r\n\r\n kommune og Frederiksberg kommune følgende statsinstitutioner, der ligger i de  \r\n\r\n pågældende kommuner: </P>  \r\n\r\n<P>- Gymnasieskoler og de dertil hørende kursus til højere  \r\n\r\n forberedelseseksamen med undtagelse af Sorø Akademi. </P>  \r\n\r\n<P>- Studenterkursus. </P>  \r\n\r\n<P>- Statens Kursus til højere Forberedelseseksamen. </P>  \r\n\r\n<P>- Kostafdelinger ved gymnasieskoler, med undtagelse af Sorø Akademi. </P>  \r\n\r\n<P>Efter § 10 i loven af 6. juni 1984, tilbyder vedkommende (amts)kommune det  \r\n\r\n tjenestemandsansatte personale ved de nævnte institutioner, som pr. 31.  \r\n\r\n december 1985 forretter tjeneste på de pågældende skoler og kursus m.v.  \r\n\r\n ansættelse som tjenestemænd på de vilkår, der er nævnt i § 10. </P>  \r\n\r\n<P>Loven træder for så vidt angår tilbudspligten i kraft 1. juli 1985. </P>  \r\n\r\n<P> I. Personale omfattet af tilbudsgivningen. </P>  \r\n\r\n<P>Tilbud gives til samtlige statstjenestemænd ved skolerne m.v. </P>  \r\n\r\n<P>A. Tilbud til tjenestemandsansat personale ved skoler m.v. beliggende i  \r\n\r\n amtskommunerne og i Frederiksberg kommune. </P>  \r\n\r\n<P>1. Rektorer og tjenestemandsansatte lærere tilbydes fra 1. januar 1986  \r\n\r\n varig ansættelse som tjenestemænd i tilsvarende stillinger ved det  \r\n\r\n amtskommunale skole- og undervisningsvæsen eller ved Frederiksberg kommunes  \r\n\r\n skolevæsen på samme vilkår som gælder for tilsvarende tjenestemænd ved  \r\n\r\n (amts)kommunens gymnasieskoler og kursus. </P>  \r\n\r\n<P CLASS=PUNKT> <B>2.</B> De pågældende går over til denne ansættelse med  \r\n\r\n samme lønindplacering m.v. som hidtil og vil i øvrigt bevare de rettigheder  \r\n\r\n og pligter, som de har fået tillagt eller som er pålagt hver enkelt f.eks.  \r\n\r\n godkendt tjenestefrihed eller krav om betaling af særligt sygelighedsbidrag.  \r\n\r\n</P>  \r\n\r\n<P>3. Andre tjenestemænd ved skolerne m.v. tilbydes fra 1. januar 1986 varig  \r\n\r\n ansættelse som tjenestemænd i amtskommunen eller i Frederiksberg kommune på  \r\n\r\n samme vilkår, som gælder for tilsvarende tjenestemænd i (amts)kommunen eller  \r\n\r\n efter en eventuel særlig indgået aftale om det pågældende personales  \r\n\r\n overgang. Pkt. 2 i dette afsnit finder som udgangspunkt tilsvarende  \r\n\r\n anvendelse. Amtsrådsforeningen udsender en særlig redegørelse for så vidt  \r\n\r\n angår de ikke-pædagogiske tjenestemænd. </P>  \r\n\r\n<P>B. Tilbud til tjenestemænd ved skoler og kursus beliggende i  Københavns  \r\n\r\n kommune. </P>  \r\n\r\n<P>1. Samtlige tjenestemænd tilbydes fra 1. januar 1986 varig ansættelse som  \r\n\r\n tjenestemænd i Københavns kommune i tilsvarende stillinger og på samme  \r\n\r\n vilkår, som gælder for denne kommunes tjenestemænd. </P>  \r\n\r\n<P>Afsnit A, pkt. 2 finder tilsvarende anvendelse. </P>  \r\n\r\n<P> II. Fælles regler om tilbudsgivningen. </P>  \r\n\r\n<P CLASS=PUNKT> <B>1.</B> Tilbud gives pr. 1. juli 1985 af (amts)kommunerne  \r\n\r\n til det tjenestemandsansatte personale, som pr. 31. december 1985 forretter  \r\n\r\n tjeneste ved de pågældende skoler m.v. (Amts)kommunerne vil herfra få  \r\n\r\n tilstillet fortegnelse over det personale, der er ansat ved skolerne pr. 1.  \r\n\r\n december 1984 og vil pr. 1. maj 1985 modtage liste over personalet pr. den  \r\n\r\n nævnte dato. </P>  \r\n\r\n<P>Der vil blive fremsendt meddelelser om eventuelle senere ændringer i  \r\n\r\n ansættelsesforholdene. </P>  \r\n\r\n<P CLASS=PUNKT> <B>2.</B> I tilbuddet angives stillingsbetegnelsen, den for  \r\n\r\n tiden gældende lønramme og det for tiden gældende tjenestested. </P>  \r\n\r\n<P CLASS=PUNKT> <B>3.</B> Tilbuddet angiver, at ansættelsesområdet vil være  \r\n\r\n den pågældende (amts)kommunes skole- og undervisningsvæsen, henholdsvis  \r\n\r\n (amts)kommunen. </P>  \r\n\r\n<P> III. Meddelelse om virkningen af, at tilbud ikke modtages. </P>  \r\n\r\n<P CLASS=PUNKT> <B>1.</B> I tilbudsskrivelsen henledes opmærksomheden på, at  \r\n\r\n tjenestemænd, der ikke ønsker at overgå til ansættelse som tjenestemænd ved  \r\n\r\n de (amts)kommunale skole- og undervisningsvæsener eller som tjenestemænd i de  \r\n\r\n pågældende (amts)kommuner, opretholder deres ansættelsesforhold til staten  \r\n\r\n under udførelsen af det tilbudte arbejde under vedkommende (amts)kommune.  \r\n\r\n</P>  \r\n\r\n<P>I tilbudsskrivelsen anføres tillige, at de tjenestemænd, som opretholder  \r\n\r\n ansættelsesforholdet til staten senest den 31. december 1990 kan søge  \r\n\r\n overgang til ansættelse på de vilkår, der er nævnt i § 10 i loven af 6. juni  \r\n\r\n 1984 om amtskommuners overtagelse af visse statsskoler m.v., jfr. lovens §  \r\n\r\n 11, stk. 3. </P>  \r\n\r\n<P CLASS=PUNKT> <B>2.</B> (Amts)kommunen giver senest den 1. oktober 1985  \r\n\r\n undervisningsministeriet meddelelse om de tjenestemænd, som ved  \r\n\r\n tilbudsgivningen har tilkendegivet, at de pr. 1. januar 1986 opretholder  \r\n\r\n deres ansættelsesforhold i staten, og derefter - senest en måned efter den  \r\n\r\n enkelte lærers ansøgning om overgang - meddelelse om de tjenestemænd, der i  \r\n\r\n løbet af 5-års perioden og senest den 31. december 1990 søger overgang til  \r\n\r\n tjenestemandsansættelse under (amts)kommunerne og disses skole- og  \r\n\r\n undervisningsvæsener i overensstemmelse med lovens § 11, stk. 3. </P>  \r\n\r\n<P>Som bilag 1-2 til dette cirkulære er optaget forslag til tilbudsskrivelser  \r\n\r\n til tjenestemænd, som amtskommunerne og Frederiksberg kommune skal give  \r\n\r\n tilbud med virkning fra 1. januar 1986 henholdsvis for rektorer og lærer og  \r\n\r\n for andet tjenestemandsansat personale. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 18. april  \r\n\r\n 1985 </I> </P>  \r\n\r\n<P ALIGN=CENTER>P.m.v. </P>  \r\n\r\n<P ALIGN=CENTER>e.b. </P>  \r\n\r\n<P CLASS=UNDERSKREVET-AF ALIGN=CENTER>Anne Birgitte Dittmer </P>  \r\n\r\n<P ALIGN=CENTER>fm. </P>  \r\n\r\n</DIV>  \r\n\r\n<P>BILAG 1 </P>  \r\n\r\n<P> Forslag til tilbudsskrivelse til rektorer og tjenestemandsansatte  \r\n\r\n  lærere, som amtskommunen/Frederiksberg kommune skal give tilbud  med  \r\n\r\n virkning fra 1. januar 1986. </P>  \r\n\r\n<P>Ved lov nr. 290 af 6. juni 1984 overtages statens gymnasieskoler med  \r\n\r\n tilhørende HF-kursus med undtagelse af Sorø Akademi, Statens Studenterkursus  \r\n\r\n og Statens Kursus til HF samt kostafdelingerne ved statens gymnasieskoler med  \r\n\r\n undtagelse af Sorø Akademi pr. 1. januar 1986 af amtskommunerne og  \r\n\r\n Frederiksberg kommune (samt Københavns kommune). </P>  \r\n\r\n<P>Ifølge lovens § 10, skal amtskommunerne og Frederiksberg kommune tilbyde  \r\n\r\n de pr. 31. december 1985 ved skolerne og kurserne statstjenestemandsansatte  \r\n\r\n rektorer og lærere ansættelse som tjenestemænd ved den pågældende  \r\n\r\n (amts)kommunes skole- og undervisningsvæsen med en ansættelsesstatus, der  \r\n\r\n svarer til rektorers og tjenestemandsansatte lærerers ved de amtskommunale  \r\n\r\n gymnasieskoler/ved Frederiksberg kommunes gymnasium. </P>  \r\n\r\n<P>Under henvisning hertil skal man med virkning fra 1. januar 1986 tilbyde  \r\n\r\n Dem ansættelse som tjenestemand ved .......(amts)kommunes skole- og  \r\n\r\n undervisningsvæsen med en ansættelsesstatus, der svarer til tjenestemænds ved  \r\n\r\n de (amts)kommunale gymnasieskoler, og med et ansættelsesområde, der omfatter  \r\n\r\n</P>  \r\n\r\n<P>....................amtskommune/Frederiksberg kommune. </P>  \r\n\r\n<P>De skal indtil videre gøre tjeneste ved ..................... </P>  \r\n\r\n<P>For ansættelsen gælder de hidtidige ansættelsesvilkår. </P>  \r\n\r\n<P CLASS=PUNKT> <B>4.</B> De er omfattet af bestemmelserne i lov om  \r\n\r\n tjenestemænd i staten, folkeskolen og folkekirken, som er gældende for  \r\n\r\n rektorer og tjenestemandsansatte lærere ved de (amts)kommunale  \r\n\r\n gymnasieskoler, samt de bestemmelser, der er udstedt i henhold til denne lov,  \r\n\r\n og som er gældende for de (amts)kommunale gymnasieskolers tjenestemænd. </P>  \r\n\r\n<P>De er omfattet af reglerne om ansættelse og afskedigelse af tjenestemænd  \r\n\r\n m.fl. ved amtskommunernes skole- og undervisningsvæsen og Frederiksberg  \r\n\r\n kommunes skolevæsen. </P>  \r\n\r\n<P CLASS=PUNKT> <B>5.</B> Såfremt De ikke ønsker at overgå til ansættelse som  \r\n\r\n tjenestemand under amtskommunen/Frederiksberg kommune, opretholder De Deres  \r\n\r\n ansættelsesforhold til staten under udførelse af det arbejde, der tilbydes  \r\n\r\n Dem under (amts)kommunens undervisnings- og kulturforvaltning. Indtil 31.  \r\n\r\n december 1990 kan De søge overgang til ansættelse som tjenestemand ved  \r\n\r\n (amts)kommunens skole- og undervisningsvæsen, jfr. § 11, stk. 3, i loven af  \r\n\r\n 6. juni 1984. </P>  \r\n\r\n<P>Såfremt De ønsker at modtage tilbuddet om ansættelse som tjenestemand  \r\n\r\n under amtskommunen/Frederiksberg kommune, skal man anmode Dem om senest den  \r\n\r\n 1. september 1985 at underskrive vedlagte genpart af denne skrivelse og  \r\n\r\n tilbagesende den til amtskommunen/Frederiksberg kommune. Deres  \r\n\r\n ansættelsesbrev som statstjenestemand bedes indsendt samtidig for at blive  \r\n\r\n forsynet med (amts)kommunens påtegning. </P>  \r\n\r\n<P>Såfremt De ikke ønsker at modtage tilbuddet om ansættelse pr. 1. januar  \r\n\r\n 1986, bedes De meddele amtskommunen/Frederiksberg kommune dette i særskilt  \r\n\r\n skrivelse senest den 1. september 1985. </P>  \r\n\r\n<P>BILAG 2 </P>  \r\n\r\n<P> Forslag til tilbudsskrivelse til andet tjenestemandsansat personale  end  \r\n\r\n rektorer og lærere. som amtskommunen/Frederiksberg kommune  skal give tilbud  \r\n\r\n med virkning fra 1. januar 1986. </P>  \r\n\r\n<P>Ved lov nr. 290 af 6. juni 1984 overtages statens gymnasieskoler med  \r\n\r\n tilhørende HF-kursus med undtagelse af Sorø Akademi, Statens Studenterkursus,  \r\n\r\n Statens Kursus til HF samt kostafdelingerne ved statens gymnasier med  \r\n\r\n undtagelse af Sorø Akademi pr. 1. januar 1986 af amtskommunerne,  \r\n\r\n Frederiksberg kommune (samt Københavns kommune). </P>  \r\n\r\n<P>Ifølge lovens § 10 skal amtskommunerne og Frederiksberg kommune tilbyde  \r\n\r\n det pr. 31. december 1985 ved skolerne statstjenestemandsansatte personale,  \r\n\r\n som ikke er rektorer eller lærere, ansættes som tjenestemænd under  \r\n\r\n amtskommunen/Frederiksberg kommune på samme vilkår, som gælder for  \r\n\r\n tilsvarende tjenestemandsstillinger under amtskommunen/Frederiksberg kommune.  \r\n\r\n</P>  \r\n\r\n<P>Under henvisning hertil skal man med virkning fra 1. januar 1986 tilbyde  \r\n\r\n Dem ansættelse som tjenestemand ved.....................  \r\n\r\n amtskommune/Frederiksberg kommune med et ansættelsesområde, der omfatter  \r\n\r\n ..............amtskommune/Frederiksberg kommune, </P>  \r\n\r\n<P>De skal indtil videre gøre tjeneste ved........................ </P>  \r\n\r\n<P>For ansættelsen gælder følgende vilkår: </P>  \r\n\r\n<P CLASS=PUNKT> <B>1.</B> Stillingsbetegnelse: </P>  \r\n\r\n<P CLASS=PUNKT> <B>2.</B> Klassificering: </P>  \r\n\r\n<P CLASS=PUNKT> <B>3.</B> Indplacering: </P>  \r\n\r\n<P>Næste skalatrin opnås den </P>  \r\n\r\n<P CLASS=PUNKT> <B>4.</B> De er omfattet af bestemmelserne i  \r\n\r\n amtskommunens/Frederiksberg kommunes tjenestevedtægter/regulativ. </P>  \r\n\r\n<P CLASS=PUNKT> <B>5.</B> Såfremt De ikke ønsker at overgå til ansættelse som  \r\n\r\n tjenestemand under amtskommunen/Frederiksberg kommune, opretholder De Deres  \r\n\r\n ansættelsesforhold til staten under udførelse af det arbejde, der tilbydes  \r\n\r\n Dem under amtskommunen/Frederiksberg kommune. Indtil 31. december 1990 kan De  \r\n\r\n søge overgang til ansættelse som tjenestemand ved (amts)kommunen, jfr. § 11,  \r\n\r\n stk. 3, i loven af 6. juni 1984. </P>  \r\n\r\n<P>Såfremt De ønsker at modtage tilbuddet om ansættelse som tjenestemand  \r\n\r\n under amtskommunen/Frederiksberg kommune, skal man anmode Dem om senest den  \r\n\r\n 1. september 1985 at underskrive vedlagte genpart af denne skrivelse og  \r\n\r\n tilbagesende den til amtskommunen/Frederiksberg kommune. Deres  \r\n\r\n ansættelsesbrev som statstjenestemand bedes indsendt samtidig for at blive  \r\n\r\n forsynet med (amts)kommunens påtegning. </P>  \r\n\r\n<P>Såfremt De ikke ønsker at modtage tilbuddet om ansættelse pr. 1. januar  \r\n\r\n 1986, bedes De meddele amtskommunen/Frederiksberg kommune dette i særskilt  \r\n\r\n skrivelse senest den 1. september 1985. </P>  \r\n\r\n</DIV>",
    "isHistorical": true,
    "editorialNotes": [
        "amtskommuners overtagelse af visse statsskoler og -kursus m.v.",
        "(* 1) Cirkulæret er bortfaldet ved ophævelsen af lov om"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19852204109"
        },
        {
            "displayName": "Entydig dokumentidentifikation",
            "displayValue": "CM033546"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22041"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "18/04/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Lønafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin. 2.afd.2.kt. j.nr. 1983-4442-1-Læg II"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}