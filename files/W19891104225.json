{
    "id": 39701,
    "title": "Anmeldelse, forskning (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11042 af 15/05/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Antaget, at forskningsregistre oprettet af overlæger må anses for  \r\n\r\n private, medmindre forskningen i det konkrete tilfælde er særlig beordret som  \r\n\r\n tjenestepligt. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Anmeldelse, forskning (* 1) </H1>  \r\n\r\n<P></P>  \r\n\r\n<BR>  \r\n\r\n<P>I forbindelse med Registertilsynets administration af anmeldelsesordningen  \r\n\r\n for private forsknings- og/eller statistikprojekter i henhold til lov om  \r\n\r\n private registre m.v. § 2, stk. 3, modtog Registertilsynet i beretningsåret  \r\n\r\n en række anmeldelser foretaget af overlæger. </P>  \r\n\r\n<P>På baggrund af behandlingen af en række sager i 1979 og 1980 om oprettelse  \r\n\r\n eller videreførelse af registre til brug for forskningsprojekter har  \r\n\r\n Registertilsynet i årsberetningen for 1980 afsnit 4.3. angivet nogle af de  \r\n\r\n forhold, Registertilsynet har lagt vægt på ved afgørelsen af, hvorvidt et  \r\n\r\n register, der er oprettet i statistisk eller videnskabeligt øjemed, kan anses  \r\n\r\n for et register, der føres for den offentlige forvaltning, og dermed er  \r\n\r\n undergivet den mere intense regulering efter lov om offentlige myndigheders  \r\n\r\n registre. </P>  \r\n\r\n<P>Registertilsynet lagde ved vurderingen af, hvorvidt et edb-register må  \r\n\r\n anses at blive ført for en offentlig myndighed, vægt på, hvorvidt forskerne  \r\n\r\n er undergivet instruktionsbeføjelser, formålet med oprettelsen af registeret,  \r\n\r\n anvendelsen af resultatmaterialet samt spørgsmålet om finansiering af  \r\n\r\n projektet. </P>  \r\n\r\n<P>Registertilsynet fandt således, at forskningsprojekter, der var påbegyndt  \r\n\r\n af en forsker til brug for dennes arbejde med en doktordisputats, typisk ikke  \r\n\r\n ville være omfattet af lov om offentlige myndigheders registre. Derimod ville  \r\n\r\n f.eks. forskningsprojekter, der udføres af enkelte sygehusafdelinger på basis  \r\n\r\n af undersøgelse af afdelingens patienter og under overlægens vejledning,  \r\n\r\n typisk være omfattet af loven. </P>  \r\n\r\n<P>Da det kunne give anledning til tvivl, i hvilket omfang overlægeforskning  \r\n\r\n skal betragtes som privat eller offentlig, har Registertilsynet i en række  \r\n\r\n tilfælde, hvor en anmeldelsesblanket er udfyldt af en overlæge, anmodet  \r\n\r\n overlægen om en redegørelse til brug for en vurdering af, hvorvidt det  \r\n\r\n pågældende projekt er omfattet af lov om offentlige myndigheders registre.  \r\n\r\n</P>  \r\n\r\n<P>Af de modtagne besvarelser fremgik det, at næsten alle overlæger oplyste,  \r\n\r\n at deres projekt var iværksat på projektlederens initiativ, samt at en  \r\n\r\n overordnet person eller myndighed ikke kunne give direktiver om projektets  \r\n\r\n indhold og forløb. </P>  \r\n\r\n<P>Formålet med alle projekterne var af overvejende videnskabelig karakter,  \r\n\r\n en del af projekterne indeholdt dog behandlingsmæssige og planlægningsmæssige  \r\n\r\n aspekter. </P>  \r\n\r\n<P>Registertilsynet fandt efter en gennemgang af de modtagne besvarelser, at  \r\n\r\n et forskningsprojekt udført af en overlæge burde betragtes som privat,  \r\n\r\n medmindre projektet i det konkrete tilfælde var særligt beordret som  \r\n\r\n tjenestepligt. Registertilsynet lagde herved bl.a. vægt på hensynet til den  \r\n\r\n frie forskning, samt på at det efter den indførte anmeldelsesordning i  \r\n\r\n henhold til lov om private registre m.v. må anses for ubetænkeligt at  \r\n\r\n betragte forskningen som privat. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets årsberetning 1989 s. 52-54. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891104225"
        },
        {
            "displayName": "Entydig dokumentidentifikation",
            "displayValue": "CA007636"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11042"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "15/05/1989"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1989-110-001"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}