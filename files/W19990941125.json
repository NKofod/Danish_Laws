{
    "id": 154165,
    "title": "Ankestyrelsens principafgørelse C-1-99 om kompetence - undersøgelse af barn uden samtykke - formandsafgørelse - 7-dages-frist - indkaldelse til møde",
    "documentTypeId": "240",
    "isSagsforlobPeriodValid": true,
    "shortName": "KEN nr 9411 af 15/03/1999",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse C-1-99 om kompetence - undersøgelse af barn uden samtykke - formandsafgørelse - 7-dages-frist - indkaldelse til møde</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En formandsafgørelse om undersøgelse bortfalder efter udløbet af 7dages-fristen, når den ikke forinden er godkendt af Børn og unge udvalget, og har herefter ingen retsvirkning.</p>\r\n   <p class=\"TekstGenerel\">En godkendelse af Udvalgets godkendelse af yderligere en formandsafgørelse, der blev truffet på selve mødet, blev ophævet, da procedurereglerne med hensyn til skriftlig meddelelse om afgørelse og mødeindkaldelse var tilsidesat.</p>\r\n   <p class=\"TekstGenerel\">Ankestyrelsen fandt således, at Børn og unge-udvalget ikke kunne bortse fra overholdelse af lovens formelle betingelser for godkendelse af formandsafgørelser.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 581 af 6. august 1998 - § 39, stk. 1, § 39, stk. 2, § 45, stk. 2, § 45, stk. 3, § 62, stk. 1 og § 62, stk. 2</p>\r\n<p>Lov om social service - lovbekendtgørelse nr. 979 af 1. oktober 2008 - § 75, stk. 2, § 75, stk. 3, § 74, stk. 1, § 74, stk. 2, § 51, stk. 1 og § 51, stk. 2</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 57 af 5. marts 1998 om servicelovens regler om særlig støtte til børn og unge - pkt. 31, pkt. 96-98</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>En 5-årig dreng fik i børnehaven konstateret blå mærker på halsen, og han forklarede selv, at det var fordi hans stedfar aftenen forinden havde taget kvælertag på ham.</p>\r\n<p>Moderen blev kontaktet, og drengen blev undersøgt hos egen læge, der foranstaltede indlæggelse på hospital. På baggrund af hospitalets umiddelbare indtryk traf næstformanden for Børn og unge-udvalget herefter afgørelse om, at drengen skulle undersøges og under undersøgelsen forblive på hospital eller institution.</p>\r\n<p>Den 8. dag var moderen og hendes advokat indkaldt til møde i Børn og unge-udvalget med henblik på godkendelse af næstformandens afgørelse, og dommeren i udvalget bemærkede på mødet i den anledning, at mødet skulle have været afholdt dagen forinden. Formanden traf herefter en ny foreløbig afgørelse om undersøgelse, og med moderens og advokatens accept blev afgørelsen behandlet i udvalget straks.</p>\r\n<p>Udvalget godkendte herefter såvel næstformandens som formandens afgørelse.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen anså næstformandens foreløbige afgørelse for bortfaldet, idet den ikke snarest muligt og senest inden 7 dage var forelagt udvalget til godkendelse. Den foreløbige afgørelse var derfor uden retsvirkning.</p>\r\n<p>Ankestyrelsen ophævede samtidig Børn og unge-udvalgets afgørelse om godkendelse af  formandens foreløbige afgørelse truffet samme dag med henvisning til, at de formelle procedureregler var tilsidesat.</p>\r\n<p>Ankestyrelsen fandt således ikke, at kravet om skriftlig meddelelse inden 24 timer efter iværksættelse af en foreløbig afgørelse til forældremyndighedens indehaver, jf. servicelovens § 45, stk. 2, kunnetilsidesættes, selv om der gives accept fra forældremyndighedsinde haverens advokat. Desuden var udvalget ikke indkaldt til godkendelse af denne afgørelse.</p>\r\n<p>Ankestyrelsen bemærkede iøvrigt, at det ikke var dokumenteret, at drengens øjeblikkelige behov ikke kunne afvente en behandling af sagen i Børn og unge-udvalget, samt at der ikke sås at være søgt samtykke fra moderen til færdiggørelse af den iværksatte undersøgelse, inden der blev truffet fornyet foreløbig afgørelse.</p>\r\n<p>Ankestyrelsen tilføjede, at styrelsen på det foreliggende grundlag fandt, at en undersøgelse var nødvendig.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [
        "Denne principafgørelse er kasseret den 20. november 2019, da den er erstattet af principmeddelelse 76-19."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W19990941125"
        },
        {
            "displayName": "Entydig dokumentidentifikation",
            "displayValue": "BS006964"
        },
        {
            "displayName": "Dato for indlæggelse",
            "displayValue": "21/11/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9411"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "15/03/1999"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 400326-98"
        },
        {
            "displayName": "Stikord",
            "displayValue": "C-1-99"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}