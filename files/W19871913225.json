{
    "id": 33781,
    "title": "Førtidspension - det sociale udvalgs adgang til at rejse sag om førtidspension - person, der ikke selv har søgt pension (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19132 af 14/04/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Der fandtes at være hjemmel til at rejse pensionssag og tilkende  \r\n\r\n pension til en person, der ikke selv havde ønsket pension tillagt. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Førtidspension - det sociale udvalgs adgang til  \r\n\r\n at rejse sag om førtidspension - person, der ikke selv har søgt pension (* 1)  \r\n\r\n (* 2) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En socialforvaltning havde i september 1984 rejst sag om tilkendelse af  \r\n\r\n førtidspension til en gift person P, der havde en psykisk lidelse. Sagen var  \r\n\r\n rejst i samarbejde med P's læge. </P>  \r\n\r\n<P>Om P's sociale og arbejdsmæssige forhold var det oplyst, at hun fra 1964  \r\n\r\n til 1979 havde haft fuldtidsarbejde, senest som husassistent på et plejehjem,  \r\n\r\n hvorfra hun var blevet afskediget på grund af samarbejdsvanskeligheder. P.  \r\n\r\n modtog herefter arbejdsløshedsdagpenge indtil september 1983, hvor hun blev  \r\n\r\n sygemeldt og overgik til at modtage sygedagpenge. Udbetalingen af  \r\n\r\n sygedagpenge var standset med udgangen af april 1985, da P's lidelse blev  \r\n\r\n betegnet som stationær. P's ægtefælle havde en indtægt på ca. 135.000 kr.  \r\n\r\n årlig. </P>  \r\n\r\n<P>I forbindelse med socialforvaltningens forberedelse af P's sag om pension  \r\n\r\n havde det ikke været muligt for forvaltningen at få P til at medvirke ved  \r\n\r\n udfyldelsen af pensionsskemaet. P havde heller ikke villet medvirke til  \r\n\r\n indhentelse af en psykiatrisk speciallægeerklæring. </P>  \r\n\r\n<P>Det sociale udvalg indstillede i september 1985 til revaliderings- og  \r\n\r\n pensionsnævnet, at P fik tilkendt mellemste førtidspension, og udvalget  \r\n\r\n udbetalte forskud på pension fra den 1. oktober 1985. </P>  \r\n\r\n<P>Efter at revaliderings- og pensionsnævnet havde underrettet P om sagens  \r\n\r\n modtagelse, meddelte hun nævnet, at hun trak ansøgningen tilbage. Nævnet  \r\n\r\n fortsatte imidlertid behandlingen af sagen og traf i april 1986 afgørelse om,  \r\n\r\n at nævnet ville være sindet at tilkende mellemste førtidspension fra den 1.  \r\n\r\n oktober 1984, hvis P inden for en frist af 3 måneder over for det sociale  \r\n\r\n udvalg tilkendegav, at hun alligevel ville modtage pensionen. </P>  \r\n\r\n<P>P reagerede ikke på denne henvendelse. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Revaliderings- og pensionsnævnet afslog i juli 1986 at tilkende P  \r\n\r\n førtidspension. Nævnet lagde herved vægt på, at hun ikke selv havde ønsket  \r\n\r\n førtidspension tilkendt, at de foreliggende helbredsoplysninger ikke gav  \r\n\r\n grundlag for at antage, at hun var ude af stand til at varetage egne  \r\n\r\n interesser, og at hun iøvrigt ikke oppebar anden offentlig hjælp. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Det sociale udvalg anførte bl.a., at der i lov om social pension, § 21, er  \r\n\r\n hjemmel til, at det sociale udvalg kan rejse sag om pension til en person,  \r\n\r\n der ikke selv har søgt herom, og at revaliderings- og pensionsnævnet ikke  \r\n\r\n kunne fratage socialudvalget denne ret ved at overlade det til ansøgeren at  \r\n\r\n træffe beslutning om, hvorvidt hun ønskede pension. </P>  \r\n\r\n<P>Udvalget anførte endvidere, at de helbredsmæssige betingelser for  \r\n\r\n tilkendelse af pension måtte anses for opfyldt, hvilket også var  \r\n\r\n tilkendegivet i revaliderings- og pensionsnævnets afgørelse. Under hensyn til  \r\n\r\n P's lidelse var det herefter ikke rimeligt at tvinge hende til kontakt med  \r\n\r\n offentlige myndigheder. </P>  \r\n\r\n<P>Endelig oplyste udvalget, at ægtefællen den 1. august 1986 havde forladt  \r\n\r\n hjemmet og havde til hensigt at søge separation. P havde samtidig hermed  \r\n\r\n taget ophold hos familie. </P>  \r\n\r\n<P>LOVGRUNDLAG: </P>  \r\n\r\n<P>Lov om social pension, § 21. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder, at der er hjemmel til at rejse pensionssag og  \r\n\r\n tilkende pension til en person, uanset at den pågældende ikke selv har ønsket  \r\n\r\n pension tillagt. </P>  \r\n\r\n<P>Sagen hjemvises til Revaliderings- og pensionsnævnet med henblik på en  \r\n\r\n vurdering af de helbredsmæssige betingelser. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden 1991.",
        "(* 1) Offentliggjort af Sikringsstyrelsen i SM P-013-87 15/09/1987."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19871913225"
        },
        {
            "displayName": "Entydig dokumentidentifikation",
            "displayValue": "CA001709"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19132"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "14/04/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2914-86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}