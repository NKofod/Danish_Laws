{
    "id": 66668,
    "title": "Vejledning om sikker adgang til og arbejde i store tanke og store lastrum (* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 60329 af 09/06/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om sikker adgang til og arbejde i  \r\n\r\n store tanke og store lastrum (* 1) </H1>  \r\n\r\n<P></P>  \r\n\r\n<BR>  \r\n\r\n<P>Denne vejledning er udformet på baggrund af IMO Resolutionerne A.272(VIII)  \r\n\r\n og A.330(IX) og henvender sig til store tankskibe og store massegodsskibe.  \r\n\r\n</P>  \r\n\r\n<P>Vejledningen er i to dele. Del 1 omhandler sikker adgang til og arbejde i  \r\n\r\n store tanke. del 2 omhandler sikker adgang til og arbejde i store lastrum i  \r\n\r\n massegodsskibe. </P>  \r\n\r\n<P>Der henvises i øvrigt til ICS/OCIMF/IAPH's &quot;Internationale Safety  \r\n\r\n Guide for Oil Tankers &amp; Terminals&quot;, samt til IMOs &quot;Code of Safe  \r\n\r\n Practice for Solid Bulk Cargoes&quot;. </P>  \r\n\r\n<P> <B>Del 1 </B></P>  \r\n\r\n<P>Sikker adgang til og arbejde i skibes store tanke </P>  \r\n\r\n<P>Generelt </P>  \r\n\r\n<P>Sikker adgang til lasttanke forudsætter, at der har fundet tilstrækkelig  \r\n\r\n tankrensning og ventilation sted, før personer går ned i tankene. </P>  \r\n\r\n<P>Slamansamlinger på platforme og lejdere bør holdes på et minimum i  \r\n\r\n overensstemmelse med operationel praksis. Hvor relevant bør slamansamlinger  \r\n\r\n på adgangsplatforme og horisontale strukturer forebygges ved passende  \r\n\r\n udformning af strukturen og ved anbringelse af tankrensningsmaskiner.  \r\n\r\n Slamansamlinger på bunden af tanken bør kontrolleres med et effektivt  \r\n\r\n drænsystem. Ingen personer må gå ned i en tank før en ansvarlig officer har  \r\n\r\n målt luften i tanken ved hjælp af en godkendt gasmåler og fundet, at den er  \r\n\r\n fri for gas, indeholder tilstrækkelig ilt og er sikker for inspektion eller  \r\n\r\n arbejde. </P>  \r\n\r\n<P>Der bør være en tilstrækkelig forsyning af frisk luft for alle personer,  \r\n\r\n der arbejder i tanken, idet der tages hensyn til arten af og stedet for  \r\n\r\n arbejdet. </P>  \r\n\r\n<P> <B>Adgang til tanke</B>  </P>  \r\n\r\n<P>1 (a) Tanke og tanksektioner, som har en længde på 35 meter og derover,  \r\n\r\n bør forsynes med mindst 2 adgangsluger med lejdere, anbragt så langt fra  \r\n\r\n hinanden i langskibs retning som muligt. </P>  \r\n\r\n<UL CLASS=PLAIN-LIST>  \r\n\r\n<LI>(b) Tanke mindre end 35 meter i længde bør forsynes med mindst 1  \r\n\r\n adgangsluge med lejder. </LI>  \r\n\r\n<LI>(c) Dimensionerne af enhver adgangsluge bør være tilstrækkelige til, at  \r\n\r\n tillade en person iført friskluftapparat med komprimeret luft at gå ned og op  \r\n\r\n ad lejderen uden hindring, og også at tilvejebringe en fri åbning, som  \r\n\r\n muliggør hejsning af en skadet person fra bunden af tanken. I intet tilfælde  \r\n\r\n må den frie åbning være mindre end 600 mm x 600 mm. </LI>  \r\n\r\n<LI>(d) Hvis en tank er underinddelt af et eller flere skvalpeskotter, bør  \r\n\r\n den være forsynet med mindst to luger. Disse luger bør anbringes således, at  \r\n\r\n tilhørende lejdere effektivt betjener alle underinddelinger af tanken. </LI>  \r\n\r\n</UL>  \r\n\r\n<P> <B>Adgangsveje i tanke</B>  </P>  \r\n\r\n<P>2 (a) Hvor et eller flere skvalpeskotter er anbragt i en tank, bør de  \r\n\r\n forsynes med åbninger, der ikke er mindre end 600 mm x 800 mm og arrangeret  \r\n\r\n således, at de tillader adgang for personer iført friskluftapparater eller  \r\n\r\n transporterende en båre med en patient. </P>  \r\n\r\n<UL CLASS=PLAIN-LIST>  \r\n\r\n<LI>(b) For at tillade ubesværet bevægelse på tankbunden i hele dens længde  \r\n\r\n og bredde, bør en gangbro anbringes oven på bundstrukturen i hver tank.  \r\n\r\n Alternativt bør mandehuller med minimumsdimensionerne 600 mm x 800 mm  \r\n\r\n arrangers i bundstokkene i en højde af ikke mere end 600 mm fra bundpladerne.  \r\n\r\n Gangbroer i tanke bør have en minimumsbredde på 600 mm af hensyn til, at  \r\n\r\n bevidstløse personer bør kunne bæres ad dem. Løftede gangbroer bør være  \r\n\r\n forsynet med rækværk i hele deres længde. Hvor rækværk kun er anbragt i den  \r\n\r\n ene side, bør fodspark anbringes på den anden side. Platforme, der indgår i  \r\n\r\n adgangsveje til tanke, bør have en skridsikker konstruktion hvor muligt og  \r\n\r\n være forsynet med rækværk. Gelænder bør fastgøres til skotter og stringere  \r\n\r\n hvor sådanne indgår i en anerkendt adgangsvej. </LI>  \r\n\r\n<LI>(c) Adgang til løftede gangbroer fra skibets bund bør tilvejebringes ad  \r\n\r\n let tilgængelige gangbroer, lejdere eller trin. Trin bør give sideværts  \r\n\r\n støtte for foden. Hvor lejdertrin anbringes op ad en lodret flade, bør  \r\n\r\n afstanden fra midten af trinet til fladen være mindst 150 mm. </LI>  \r\n\r\n<LI>(d) Hvor mandehuller er anbragt, bør passagen lettes ved hjælp af trin og  \r\n\r\n håndgreb, samt med en platform på hver side af hullet. </LI>  \r\n\r\n<LI>(e) Hvor højden af bundstrukturen ikke overstiger 1,5 meter, kan  \r\n\r\n gangbroen nævnt i stykke 2(b) erstattes af et alternativt arrangement, som  \r\n\r\n tager hensyn til bundstrukturen og kravet om let adgang for en person iført  \r\n\r\n friskluftapparat eller bærende en båre med en patient. </LI>  \r\n\r\n<LI>(f) Rækværk bør være 900 mm høje og bestå af en håndliste og en  \r\n\r\n mellemliggende stang. Disse rækværk bør være af solid konstruktion. </LI>  \r\n\r\n</UL>  \r\n\r\n<P> <B>Konstruktion af lejdere</B>  </P>  \r\n\r\n<P>3 (a) Generelt må lejdere ikke være stejlere end 70 (vinkel med det  \r\n\r\n horisontale plan). En enkelt lejder må ikke være mere end 9 meter lang.  \r\n\r\n Hvileplatforme af tilstrækkelige dimensioner bør forefindes. </P>  \r\n\r\n<UL CLASS=PLAIN-LIST>  \r\n\r\n<LI>(b) Lejdere og gelændere bør konstrueres af stål af tilstrækkelig styrke  \r\n\r\n og stivhed og bør være sikkert fastgjort til tankstrukturen med stag. Metoden  \r\n\r\n hvormed den fastgøres og længden af stagene bør være således, at vibrationer  \r\n\r\n reduceres til et minimum. </LI>  \r\n\r\n<LI>(c) Der bør tages forholdsregler for at opretholde lejderes og gelænderes  \r\n\r\n strukturelle styrke under hensyntagen til lastens korroderende effekt. </LI>  \r\n\r\n<LI>(d) Bredden af lejdere målt mellem stringerne må ikke være mindre end 400  \r\n\r\n mm. </LI>  \r\n\r\n<LI>(e) Trinene bør have lige stor indbyrdes afstand og den lodrette afstand  \r\n\r\n mellem dem må ikke overstige 300 mm. De bør dannes af to stålstænger med  \r\n\r\n kvadratisk tværsnit, der ikke måler mindre end 22 mm x 22 mm, som anbringes  \r\n\r\n med kanterne opad, så de danner et horisontalt trin, eller de bør være af  \r\n\r\n tilsvarende konstruktion. Trinene bør fortsætte gennem sidestringerne og  \r\n\r\n fastgøres dertil med dobbelt fuldsvejsning. </LI>  \r\n\r\n<LI>(f) Alle skrå lejdere bør være forsynet med gelænder af solid  \r\n\r\n konstruktion på begge sider, som er fastgjort i en bekvem højde over trinene.  \r\n\r\n</LI>  \r\n\r\n</UL>  \r\n\r\n<P> <B>Rednings- og evakueringsarrangement</B>  </P>  \r\n\r\n<P>4 (a) Med henblik på hurtigt at kunne evakuere sårede personer ud af  \r\n\r\n tanken, bør følgende udstyr forefindes: </P>  \r\n\r\n<UL CLASS=PLAIN-LIST>  \r\n\r\n<LI>(i) en transportabel david, med mulighed for manuel betjening, af letvægt  \r\n\r\n konstruktion, beregnet til sikker placering over adgangslugen til tanken,  \r\n\r\n</LI>  \r\n\r\n<LI>(ii) et bur eller en passende båre forsynet med styreliner i den nederste  \r\n\r\n ende. </LI>  \r\n\r\n<LI>(b) Alle adgangsluger til tanken bør åbnes og båren og hejseværket bør  \r\n\r\n placeres således, at de er klar til brug, før personer går ned i tanken.  \r\n\r\n</LI>  \r\n\r\n</UL>  \r\n\r\n<P> <B>Del 2 </B></P>  \r\n\r\n<P>Sikker adgang til og arbejde i store lastrum i massegodsskibe </P>  \r\n\r\n<P> <B>Generelt</B>  </P>  \r\n\r\n<P>Sikker adgang til lastrum kan kun ske, hvis der tilvejebringes  \r\n\r\n tilstrækkelig ventilation af lastrummene for beskyttelse af mandskabet, før  \r\n\r\n de går ned i lastrummet. Der bør træffes foranstaltninger til forebyggelse af  \r\n\r\n ansamling af farlige eller skadelige dampe i lastrummene ved passende  \r\n\r\n ventilation. Ingen person må gå ned i et lastrum, der har været lukket eller  \r\n\r\n været ringe ventileret, før iltindholdet i luften i lastrummet er målt af en  \r\n\r\n ansvarlig officer ved hjælp af en iltmåler eller tilsvarende anordning, og  \r\n\r\n fundet sikker til inspektion og arbejde. </P>  \r\n\r\n<P>En tilstrækkelig mængde frisk luft bør være til rådighed for alle personer  \r\n\r\n i lastrummet under hensyntagen til arten af og stedet for arbejdet. </P>  \r\n\r\n<P> <B>Adgang til lastrum</B>  </P>  \r\n\r\n<P>1 (a) Hvis der benyttes særskilte luger for adgang til lejderne nævnt i  \r\n\r\n stykke 2, bør hver luge have en fri åbning på mindst 600 mm x 600 mm. </P>  \r\n\r\n<UL CLASS=PLAIN-LIST>  \r\n\r\n<LI>(b) Hvor adgangen til lastrum er arrangeret gennem lastlugen, bør toppen  \r\n\r\n af lejderen placeres så tæt som muligt til lugekarmen. </LI>  \r\n\r\n<LI>(c) Adgangsveje og lejdere bør være således arrangeret, at personer, der  \r\n\r\n bærer friskluftapparater med komprimeret luft, let kan gå ned i og op fra  \r\n\r\n lastrummet. </LI>  \r\n\r\n<LI>(d) Adgangsluger med karme højere end 900 mm bør også have trin udvendig  \r\n\r\n i tilknytning til lastrumslejderne. </LI>  \r\n\r\n</UL>  \r\n\r\n<P> <B>Adgangsveje i lastrum</B>  </P>  \r\n\r\n<P>2 (a) Hvert lastrum bør være forsynet med mindst to lejdere anbragt så  \r\n\r\n langt fra hinanden i langskibs retning som praktisk muligt. Hvis muligt bør  \r\n\r\n disse lejdere arrangeres diagonalt modsat, f.eks. en lejder nær forreste skot  \r\n\r\n i bagbord side, den anden nær det agterste skot i styrbord side. </P>  \r\n\r\n<UL CLASS=PLAIN-LIST>  \r\n\r\n<LI>(b) Lejdere bør være således udformet og arrangeret, at risikoen for  \r\n\r\n beskadigelse fra lossemidlerne minimeres. </LI>  \r\n\r\n<LI>(c) Lodrette lejdere kan tillades, hvis de arrangeres over hinanden i  \r\n\r\n linie med andre lejdere, som de danner adgangsvej sammen med, og  \r\n\r\n hvileplatforme er anbragt ikke mere end 9 meter fra hinanden. </LI>  \r\n\r\n<LI>(d) Tunneler, der passerer gennem lastrum, bør forsynes med lejdere eller  \r\n\r\n trin i hver ende af lastrummet, så personer let kan komme over sådanne  \r\n\r\n tunneler. </LI>  \r\n\r\n<LI>(e) Hvor det er nødvendigt at udføre arbejde i et lastrum forud for  \r\n\r\n lastning, bør der anvendes passende arrangementer til sikker håndtering af  \r\n\r\n transportable stilladser eller flytbare platforme. </LI>  \r\n\r\n</UL>  \r\n\r\n<P> <B>Konstruktion af lejdere</B>  </P>  \r\n\r\n<P>3 Generelt bør udformningen og konstruktionen af faste lejdere være i  \r\n\r\n overensstemmelse med bilag 1, om sikker adgang til og arbejde i store tanke,  \r\n\r\n men arrangementet og styrken af lejdere bør være egnet til den type last, som  \r\n\r\n skibet bør medføre. </P>  \r\n\r\n<P> <B>Rednings- og evakueringsarrangement</B>  </P>  \r\n\r\n<P>4 Udstyr, som specificeret i stykke 4 i bilag 1, om sikker adgang til og  \r\n\r\n arbejde i store tanke, bør forefindes til evakuering af sårede personer fra  \r\n\r\n lastrummet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Søfartsstyrelsen, den 6. juni 1994 </I>  \r\n\r\n</P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Bkg. i Meddelelser fra Søfartsstyrelsen 6/94"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19946032960"
        },
        {
            "displayName": "Entydig dokumentidentifikation",
            "displayValue": "CM025819"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "27/10/2010"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60329"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "09/06/1994"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "5121-43"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}