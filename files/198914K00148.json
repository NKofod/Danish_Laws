{
    "id": 109949,
    "title": "1989 BTL 148   BETÆNKNING OVER FORSLAG TIL LOV OM ÆNDRING AF FÆRDSELSLOVEN   (FÆRDSELSSIKKERHEDSFREMMENDE FORANSTALTNINGER, FORENKLING OG MODERNISERING,   ØNSKENUMMERPLADER M.V.)    NR L 148 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 148",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 148 </P>  \r\n\r\n<P></P>  \r\n\r\n<P>Betænkning over Forslag til lov om ændring af færdselsloven  \r\n\r\n (Færdselssikkerhedsfremmende foranstaltninger, forenkling og modernisering,  \r\n\r\n ønskenummerplader m.v.) <BR>  \r\n\r\n Nr L 148 1989-90, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19900419 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til justitsministeren, som denne har besvaret dels </P>  \r\n\r\n<P>skriftligt, dels i samråd. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Automobil-Importørernes Sammenslutning, </P>  \r\n\r\n<P>Bolig-, Motor- og Hjælpemiddeludvalget, </P>  \r\n\r\n<P>Dansk Cyklist Forbund, </P>  \r\n\r\n<P>Dansk Taxi Forbund, </P>  \r\n\r\n<P>Danske Kørelæreres Landsforbund, </P>  \r\n\r\n<P>Kunwald, Georg, Højbjerg, og </P>  \r\n\r\n<P>Nørskov, Niels, Brøndby. </P>  \r\n\r\n<P>Der er af et mindretal stillet ændringsforslag, hvorom der henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>mindretal</I> (Socialdemokratiets og  \r\n\r\n Socialistisk Folkepartis medlemmer af udvalget) lovforslaget til  \r\n\r\n<I>vedtagelse</I> med det stillede ændringsforslag og ønsker i den  \r\n\r\n forbindelse at udtale: </P>  \r\n\r\n<P>Betænkning nr. 1157/1988: Færdselssikkerhedspolitisk handlingsplan,  \r\n\r\n afgivet af Justitsministeriets Færdselssikkerhedskommission, blev modtaget  \r\n\r\n med begejstring af alle, inkl. regeringen, og både dengang og siden har  \r\n\r\n justitsministeren fastholdt, at regeringen stiller sig bag handlingsplanens  \r\n\r\n målsætning om at reducere antallet af ulykker med 40-45 pct. i løbet af 12 år  \r\n\r\n fra 1. januar 1989. Imidlertid viste det sig allerede med justitsministerens  \r\n\r\n redegørelse nr. R 21 af 10. maj 1989, at man ville være yderst  \r\n\r\n tilbageholdende med initiativer, der kostede penge. F.eks. blev et af  \r\n\r\n kommissionens mest virkningsfulde forslag, S-14, om øget færdselsovervågning  \r\n\r\n nærmest afvist, og nærværende lovforslag, som er ment som den  \r\n\r\n lovgivningsmæssige opfølgning af handlingsplanen, mangler også forslag S-16,  \r\n\r\n som er det forslag, der skal forbedre oversigten i kryds ved at udvide  \r\n\r\n parkeringsafstanden fra 5 til 10 m. Ministeren har begrundet udeladelsen med,  \r\n\r\n at det er belastende for færdselssikkerheden, hvis der ikke er  \r\n\r\n parkeringspladser nok og bilerne skal køre og søge efter plads. Denne påstand  \r\n\r\n strider imod Færdselssikkerhedskommissionens opfattelse og er samtidig en  \r\n\r\n utidig indblanding i kommunernes trafik- og parkeringspolitik, som om det  \r\n\r\n skulle være et færdselssikkerhedsmæssigt krav, at der skulle være  \r\n\r\n parkeringspladser &#187;nok&#171;. </P>  \r\n\r\n<P>Mindretallet har imidlertid ikke fundet det hensigtsmæssigt at forsøge at  \r\n\r\n indpasse dette forslag i nærværende lovforslag, men vil komme med det som  \r\n\r\n selvstændigt lovforslag i næste folketingsår. Derudover vil mindretallet  \r\n\r\n overveje, hvilke folketingsinitiativer der kan tages for at sikre, at også  \r\n\r\n S-14 om den øgede færdselskontrol bliver virkeliggjort. </P>  \r\n\r\n<P>Mindretallet tilslutter sig ændringsforslaget om ikke at gøre betalingen  \r\n\r\n for ønskenummerplader fradragsberettiget, men stiller sig i det hele  \r\n\r\n tvivlende til, om der kommer tilstrækkeligt med penge til at dække det  \r\n\r\n angivne formål. </P>  \r\n\r\n<P>Et <I>andet mindretal</I> (Det Konservative Folkepartis, Venstres, Det  \r\n\r\n Radikale Venstres og Kristeligt Folkepartis medlemmer af udvalget) indstiller  \r\n\r\n lovforslaget til <I>vedtagelse uændret. </I></P>  \r\n\r\n<P>Et tredje mindretal (Fremskridtspartiets medlem af udvalget) udtaler: </P>  \r\n\r\n<P>Fremskridtspartiet mener, at lovforslaget er sammensat af højst  \r\n\r\n forskelligartede ændringer af færdselsloven gående fra kørsel med nærlys uden  \r\n\r\n for lygtetændingstiden til indførelse af ønskenummerplader. </P>  \r\n\r\n<P>Fremskridtspartiet mener derfor, at hvis lovforslaget skulle vedtages i  \r\n\r\n denne folketingssamling, så ville det være naturligt, at justitsministeren  \r\n\r\n opdelte lovforslaget i to lovforslag, hvoraf det ene lovforslag omhandlede  \r\n\r\n ønskenummerplader. </P>  \r\n\r\n<P>Fremskridtspartiet så også gerne, at justitsministeren under  \r\n\r\n ønskenummerpladerne fik indført i lovteksten, at justitsministeren kunne  \r\n\r\n bestemme, at man ved salg af ønskenummerplader bl.a. kunne benytte sig af  \r\n\r\n halvårlige auktioner, således at man på denne måde kunne få de største  \r\n\r\n indtægter til statskassen for disse specielle nummerplader. </P>  \r\n\r\n<P>Fremskridtspartiet er lidt usikker på, hvor stor gevinsten vil blive rent  \r\n\r\n færdselssikkerhedsmæssigt for så vidt angår brug af nærlys uden for  \r\n\r\n lygtetændingstiden for motordrevne køretøjer, idet der vil kunne blive nogle  \r\n\r\n uforudsete påkørsler i skumringstiden af de svage trafikanter, fordi  \r\n\r\n bilisterne ikke er i stand til at se disse, når de bliver blændet af det  \r\n\r\n lyshav, som alle de motordrevne køretøjer vil udsende. En Nefa-lygte på en  \r\n\r\n cykel vil formentlig drukne i dette lyshav. Fremskridtspartiet vil desuden  \r\n\r\n påpege, at kravet om, at knallerter ligeledes skal køre med nærlys uden for  \r\n\r\n lygtetændingstiden, vil kunne give flere færdselsuheld i de tilfælde, hvor  \r\n\r\n andre trafikanter nu vil kunne forveksle de langsomtkørende knallerter med de  \r\n\r\n hurtigtkørende motorcykler. </P>  \r\n\r\n<P>Fremskridtspartiet er i øvrigt modstander af den tvungne ordning i  \r\n\r\n lovforslagets § 1, nr. 10, og herunder af den tvungne brug af  \r\n\r\n sikkerhedsseler/barnestol helt ned til 3 år. Forslaget strider imod  \r\n\r\n Fremskridtspartiets holdninger om frihed for den enkelte til selv at vælge.  \r\n\r\n Fremskridtspartiet vil desuden gøre opmærksom på, at man ved visse  \r\n\r\n færdselsuheld, hvor køretøjet efter sammenstød ruller rundt og vælter om på  \r\n\r\n taget og går i brand, ikke kan udelukke, at tvungen brug af sikkerhedsseler  \r\n\r\n på bagsædet kan give flere dødsofre. Fremskridtspartiet mener i øvrigt, at  \r\n\r\n regeringens forslag om tvungen brug af sikkerhedsseler m.v. på bilernes  \r\n\r\n bagsæde er uhensigtsmæssigt udformet, fordi forslaget i sin nuværende form  \r\n\r\n vil være uadministrerbart for politiet for så vidt angår tiltalerejsning i de  \r\n\r\n tilfælde, hvor forseelsen er begået af en person, som er under 15 år. </P>  \r\n\r\n<P>Fremskridtspartiet havde også gerne set, at lovforslaget ved fremsættelsen  \r\n\r\n havde indeholdt en hensigtserklæring om indførelse af førstehjælpskursus i  \r\n\r\n forbindelse med den obligatoriske køreuddannelse, sådan som FDM tidligere har  \r\n\r\n foreslået. I betragtning af de mange færdselsuheld med tilskadekomne, som  \r\n\r\n sker hvert år, vil en sådan førstehjælpsuddannelse muligvis kunne redde  \r\n\r\n menneskeliv, når ulykken er sket. </P>  \r\n\r\n<P>Fremskridtspartiet ville også gerne have haft, at justitsministeren havde  \r\n\r\n indfriet det løfte, den tidligere justitsminister gav i betænkningen af 25.  \r\n\r\n maj 1976 over forslag til færdselslov om at iværksætte en forsøgsordning om  \r\n\r\n hyrevognes adgang til på forsøgsbasis at benytte de for busser særligt  \r\n\r\n anlagte busbaner. En sådan ordning har man indført i mange andre storbyer, og  \r\n\r\n Fremskridtspartiet så gerne, at man også indførte en sådan forsøgsordning i  \r\n\r\n København. </P>  \r\n\r\n<P>Fremskridtspartiet finder det desuden betænkeligt, at man i lovforslaget  \r\n\r\n fastholder, at der også skal være og benyttes sikkerhedsseler på bagsædet i  \r\n\r\n hyrevogne. Med de mange korte ture og med mange ind- og udstigninger, som  \r\n\r\n hyrevogne foretager, vil det give uforholdsmæssigt mange ulemper. </P>  \r\n\r\n<P>Fremskridtspartiet vil til slut gerne påpege, at Fremskridtspartiet gerne  \r\n\r\n havde set indført nogle strammere regler vedrørende midlertidig  \r\n\r\n beslaglæggelse af køretøjers nummerplader i forbindelse med kørsel i  \r\n\r\n frakendelsestiden og ligeledes en udvidelse af konfiskationsmulighederne med  \r\n\r\n eventuelt salg for øje til fordel for staten i særlig grove tilfælde. </P>  \r\n\r\n<P>Fremskridtspartiet kan ikke stemme for Socialdemokratiets og Socialistisk  \r\n\r\n Folkepartis ændringsforslag om, at ønskenummerplader ikke er reklame og  \r\n\r\n derfor ikke kan fratrækkes rent skattemæssigt. </P>  \r\n\r\n<P>Fremskridtspartiet vil i øvrigt tilkendegive sin holdning ved 3.  \r\n\r\n behandling af lovforslaget. </P>  \r\n\r\n<P>Et <I>fjerde mindretal</I> (Centrum-Demokraternes medlem af udvalget) vil  \r\n\r\n ved 2. behandling redegøre for sin stilling til lovforslaget og det stillede  \r\n\r\n ændringsforslag, men anmoder i øvrigt om, at lovforslaget henvises til  \r\n\r\n fornyet udvalgsbehandling mellem 2. og 3. behandling. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (S og SF): </P>  \r\n\r\n<P>Til § 1 </P>  \r\n\r\n<P>1) I det under <I>nr. 9</I> foreslåede nye <I>§ 73, stk. 2,</I> indsættes  \r\n\r\n efter 1. pkt. som nyt punktum: </P>  \r\n\r\n<P>&#187;Ønskenummerplader er ikke reklame.&#171; </P>  \r\n\r\n<P>2. og 3. pkt. bliver herefter 3. og 4. pkt. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Formålet med den foreslåede ændring er at begrænse adgangen til at  \r\n\r\n foretage skattemæssigt fradrag for udgifter til ønskenummerplader. </P>  \r\n\r\n<P>Grethe Fenger Møller (KF) fmd <I>Fischer (KF) Helge Adam Møller (KF) Bjørn  \r\n\r\n Elmquist (V) Inge Dahl-Sørensen (V) Knud Lind (FP) Kirsten Lee (RV) Nør  \r\n\r\n Christensen (CD) Inger Stilling Pedersen (KRF) Erling Christensen (S) Ole  \r\n\r\n Espersen (S) Søren Hansen (S) Torben Lund (S) Lissa Mathiasen (S) Carsten  \r\n\r\n Andersen (SF) Leif Hermann (SF) Ebba Strange (SF)</I> nfmd. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i to møder. </P>  \r\n\r\n<P>Som bilag til tillægsbetænkningen er optrykt eet af de spørgsmål, udvalget  \r\n\r\n tidligere har stillet i forbindelse med behandlingen af lovforslaget sammen  \r\n\r\n med justitsministerens besvarelse heraf. Endvidere er optrykt en af  \r\n\r\n justitsministeren fremsendt notits til Justitsministeriet om virkningerne af  \r\n\r\n kørelys i dagtimerne udarbejdet af Rådet for Trafiksikkerhedsforskning. </P>  \r\n\r\n<P>Der er af justitsministeren og af et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Et flertal (Det Konservative Folkepartis, Venstres, Fremskridtspartiets,  \r\n\r\n Det Radikale Venstres, Centrum-Demokraternes og Kristeligt Folkepartis  \r\n\r\n medlemmer af udvalget) understreger i tilknytning til lovforslaget, at  \r\n\r\n justitsministeren har oplyst, at han vil anmode  \r\n\r\n Færdselssikkerhedskommissionen om at foretage en vurdering af, om det som led  \r\n\r\n i den samlede indsats for øget færdselssikkerhed skal gøres til en betingelse  \r\n\r\n for at opnå kørekort, at aspiranten har gennemgået et kursus i førstehjælp.  \r\n\r\n Forslaget vil herefter blive vurderet i Justitsministeriet. </P>  \r\n\r\n<P>Dette flertal finder endvidere, at der bør gennemføres en forsøgsordning  \r\n\r\n med hyrevognes adgang til at benytte de særlige busbaner, såfremt en kommune  \r\n\r\n og den stedlige politimyndighed er indstillet på at lade gennemføre et sådant  \r\n\r\n forsøg. Justitsministeren har i den forbindelse oplyst, at han vil være  \r\n\r\n indstillet på at tillade en forsøgsordning og vil rette henvendelse til et  \r\n\r\n antal kommuner herom. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med de af  \r\n\r\n justitsministeren stillede ændringsforslag. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse</I> med de af mindretallet og de af ministeren  \r\n\r\n stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Af <I>justitsministeren,</I> tiltrådt af <I>udvalget: </I></P>  \r\n\r\n<P> Til titlen </P>  \r\n\r\n<P> <B>1)</B> I undertitlen udgår ordet &#187;, ønskenummerplader&#171;. </P>  \r\n\r\n<P>Til § 1 </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>2)</B>  <I>Nr. 3</I> udgår. </P>  \r\n\r\n<P>Af <I>justitsministeren,</I> tiltrådt af <I>udvalget: </I></P>  \r\n\r\n<P>  <B>3)</B>  <I>Nr. 9</I> udgår. </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>4)</B>  <I>Nr. 10</I> udgår. </P>  \r\n\r\n<P>Bemærkninger </P>  \r\n\r\n<P>Til nr. 1 og 3 </P>  \r\n\r\n<P>Under 1. behandling af lovforslaget blev der rejst spørgsmål om, hvorvidt  \r\n\r\n ønskenummerplader bør kunne sælges på auktion. Fremskridtspartiets medlem af  \r\n\r\n Retsudvalget har i betænkningen over lovforslaget på ny peget på denne  \r\n\r\n mulighed. </P>  \r\n\r\n<P>Den under § 1, nr. 9, foreslåede bemyndigelse til justitsministeren til at  \r\n\r\n fastsætte regler om ønskenummerplader er ikke formuleret med henblik herpå og  \r\n\r\n giver ikke mulighed herfor i den foreliggende affattelse. </P>  \r\n\r\n<P>Salg af ønskenummerplader på auktion må efter Justitsministeriets  \r\n\r\n opfattelse forventes i almindelighed at ville indbringe større beløb end  \r\n\r\n almindeligt salg, således at statens indtægtsprovenu fra ordningen vil kunne  \r\n\r\n øges. Muligheden for at sælge ønskenummerplader på auktion vil også på  \r\n\r\n hensigtsmæssig måde kunne løse de problemer, som vil kunne opstå, hvor flere  \r\n\r\n ønsker den samme kombination. </P>  \r\n\r\n<P>Salg på auktion rejser imidlertid en række administrative og  \r\n\r\n kontrolmæssige problemer, som efter Justitsministeriets opfattelse bør  \r\n\r\n undersøges nærmere, inden der tages endelig stilling til, om auktionssalg bør  \r\n\r\n tillades. </P>  \r\n\r\n<P>Justitsministeriet finder derfor, at forslaget om ønskenummerplader bør  \r\n\r\n udgå af det foreliggende lovforslag, således at det i sin helhed afventer en  \r\n\r\n nærmere undersøgelse af spørgsmålet om auktionssalg. </P>  \r\n\r\n<P>Til nr. 2 </P>  \r\n\r\n<P>Fremskridtspartiet er af den opfattelse, at tvungen brug af nærlys på  \r\n\r\n motordrevne motorkøretøjer i længden vil give flere færdselsuheld, og  \r\n\r\n Fremskridtspartiet mener, at det bl.a. vil flytte færdselsuheldsrisikoen i og  \r\n\r\n omkring solnedgangstid (og solopgangstid), idet bilisternes øjne vil fokusere  \r\n\r\n på modkørende bilers lygter og derved ikke opdage en cyklist eller gående.  \r\n\r\n Den foreslåede lysnarkomani vil sløve de bedst beskyttede trafikanter til  \r\n\r\n skade for de ubeskyttede svage trafikanter. Fremskridtspartiet havde hellere  \r\n\r\n set, at man havde lavet nogle kampagner, som fortalte trafikanterne, hvilke  \r\n\r\n bilfarver som var trafikrigtige. </P>  \r\n\r\n<P>Justitsministerens forslag får den samme uønskede effekt, som man kan  \r\n\r\n konstatere, når bilister bliver lysblinde på grund af brug af roterende gult  \r\n\r\n og blåt blink. Også her bliver bilisternes øjne tiltrukket af lyset, og  \r\n\r\n dermed trækker øjets pupil sig sammen, så bilisten ikke er i stand til at  \r\n\r\n skelne en cyklist, som befinder sig ved siden af det modkørende lys. </P>  \r\n\r\n<P>Til nr. 4 </P>  \r\n\r\n<P>Fremskridtspartiet er principielt modstander af tvungen brug af  \r\n\r\n sikkerhedssele, også når det gælder brug af sikkerhedssele på bagsædet af en  \r\n\r\n bil eller &#187;trehjulet motorcykel&#171;. </P>  \r\n\r\n<P>Fremskridtspartiet mener, at risikoen for at indebrænde i en bil, som  \r\n\r\n efter en påkørsel er rullet rundt på taget, ikke kan udelukkes. Denne risiko  \r\n\r\n vil i øvrigt være større i bilmodeller med kun to fordøre. </P>  \r\n\r\n<P>Den hidtidige fritagelsesregel for hyrevogne er desuden heller ikke taget  \r\n\r\n med i ministerens forslag til affattelse af § 80. </P>  \r\n\r\n<P>Fremskridtspartiet finder i øvrigt justitsministerens forslag om tvungen  \r\n\r\n brug af sikkerhedsseler m.v. for børn under 15 år uadministrerbart for så  \r\n\r\n vidt angår politiets tiltalerejsning, idet der ifølge bemærkningerne til  \r\n\r\n justitsministerens lovforslag, 2.1.3., ikke vil være mulighed for at gøre  \r\n\r\n føreren strafferetligt ansvarlig for forkert eller manglende anvendelse af  \r\n\r\n selepuder og andet supplerende sikkerhedsudstyr. I stedet for at følge normal  \r\n\r\n straffepraksis paragraf for paragraf, så vil man forsøge at hente det tabte  \r\n\r\n hjem via færdselslovens § 82, stk. 2, hvilket virker lidt unaturligt. </P>  \r\n\r\n<P> <I>Grethe Fenger Møller (KF)</I> fmd. <I>Fischer (KF) Helge Adam Møller  \r\n\r\n (KF) Elsebeth Kock-Petersen (V) Inge Dahl-Sørensen (V) Knud Lind (FP) Kirsten  \r\n\r\n Lee (RV) Nør Christensen (CD) Inger Stilling Pedersen (KRF) Erling  \r\n\r\n Christensen (S) Ole Espersen (S) Søren Hansen (S) Torben Lund (S) Lissa  \r\n\r\n Mathiasen (S) Carsten Andersen (SF) Leif Hermann (SF) Ebba Strange (SF)</I>  \r\n\r\n nfmd. </P>  \r\n\r\n<P> <B>Bilag 1 </B></P>  \r\n\r\n<P>Et af udvalgets spørgsmål til justitsministeren og dennes besvarelse heraf  \r\n\r\n</P>  \r\n\r\n<P>  <I>Spørgsmål: </I></P>  \r\n\r\n<P> Findes der statistisk materiale med hensyn til taxauheld og dermed også  \r\n\r\n belysning af sikkerhedsselers betydning i forbindelse med taxauheld? </P>  \r\n\r\n<P> <I>Svar: </I></P>  \r\n\r\n<P> Justitsministeriet har indhentet følgende oplysninger fra Rådet for  \r\n\r\n Trafiksikkerhedsforskning: </P>  \r\n\r\n<P>&#187;Rådet for Trafiksikkerhedsforskning har i anledning af spørgsmålet  \r\n\r\n foretaget en analyse af oplysningerne i politiets indberetninger til Danmarks  \r\n\r\n Statistik om personskadeuheld med hyrevogne for årene 1987 og 1988. </P>  \r\n\r\n<P>I løbet af disse to år blev der registreret i alt 569 uheld med  \r\n\r\n personskade, hvori hyrevogne var indblandet. 287 af disse uheld skete i de  \r\n\r\n storkøbenhavnske politikredse. </P>  \r\n\r\n<P>De 569 uheld medførte følgende personskader: </P>  \r\n\r\n<P>Dræbte: 40, heraf 14 i hyrevognene </P>  \r\n\r\n<P>Alvorligt tilskadekomne: 409, heraf 103 i hyrevognene </P>  \r\n\r\n<P>Lettere tilskadekomne: 239, heraf 69 i hyrevognene </P>  \r\n\r\n<P>I alt personskader: 688, heraf 186 i hyrevognene. </P>  \r\n\r\n<P>Personskaderne i hyrevognene fordelte sig på førere og passagerer som  \r\n\r\n følger: tilskadekomne dræbte alvor- let- ligt tere i alt </P>  \r\n\r\n<P>Førere 11 55 38 104 </P>  \r\n\r\n<P>Passagerer, forsæde 0 23 16 39 </P>  \r\n\r\n<P>Passagerer, bagsæde 3 15 14 32 </P>  \r\n\r\n<P>Passagerer, uoplyst 0 10 1 11 </P>  \r\n\r\n<P>I alt i hyrevogne 14 103 69 186 </P>  \r\n\r\n<P>Om de 14 dræbte er det i 11 tilfælde oplyst, at de <I>ikke</I> benyttede  \r\n\r\n sikkerhedssele, og i 3 tilfælde er selebrugen uoplyst. Om de 103 alvorligt  \r\n\r\n tilskadekomne er oplyst, at 11 benyttede sikkerhedssele, og 66 benyttede  \r\n\r\n<I>ikke</I> sikkerhedssele, mens brugen var uoplyst i 26 tilfælde.  \r\n\r\n Fordelingen af selebrug blandt de lettere tilskadekomne var følgende: 10  \r\n\r\n benyttede sikkerhedssele; 45 benyttede <I>ikke</I> sele; i 14 tilfælde var  \r\n\r\n brugen uoplyst. </P>  \r\n\r\n<P>Med internationale erfaringer om effekten af sikkerhedsseler anvendt på  \r\n\r\n ovennævnte oplysninger om sikkerhedsselebrug og tilskadekomne i hyrevogne  \r\n\r\n vurderes det, at hvis der i alle tilfælde var benyttet sikkerhedssele, ville  \r\n\r\n ca. 5 tilfælde af død og ca. 50 tilfælde af anden personskade kunne være  \r\n\r\n undgået.&#171; </P>  \r\n\r\n<P> <B>Bilag 2 </B></P>  \r\n\r\n<P> RÅDET FOR TRAFIKSIKKERHEDSFORSKNING </P>  \r\n\r\n<P>15. november 1989 </P>  \r\n\r\n<P> <B>Notits til Justitsministeriet </B></P>  \r\n\r\n<P>Om virkningerne af kørelys i dagtimerne </P>  \r\n\r\n<P> </P>  \r\n\r\n<P> <I>F-Kommissionens forslag </I></P>  \r\n\r\n<P> Færdselssikkerhedskommissionens forslag om pligtig brug af kørelys i  \r\n\r\n dagtimerne skønner forsigtigt, at en sådan ordning vil forebygge 5 pct. af  \r\n\r\n alle flerpartuheld i dagslys, hvori mindst en af parterne er omfattet af  \r\n\r\n ordningen. På årsbasis vil dette betyde, at der forebygges gennemsnitligt 250  \r\n\r\n ulykker med ca. 340 tilskadekomne inkl. 17 omkomne. Brug af kørelys medfører  \r\n\r\n en stigning i benzinforbruget på ca. 1 pct. for personbiler. De årlige  \r\n\r\n driftsudgifter vil derfor stige med ca. 27 mio. kr. eksklusive skatter og  \r\n\r\n afgifter. </P>  \r\n\r\n<P> <I>Baggrund </I></P>  \r\n\r\n<P> Forslaget har støtte i udenlandske videnskabelige undersøgelser, hvis  \r\n\r\n resultater siden er blevet bekræftet af erfaringer i flere lande, hvor  \r\n\r\n kørelys i dagtimerne har fundet anvendelse enten ved lovgivning eller som  \r\n\r\n praksis i større grupper af firmaejede køretøjer. Som det fremgår af det  \r\n\r\n følgende, er Færdselssikkerhedskommissionens vurdering særdeles forsigtig i  \r\n\r\n forhold til de effekter, der i praksis er opnået med kørelys. </P>  \r\n\r\n<P> <I>NTR rapport nr. 17 </I></P>  \r\n\r\n<P> Forslaget har også støtte i Nordisk Trafiksikkerhedsråds rapport nr. 17  \r\n\r\n (Varsellys - bilbelysning i dagtimerne, Stockholm 1976), som på grundlag af  \r\n\r\n den dengang tilgængelige viden utvetydigt anbefaler, at der stilles krav om,  \r\n\r\n at biler under kørsel altid skal have tændt belysning svarende til nærlys.  \r\n\r\n</P>  \r\n\r\n<P> <I>Kørelys på MC </I></P>  \r\n\r\n<P> NTR-rapporten var en del af baggrunden for, at Danmark i 1977 indførte  \r\n\r\n pligtig brug af kørelys på motorcykler. Når det på intet tidspunkt - heller  \r\n\r\n ikke i en analyse, som Rådet netop har gennemført - har været muligt at  \r\n\r\n påvise nogen effekt af denne foranstaltning i Danmark, kan det skyldes flere  \r\n\r\n forhold, bl.a. at antallet af påvirkelige uheld pr. år er relativt lavt og  \r\n\r\n derfor domineres af tilfældige variationer. Det kan også delvis skyldes, at  \r\n\r\n lygterne på mange motorcykler har lav lysintensitet, og at motorcykler især  \r\n\r\n træffes på vejene i Danmark på årstider og i vejrforhold, hvor  \r\n\r\n baggrundsbelysningen er høj og derfor kræver høj intensitet af kørelyset for  \r\n\r\n at give den nødvendige kontrast. </P>  \r\n\r\n<P>Kørelysets virkning beror nemlig på to forhold: </P>  \r\n\r\n<P> <I>Kørelysets virkningsmåder </I></P>  \r\n\r\n<P> For det første medfører det, at køretøjet, som benytter dette lys, af  \r\n\r\n andre trafikanter kan udvælges tidligere til at indgå i bedømmelsen af dres  \r\n\r\n egne manøvremuligheder. Derved undgås en del af de situationer, hvor andre  \r\n\r\n trafikanter erkendes så sent, at en konflikt ikke længere kan afværges. Det  \r\n\r\n er ikke mindst de andre trafikanter, som befinder sig i synsfeltets periferi,  \r\n\r\n der på denne måde tiltrækker sig opmærksomhed og derpå indgår i trafikantens  \r\n\r\n informationsbehandling. Denne effekt har især betydning for undgåelse af  \r\n\r\n kollisioner mellem trafikanter på krydsende retninger. </P>  \r\n\r\n<P>For det andet har det vist sig i forsøg, at bedømmelsen af afstande til  \r\n\r\n andre trafikanter forbedres, hvis disse benytter kørelys, og at bilister, der  \r\n\r\n skal krydse andre bilers kørselsretning, generelt kræver større afstand, før  \r\n\r\n de indleder manøvren, hvis disse andre biler har kørelys. </P>  \r\n\r\n<P>Opdageafstanden, forstået som den afstand, i hvilken et køretøj kan ses,  \r\n\r\n når det befinder sig i iagttagerens centralsyn, er derimod ikke den afgørende  \r\n\r\n faktor i denne sammenhæng. Det er den derimod under reducerede  \r\n\r\n sigtbarhedsforhold, og den er baggrunden for færdselslovens nuværende krav  \r\n\r\n om, at nærlyset skal være tændt i tåge, dis og nedbør. </P>  \r\n\r\n<P> <I>Betydning for cyklister og fodgængere </I></P>  \r\n\r\n<P> Kørelysets opmærksomhedsskabende virkning forklarer delvis, hvorfor det i  \r\n\r\n praksis synes at forebygge uheld med fodgængere og cyklister bedre end uheld  \r\n\r\n med andre trafikanter. Netop fodgængere og cyklister har særlige muligheder  \r\n\r\n for meget hurtigt at ændre fart og bevægelsesretning og kan ofte undgå at  \r\n\r\n blive påkørt, selv når de erkender faren meget sent. </P>  \r\n\r\n<P>Det er således rigtigt, som påpeget af cyklisterne, at den positive  \r\n\r\n virkning af kørelys for cyklister og fodgængere beror på dem selv. Det kan  \r\n\r\n heller ikke afvises, at kørelys måske under visse forhold kan virke blændende  \r\n\r\n og derved vanskeliggøre bilisternes opdagelse af cyklister og fodgængere.  \r\n\r\n Laboratorieforsøg har imidlertid hidtil ikke kunne bekræfte denne mulighed.  \r\n\r\n Det afgørende må vel også være, at cyklister og fodgængere opnår en  \r\n\r\n nettoforbedring, og det har hidtil overalt været tilfældet. </P>  \r\n\r\n<P> <I>Geografiske begrænsninger </I></P>  \r\n\r\n<P> Det har været indvendt, at kørelysenes opmærksomhedsskabende effekt er  \r\n\r\n lettere at opnå under geografiske og klimatiske forhold, hvor dagslyset ofte  \r\n\r\n er begrænset på grund af skydække og lav solhøjde, og dette kan ikke afvises.  \r\n\r\n Det er imidlertid ikke tilstrækkelig grund til at afvise brugen af kørelys i  \r\n\r\n lande med gennemsnitligt stærkere dagslys, som alligevel ofte vil have  \r\n\r\n lysforhold, der gør kørelys til en effektiv foranstaltning. </P>  \r\n\r\n<P> <I>Påkørsler bagfra </I></P>  \r\n\r\n<P> I Finland har man erfaret, at kørelys med tændte baglygter medfører en  \r\n\r\n stigning i antallet af påkørsler bagfra (fordi det bliver sværere at se, at  \r\n\r\n stoplygterne tændes ved bremsning). Stigningen har imidlertid ikke været  \r\n\r\n særlig stor (ca. 9 pct.), og nettoeffekten af kørelys i Finland, som nævnt  \r\n\r\n nedenfor, er et fald på 21 pct., inklusive stigningen i påkørsler bagfra. Det  \r\n\r\n bør i denne forbindelse betænkes, at de forebyggende uheld generelt har langt  \r\n\r\n alvorligere følger end de påkørsler bagfra, som kørelys kan medføre. </P>  \r\n\r\n<P> <I>Sverige </I></P>  \r\n\r\n<P> I Sverige har kørelys været obligatorisk siden 1976. Lovkravet forøgede  \r\n\r\n brugen fra 55 pct. til 98 pct. og førte til en reduktion på 11 pct. i mængden  \r\n\r\n af flerpartuheld i dagtimerne. </P>  \r\n\r\n<P>Dette svarer til en total virkning af kørelys på -22,5 pct. For  \r\n\r\n cyklistulykkerne skønnedes den totale effekt at være -43 pct. og for  \r\n\r\n fodgængere -35 pct. </P>  \r\n\r\n<P> <I>Finland </I></P>  \r\n\r\n<P> I Finland har kørelys være obligatorisk i landområder i perioden 1.  \r\n\r\n september til 30. april siden 1975. Herved steg brugen fra 65 pct. til 97  \r\n\r\n pct. og fulgtes af et fald på 21 pct. i antallet af påvirkelige ulykker,  \r\n\r\n svarende til en total effekt på -36,5 pct. Siden 1982 har det været påbudt at  \r\n\r\n bruge kørelys hele året, dog ikke i byområder. </P>  \r\n\r\n<P> <I>Norge </I></P>  \r\n\r\n<P> I Norge har der været krav om kørelys på alle nye biler siden 1985, hvor  \r\n\r\n den frivillige brugsprocent allerede var 35. I 1986 var brugsprocenten steget  \r\n\r\n til 65, og effekten af denne stigning blev opgjort til -14 pct., svarende til  \r\n\r\n en total effekt på -40 pct. For fodgængere skønnedes den totale effekt at  \r\n\r\n være -49 pct. Siden 1. april 1988 har brugen af kørelys været pligtig for  \r\n\r\n alle motorkøretøjer i Norge. </P>  \r\n\r\n<P> <I>Nordamerika </I></P>  \r\n\r\n<P> Seks undersøgelser i Nordamerika, spredt over årene 1965 til 1984, der  \r\n\r\n bygger på pligtig brug af kørelys blandt forskellige &#187;flådeejere&#171;,  \r\n\r\n udviser alle en ulykkesreducerende effekt af denne praksis, varierende fra -7  \r\n\r\n pct. til -32 pct. Det er for nylig oplyst fra Canada, at alle nyregistrerede  \r\n\r\n biler fra 1. januar 1990 skal være udstyret med automatisk kørelys, og det  \r\n\r\n forlyder, at tilsvarende krav er under overvejelse i USA. </P>  \r\n\r\n<P> <I>Nye forsøg i Holland </I></P>  \r\n\r\n<P> I Holland er det netop besluttet at gennemføre et omfattende forsøg med  \r\n\r\n kørelys i dagtimerne. Forsøget er henlagt til byen Doordrecht og udføres  \r\n\r\n under videnskabelig kontrol med økonomisk støtte fra EF. En række europæiske  \r\n\r\n lande har udpeget forskere til en international gruppe, der skal følge  \r\n\r\n forsøget, og Danmark er netop indbudt til at lade sig repræsentere i denne  \r\n\r\n gruppe. Forsøget skal overbevise andre europæiske lande om de positive  \r\n\r\n effekter af kørelys, også på sydligere breddegrader. Det må desuden antages,  \r\n\r\n at det også skal demonstrere, at de hollandske cyklistorganisationers  \r\n\r\n betænkeligheder - især at kørelys ofte vil blænde og derved gøre det  \r\n\r\n vanskeligere at se cyklisterne - viser sig ubegrundede i praksis. </P>  \r\n\r\n<P>Jørgen Christensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/06/1990"
        },
        {
            "displayName": "Accession",
            "displayValue": "198914K00148"
        },
        {
            "displayName": "Entydig dokumentidentifikation",
            "displayValue": "CL003507"
        },
        {
            "displayName": "Dato for førstegangsindlæggelse",
            "displayValue": "18/06/1990"
        },
        {
            "displayName": "Dato for indlæggelse",
            "displayValue": "18/06/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "148"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}