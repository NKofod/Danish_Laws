{
    "id": 124458,
    "title": "Forslag til folketingsbeslutning om indførelse af intelligente energimålere",
    "documentTypeId": "480",
    "isSagsforlobPeriodValid": true,
    "shortName": "2008/1 BSF 187",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 17. april 2009 af Margrethe Vestager (RV) og Johs. Poulsen (RV)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om indførelse af intelligente energimålere</p>\r\n      <p class=\"Tekst\">Folketinget pålægger regeringen i indeværende folketingsår at tage initiativ til, at der gennemføres forsøg med de kunder, der har fået etableret intelligente energimålere, for at kortlægge værdien heraf og kundernes respons herpå. Hvis forsøgene viser, at intelligente energimålere påvirker kundernes forbrugsmønstre, pålægges el-, fjernvarme- og naturgasselskaberne at etablere intelligente energimålere i alle bygninger.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"Tekst9\">I Danmark produceres der i perioder, typisk om natten, mere vindmøllestrøm, end der forbruges. Da el ikke kan lagres, går energien til spilde. Med udbygningen af vindmøllekapaciteten i de kommende år bliver problemet endnu større. Hvis Danmark skal nå målsætningen om at være et fossilfrit samfund og efterleve internationale klimaforpligtelser, er der behov for at udvikle et intelligent energisystem, hvor varmepumper, elbiler og anden form for lagring kan udnytte vindenergien på alle tidspunkter af døgnet. Det vil både gavne klimaet og økonomien.</p>\r\n      <p class=\"Tekst9\">Forudsætningen for et intelligent energisystem er imidlertid, at vi får intelligente hjem og arbejdspladser, der kan måle og styre energiforbruget over tid. Derfor er der behov for intelligente energimålere hos alle energikunder.</p>\r\n      <p class=\"Tekst9\">Intelligente energimålere indeholder en chip, der kan videregive informationer om energiforbruget til hjemmet og til elnetselskabet. Herved bliver elforbruget synliggjort for kunden, hvilket er forudsætningen for besparelser. Der er samtidig store mulige energibesparelser ved, at fjernvarme- og naturgasselskaberne etablerer fjernaflæsning hos deres kunder.</p>\r\n      <p class=\"Tekst9\">Konsulentfirmaet Ea Energianalyse a/s anslår, at Danmark vil kunne spare et helt kraftværk, hvis alle husstande får intelligente energimålere, fordi målerne gør det muligt at lægge energiforbruget dér, hvor der er overskud af energi, og hvor den er billigst. Der er mange muligheder for intelligent styring. For eksempel kan energimåleren automatisk slukke for de funktioner, der ikke er brug for i hjemmet. Desuden bliver det muligt for netselskabet at fjernaflæse energiforbruget, hvilket medfører administrative besparelser.</p>\r\n      <p class=\"Tekst9\">I lyset af, at selskaberne opnår en række direkte økonomiske fordele af etablering af intelligente energimålere (måleraflæsning, nettab osv.), og målernes levetid skal energiselskaberne selv stå for finansieringen. Ifølge netselskaberne er der truffet beslutning om at etablere 1,4 millioner fjernaflæste elmålere. Her har netselskaberne fundet det økonomisk fordelagtigt at etablere fjernaflæsning uden at opkræve ekstra betaling fra kunderne. Tilbage er 1,5 millioner kunder, hvoraf den ene million er kunder hos det statsejede DONG Energy A/S.</p>\r\n      <p class=\"Tekst9\">På denne baggrund foreslås, at der først gennemføres forsøg med de kunder, der allerede har fået etableret intelligente energimålere, for at kortlægge værdien heraf og forbrugernes respons herpå. Hvis disse forsøg viser, at det er muligt at påvirke kundernes forbrugsmønstre, pålægges el-, fjernvarme- og naturgasselskaberne at etablere intelligente energimålere hos alle kunder.</p>\r\n      <p class=\"Tekst9\">Som hovedprincip skal udrulning af intelligente energimålere udnytte eksisterende infrastruktur, ikke mindst kundernes internetforbindelser, således at der ikke etableres dobbelte kommunikationsveje til boligerne for forbrugernes midler.</p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Margrethe Vestager </span>(RV):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om indførelse af intelligente energimålere.</p>\r\n      <p class=\"ForslagsNummer\">(Beslutningsforslag nr. B 187).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2008/1 BF 187",
            "stateLabel": "Bortfaldet",
            "references": [
                {
                    "shortName": "2008/1 BSF 187",
                    "title": "Forslag til folketingsbeslutning om indførelse af intelligente energimålere",
                    "presentationName": "Beslutningsforslag som fremsat",
                    "documentTypeId": 480,
                    "documentId": 124458,
                    "eliUri": "/eli/ft/20081BB00187",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/beslutningsforslag/b187/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "18/04/2009"
        },
        {
            "displayName": "Accession",
            "displayValue": "20081BB00187"
        },
        {
            "displayName": "Entydig dokumentidentifikation",
            "displayValue": "AX011065"
        },
        {
            "displayName": "Dato for førstegangsindlæggelse",
            "displayValue": "18/04/2009"
        },
        {
            "displayName": "Dato for indlæggelse",
            "displayValue": "25/09/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "187"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}