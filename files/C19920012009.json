{
    "id": 50807,
    "title": "Cirkulæreskrivelse om afgrænsning af erhvevsmæssig personbefordring. ",
    "documentTypeId": "140",
    "isSagsforlobPeriodValid": false,
    "shortName": "CIR nr 120 af 15/07/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om afgrænsning af  \r\n\r\n erhvevsmæssig personbefordring. </H1>  \r\n\r\n<P></P>  \r\n\r\n<BR>  \r\n\r\n<P>Til politiet, anklagemyndigheden og Statens Bilinspektion </P>  \r\n\r\n<P> <B>Cirkulæreskrivelse om afgrænsning af erhvervsmæssig  \r\n\r\n personbefordring.</B>  </P>  \r\n\r\n<P>Trafikministeriet har efter forhandling med Justitsministeriet udarbejdet  \r\n\r\n nye retningslinier vedrørende afgrænsning af ikke-erhvervsmæssig  \r\n\r\n personbefordring over for erhvervsmæssig buskørsel og hyrekørsel.  \r\n\r\n Retningslinierne fremgår af vedlagte notat af 1. juli 1992 fra  \r\n\r\n Trafikministeriet. </P>  \r\n\r\n<P>De nye retningslinier indebærer bl.a. mulighed for, at sportsklubber og  \r\n\r\n andre foreninger kan anvende busser, der lejes uden fører, til kørsel til  \r\n\r\n klubens eller foreningens arrangementer. </P>  \r\n\r\n<P>Samtidig ophæves Justitsministeriets cirkulæreskrivelse af 28. februar  \r\n\r\n 1979 om erhvervsmæssig personbefordring. </P>  \r\n\r\n<P>P. M. V. E. B. </P>  \r\n\r\n<P>Henrik Waaben </P>  \r\n\r\n<P> <B>Bilag 1</B>  </P>  \r\n\r\n<P>Retningslinjer vedrørende afgrænsning af ikke-erhvervsmæssig  \r\n\r\n personbefordring over for erhvervsmæssig buskørsel og hyrekørsel. </P>  \r\n\r\n<P>--------------------------------------------------------------------- </P>  \r\n\r\n<P>Ifølge § 1, stk. 1, i lov om buskørsel skal den, der &#187;udfører  \r\n\r\n erhvervsmæssig personbefordring&#171; med et dansk indregistreret  \r\n\r\n motorkøretøj, indrettet til befordring af mindst 10 personer, føreren  \r\n\r\n medregnet, have tilladelse hertil af persontrafikrådet. </P>  \r\n\r\n<P>Ifølge § 1, stk. 1, i lov om hyrekørsel kræves bevilling til  \r\n\r\n &#187;udførelse af erhvervsmæssig personbefordring&#171; med motorkøretøjer,  \r\n\r\n indrettet til befordring af højst 9 personer, føreren medregnet. </P>  \r\n\r\n<P>Der er ikke i de to love foretaget en nærmere afgrænsning af begrebet  \r\n\r\n &#187;erhvervsmæssig personbefordring&#171;. Derimod er der i bemærkningerne  \r\n\r\n i de respektive lovforslag en række uddybende bemærkninger om forståelsen og  \r\n\r\n rækkevidden af dette begreb i de to love. </P>  \r\n\r\n<P>Ifølge § 18, stk. 1, nr. 2, i busloven kan trafikministeren fastsætte  \r\n\r\n regler om undtagelse fra kravet om tilladelse, herunder vedrørende  \r\n\r\n afgrænsningen mellem erhvervsmæssig og ikke-erhvervsmæssig personbefordring.  \r\n\r\n</P>  \r\n\r\n<P>Efter forhandling med Justitsministeriet, hvorunder reglerne om kørekort  \r\n\r\n og udlejning af motorkøretøjer hører, fastsættes nedenfor følgende  \r\n\r\n retningslinjer vedrørende afgrænsningen mellem erhvervsmæssig og  \r\n\r\n ikke-erhvervsmæssig personbefordring for ovennævnte to kategorier af  \r\n\r\n køretøjer. </P>  \r\n\r\n<P>Såfremt følgende kriterier er opfyldt anses kørslen for  \r\n\r\n ikke-erhvervsmæssig: </P>  \r\n\r\n<UL CLASS=PLAIN-LIST>  \r\n\r\n<LI>1) Kørselen skal udføres vederlagsfrit, </LI>  \r\n\r\n<LI>2) af den registrerede ejer eller bruger af motorkøretøjet, (jf. dog  \r\n\r\n nedenfor bemærkningerne til punkt 2) eller en ansat hos denne, og </LI>  \r\n\r\n<LI>3) skal være led i anden virksomhed, idet der </LI>  \r\n\r\n<LI>4) udelukkende må befordres personer med nærmere tilknytning til ejeren  \r\n\r\n eller brugeren (jf. dog bemærkningerne nedenfor til punkt 2 vedrørende kørsel  \r\n\r\n i lejede køretøjer). </LI>  \r\n\r\n</UL>  \r\n\r\n<P>For så vidt angår punkt 1 bemærkes, at passagerernes dækning af udgifter  \r\n\r\n alene til benzin eller olie ikke fratager kørslen dens karakter af  \r\n\r\n vederlagsfri kørsel. </P>  \r\n\r\n<P>For så vidt angår punkt 2 bemærkes, at kørsel tillige kan udføres indenfor  \r\n\r\n Danmarks grænser i køretøjer, der er lejede. Egentlig privatkørsel (d.v.s.  \r\n\r\n kørsel med den nærmeste familie) i lejede køretøjer indrettet til befordring  \r\n\r\n af højst 9 personer inklusive føreren) kan som hidtil - udføres i Danmark og  \r\n\r\n udlandet. </P>  \r\n\r\n<P>For så vidt angår punkt 3 bemærkes, at transporten skal udgøre en  \r\n\r\n underordnet rolle i forhold til det, det pågældende foretagende  \r\n\r\n (erhvervsvirksomhed, institution, sportsklub m.v.) beskæftiger sig med. </P>  \r\n\r\n<P>For så vidt angår punkt 4 bemærkes, at tilknytningen mellem transportøren  \r\n\r\n og de transporterede skal række ud over selve transporten. Der kræves således  \r\n\r\n en nærmere tilknytning mellem ejeren/den registrerede bruger eller lejeren og  \r\n\r\n de personer, der befordres. Drejer det sig om f.eks. en sportsklub bevarer  \r\n\r\n kørslen således alene sin ikke-erhvervsmæssige karakter ved transport af  \r\n\r\n klubbens aktive medlemmer, træneren og eventuelt få andre med nærmere  \r\n\r\n tilknytning til de aktive medlemmer og det pågældende sportsarrangement.  \r\n\r\n Tilsvarende gælder ved andre foreninger. </P>  \r\n\r\n<P>Ovennævnte kriterier gælder - med de nævnte bemærkninger - både for  \r\n\r\n køretøjer indrettet til befordring af højst 9 personer (inklusive føreren) og  \r\n\r\n køretøjer indrettet til befordring af mindst 10 personer (inklusive føreren).  \r\n\r\n</P>  \r\n\r\n<P>På et enkelt punkt er køretøjets størrelse dog afgørende for, hvornår  \r\n\r\n kørslen anses for ikke-erhvervsmæssig. En erhvervsvirksomhed kan således, i  \r\n\r\n overensstemmelse med hyrekørselslovens og buslovens forarbejder, alene  \r\n\r\n foretage ikke-erhvervsmæssig kørsel med virksomhedens kunder i et køretøj  \r\n\r\n indrettet til befordring af højst 9 personer (føreren inklusive) - forudsat,  \r\n\r\n at ovennævnte kriterier i øvrigt er opfyldt. </P>  \r\n\r\n<P>Offentlig befordring af skoleelever og sygetransport anses som hidtil for  \r\n\r\n erhvervsmæssig personbefordring. </P>  \r\n\r\n<P>Samtidig med fastsættelsen af nærværende retningslinjer vil  \r\n\r\n Justitsministeriet ophæve cirkulærebeskrivelse af 28. februar 1979 om  \r\n\r\n erhvervsmæssig personbefordring. </P>  \r\n\r\n<P>Bo Tarp </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/07/1992"
        },
        {
            "displayName": "Accession",
            "displayValue": "C19920012009"
        },
        {
            "displayName": "Entydig dokumentidentifikation",
            "displayValue": "CM009631"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "24/11/2005"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "120"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "15/07/1992"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "F.afd. j.nr. 1992-260-150"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}