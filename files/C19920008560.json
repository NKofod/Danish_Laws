{
    "id": 69652,
    "title": "Vejledning til bekendtgørelse nr. 260 af 28. april 1988 som ændret ved bekendtgørelse nr. 462 af 15. juni 1992 om retten til arbejdsløshedsdagpenge for medlemmer, som under ledighed har bibeskæftigelse ved selvstændig virksomhed (Fritagelse for    det særlige arbejdskrav) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 85 af 15/06/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse nr. 260 af 28.  \r\n\r\n april 1988 som ændret ved bekendtgørelse nr. 462 af 15. juni 1992 om retten  \r\n\r\n til arbejdsløshedsdagpenge for medlemmer, som under ledighed har  \r\n\r\n bibeskæftigelse ved selvstændig virksomhed (Fritagelse for det særlige  \r\n\r\n arbejdskrav) </H1>  \r\n\r\n<P></P>  \r\n\r\n<BR>  \r\n\r\n<P> <I>Til § 4, stk. 1:</I>  </P>  \r\n\r\n<P>Det har vist sig, at forståelsen af begrebet specialproduktion i  \r\n\r\n bekendtgørelsens § 4, stk. 1, har givet anledning til tvivl. Direktoratet har  \r\n\r\n derfor fundet det hensigtsmæssigt at præcisere reglen om, at et medlem, der  \r\n\r\n bor på og driver et mindre landbrug, under visse betingelser er undtaget fra  \r\n\r\n det særlige arbejdskrav. </P>  \r\n\r\n<P>Målgruppen for undtagelsen er medlemmer, der bor på et mindre landbrug  \r\n\r\n (husmandsbrug og lignende), hvor der er landbrugspligt eller faktisk drives  \r\n\r\n landbrug, men hvor ejendommen må antages primært at tjene beboelses- og  \r\n\r\n trivselsmæssige hensyn for medlemmet og dennes familie. </P>  \r\n\r\n<P>Det er uden betydning, om medlemmet ejer ejendommen eller er forpagter  \r\n\r\n eller på anden måde bruger af ejendommen. Det afgørende er, at medlemmet  \r\n\r\n driver landbruget, det vil sige gennem personligt arbejde deltager i driften  \r\n\r\n af landbruget, for eksempel udfører administrative funktioner. Et medlem  \r\n\r\n anses således for at drive landbrug, selvom pågældende eventuelt har ansat  \r\n\r\n andre til at udføre arbejdet, eller arbejdet udføres af en maskinstation.  \r\n\r\n</P>  \r\n\r\n<P>Et medlem, der ejer et landbrug sammen med ægtefælle/registreret partner,  \r\n\r\n vil kun anses for at drive landbruget, hvis medlemmet gennem personligt  \r\n\r\n arbejde deltager i driften af landbruget. </P>  \r\n\r\n<P>Et medlem kan fritages for det særlige arbejdskrav, hvis ejendommens  \r\n\r\n grundværdi, ansat i kontant prisniveau, androg mindre end 72.000 kr. ifølge  \r\n\r\n 18. almindelige vurdering pr. 1. januar 1986. </P>  \r\n\r\n<P>Det er en betingelse, at der ikke dyrkes andre afgrøder på ejendommen end  \r\n\r\n almindelige landbrugsafgrøder, som <I>korn- og frøafgrøder,</I> der omfatter  \r\n\r\n rug, byg, hvede, havre, raps, sennep, foderærter mv.,  \r\n\r\n<I>grovfoderafgrøder,</I> der omfatter vedvarende græs, græs til ensilering  \r\n\r\n eller hø, roer, majs mv., og <I>kartofler.</I> Derimod vil for eksempel  \r\n\r\n frugtavl, gartneri, herunder dyrkning af frilandsgrøntsager samt konsumærter,  \r\n\r\n frøavl (græsfrø og grøntsagsfrø til udsæd, valmuer mv.) og pyntegrønt ikke  \r\n\r\n være omfattet af undtagelsen. Bestemmelsen omfatter alene <B>salgs</B>  \r\n\r\n afgrøder. Dyrkning af afgrøder udelukkende til eget forbrug er ikke omfattet.  \r\n\r\n</P>  \r\n\r\n<P>Det er endvidere et krav, at eventuelt husdyrhold i alt væsentligt er til  \r\n\r\n eget forbrug. Det vil sige, at enkeltstående tilfælde af salg af mindre  \r\n\r\n omfang ikke medfører, at medlemmet bliver omfattet af det særlige  \r\n\r\n arbejdskrav, men husdyrholdet må ikke være tilrettelagt med salg af dyr eller  \r\n\r\n animalske produkter for øje. Er der på ejendommen for eksempel svineavl,  \r\n\r\n fårehold, pelsdyravl eller hønseri, hvor produktionen er beregnet til salg,  \r\n\r\n vil medlemmet være omfattet af det særlige arbejdskrav. </P>  \r\n\r\n<P>Om fradrag for det erhvervsarbejde, der trods alt måtte være forbundet med  \r\n\r\n driften af ejendommen, henvises til bemærkningerne til § 5 i  \r\n\r\n hovedvejledningen af 10. maj 1988. </P>  \r\n\r\n<P> <I>Til § 4, stk. 2:</I>  </P>  \r\n\r\n<P>Et medlem, der har sin bopæl på en ejendom, hvor der er en mindre fredskov  \r\n\r\n på højst 5 hektar, vil være fritaget for det særlige arbejdskrav, hvis  \r\n\r\n betingelserne i stk. 1, nr. 1-3, er opfyldt. </P>  \r\n\r\n<P>Det er således en betingelse, at ejendommens samlede grundværdi er under  \r\n\r\n den fastsatte grænse på 72.000 kr. </P>  \r\n\r\n<P>Beskæftigelse vedrørende fredskoven, for eksempel i forbindelse med salg  \r\n\r\n af træ, medfører ikke, at medlemmet bliver omfattet af det særlige  \r\n\r\n arbejdskrav, men at der skal ske fradrag i arbejdsløshedsdagpengene efter  \r\n\r\n bekendtgørelsens § 5. </P>  \r\n\r\n<P>Det bemærkes, at bekendtgørelsen om bibeskæftigelse ved selvstændig  \r\n\r\n virksomhed ikke finder anvendelse i tilfælde, hvor en skov <B>ikke</B> drives  \r\n\r\n som selvstændig erhvervsvirksomhed. </P>  \r\n\r\n<P> <I>Til § 4, stk. 3:</I>  </P>  \r\n\r\n<P>Medlemmet kan bringe sig ned under beløbsgrænsen i stk. 1 ved  \r\n\r\n bortforpagtning af en del af jorden, således at grundværdien for den  \r\n\r\n resterende del af ejendommen ikke overstiger beløbsgrænsen på 72.000 kr. Det  \r\n\r\n er et krav, at der fremlægges dokumentation for bortforpagtningen, herunder  \r\n\r\n for den reducerede grundværdi. </P>  \r\n\r\n<P>Om kravene til forpagtningsaftalen henvises til bemærkningerne til § 6 i  \r\n\r\n hovedvejledningen. </P>  \r\n\r\n<P>Fyldestgørende dokumentation for den reducerede grundværdi vil normalt  \r\n\r\n kunne ske ved at sammenholde forpagtningsaftalen med kopi af det seneste  \r\n\r\n specificerede ejendomsvurderingsskema, såfremt dette angiver en utvetydig og  \r\n\r\n tilstrækkelig reduktion i værdien af den resterende ejendom. </P>  \r\n\r\n<P>Det bemærkes, at braklægning efter landbrugsministeriets bekendtgørelse om  \r\n\r\n tilskud til udtagning af jord af produktionen ikke kan sidestilles med  \r\n\r\n bortforpagtning, idet ejeren fortsat har brugsretten over ejendommen, ligesom  \r\n\r\n braklægning medfører visse forpligtelser for ejeren. Således skal de  \r\n\r\n braklagte områder holdes dækket med planter, og eksisterende trærækker,  \r\n\r\n hække, vandløb og vandhuller skal vedligeholdes. </P>  \r\n\r\n<P>Et medlem vil derfor ikke kunne bringe sig ned under beløbsgrænsen i § 4,  \r\n\r\n stk. 1, ved braklægning af en del af ejendommen. </P>  \r\n\r\n<P> <I>Ikrafttræden og overgangsbestemmelse</I>  </P>  \r\n\r\n<P>Baggrunden for at undtage de mindre landbrugere fra det særlige  \r\n\r\n arbejdskrav er som nævnt et ønske om at tilgodese de medlemmer, hvis ejendom  \r\n\r\n må antages primært at tjene beboelses- og trivselsmæssige hensyn for  \r\n\r\n medlemmet og dennes familie. Da bopælskravet imidlertid ikke hidtil er  \r\n\r\n fremgået udtrykkeligt af bekendtgørelsen, er der fastsat en overgangsregel  \r\n\r\n for de medlemmer, der ikke har deres bopæl på landbruget. </P>  \r\n\r\n<P>Overgangsreglen omfatter medlemmer, der i løbet af de seneste seks måneder  \r\n\r\n forud for bekendtgørelsens ikrafttræden har modtaget arbejdsløshedsdagpenge,  \r\n\r\n og som samtidig har drevet et landbrug, der opfylder betingelserne for at  \r\n\r\n være undtaget fra det særlige arbejdskrav. Opfylder et sådant medlem i øvrigt  \r\n\r\n betingelserne i § 4, bortset fra betingelsen om at have bopæl på ejendommen,  \r\n\r\n skal medlemmet først opfylde det særlige arbejdskrav den 1. januar 1994. </P>  \r\n\r\n<P>Overgangsreglen giver endvidere arbejdsløshedskasserne mulighed for at få  \r\n\r\n undersøgt om de medlemmer, der indtil nu har været undtaget fra det særlige  \r\n\r\n arbejdskrav, opfylder bopælskravet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 15. juni 1992 </I> </P>  \r\n\r\n<P CLASS=UNDERSKREVET-AF ALIGN=CENTER>Birger Stein </P>  \r\n\r\n<P CLASS=MINISTER ALIGN=RIGHT>/ Jørn Wæver </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Vejledningen er faldet væk pr. 1. januar 1994 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/1992"
        },
        {
            "displayName": "Accession",
            "displayValue": "C19920008560"
        },
        {
            "displayName": "Entydig dokumentidentifikation",
            "displayValue": "CM028838"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "85"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "15/06/1992"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. f. Arbejdsløshedsf. 2. kt. j.nr. 91-120-84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}