{
    "id": 145003,
    "title": "Pressenævnets kendelse i sag nr. 12-70-00379",
    "documentTypeId": "240",
    "isSagsforlobPeriodValid": true,
    "shortName": "KEN nr 9013 af 08/01/2013",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 12-70-00379</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">\r\n      <span class=\"Bold\">Klagerne mener, at de har sendt en mail til Lolland-Falsters Folketidende med overskriften ”Dementi NU eller Pressenævnet ind i sagen”.</span> <span class=\"Bold\">Dog er det ikke dokumenteret, og Lolland-Falsters Folketidende kan ikke finde den i it-systemet.</span></p>\r\n   <p class=\"TekstGenerel\">\r\n      <span class=\"Bold\">Pressenævnets formand udtaler:</span>\r\n   </p>\r\n   <p class=\"TekstGenerel\">\r\n      <span class=\"Bold\">Klager over tilsidesættelse af god presseskik kan rettes til det pågældende massemedie selv eller direkte til Pressenævnet.</span> <span class=\"Bold\">Fristen for at klage til Pressenævnet er fire uger efter </span><span class=\"BoldItalic\">offentliggørelsen</span><span class=\"Bold\"> i mediet eller fire uger efter mediets afgørelse, jf. medieansvarsloven § 34, stk. 2.</span></p>\r\n   <p class=\"TekstGenerel\">\r\n      <span class=\"Bold\">En anmodning om genmæle skal fremsættes til mediet senest fire uger efter </span>\r\n      <span class=\"BoldItalic\">offentliggørelsen</span>\r\n      <span class=\"Bold\"> af de faktiske oplysninger, der ønskes imødegået, jf. medieansvarslovens § 36, stk. 3.</span> <span class=\"Bold\">Afslag på genmæle kan indbringes for Pressenævnet senest fire uger efter, at afslaget er kommet frem til den, der har anmodet herom, jf. medieansvarslovens § 40, stk. 1.</span></p>\r\n   <p class=\"TekstGenerel\">\r\n      <span class=\"Bold\">Da klagen vedrører artikler bragt på folketidende.dk i september og oktober 2012, og der ikke foreligger dokumentation for en henvendelse til Lolland-Falsters Folketidende før klagen til Pressenævnet i december 2012, er klagen over artiklerne på folketidende.dk indgivet efter klagefristens udløb.</span> <span class=\"Bold\">Klagen afvises derfor som åbenbar grundløs i relation til anmodning om genmæle, jf. medieansvarslovens § 43, stk. 2, nr. 1, og som for sen for så vidt angår spørgsmålet om god presseskik, jf. medieansvarslovens § 43, stk. 3.</span></p>\r\n   <p class=\"TekstGenerel\">\r\n      <span class=\"Bold\">Klagen afvises uden realitetsbehandling.</span>\r\n   </p>\r\n</div>\r\n<p class=\"Tekst\" style=\"text-align: left;\">[Klager 1] og [Klager 2] har klaget til Pressenævnet over en række mediers omtale af ”Garagedrengen” i september og oktober 2012, herunder en række artikler på folketidende.dk den 21. september – 2. oktober 2012, idet klagerne mener, at god presseskik er tilsidesat. Klagen omfatter endvidere klagernes anmodning om genmæle.</p>\r\n<p class=\"Tekst\" style=\"text-align: left;\">Klagen over artiklerne er modtaget i Pressenævnet den 6. december 2012 (ved e-mail af 5. december 2012 kl. 16.59).</p>\r\n<p class=\"Tekst\" style=\"text-align: left;\">\r\n   <span class=\"Bold\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">Folketidende.dk bragte i perioden <span class=\"Underline\">21. september – 2. oktober </span>2012 følgende artikler <span class=\"Italic\">”Forældre skjulte dreng i garage”</span>, <span class=\"Italic\">”Kommunaldirektør:</span> <span class=\"Italic\">Vi skulle have grebet ind”</span>, <span class=\"Italic\">”Ankestyrelsen:</span> <span class=\"Italic\">Helsingør har misforstået svar”</span> og <span class=\"Italic\">”Minister vil til bunds i sag om garagebarn”</span> af 21. september 2012, artiklerne <span class=\"Italic\">”Ekspert:</span> <span class=\"Italic\">Isolation er også vanrøgt af børn”</span> og ”<span class=\"Italic\">Nabo til garagebarn følte sig truet”</span> af 22. september 2012, artiklen <span class=\"Italic\">”Forældre til garagebarn skjulte to børn mere”</span> af 23. september 2012, artiklen <span class=\"Italic\">”Garagebarn:</span> <span class=\"Italic\">Kommunen frikender sig selv”</span> af 29. september 2012 og artiklen <span class=\"Italic\">”Hækkerup:</span> <span class=\"Italic\">Loven beskytter ikke garagebørn godt nok”</span> af 2. oktober 2012.</p>\r\n<p class=\"Tekst\" style=\"text-align: left;\">Der er over for Pressenævnet fremlagt dokumentation for, at klagerne ved e-mail af 17. oktober 2012 sendte en e-mail med emnet <span class=\"Italic\">”PRESSEMEDDELELSE:</span> <span class=\"Italic\">Dementi NU eller Pressenævnet ind i sagen” </span>til en række medier. Af denne dokumentation ses e-mailen ikke at være sendt til Lolland-Falsters Folketidende.</p>\r\n<p class=\"Tekst\" style=\"text-align: left;\">Pressenævnet anmodede derfor ved e-mail af 21. december 2012 [Klager 1] og [Klager 2] om at dokumentere, at pressemeddelelsen også er sendt til Lolland-Falsters Folketidende. Denne anmodning henstår ubesvaret.</p>\r\n<p class=\"Tekst\" style=\"text-align: left;\">\r\n   <span class=\"Bold\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 [Klager 1]s og [Klager 2]s synspunkter</span>\r\n</p>\r\n<p class=\"Tekst\" style=\"text-align: left;\">[Klager 1] og [Klager 2] har til støtte for klagen bl.a. anført, at de ved e-mail af 17. oktober 2012 under emnet <span class=\"Italic\">”PRESSEMEDDELELSE:</span> <span class=\"Italic\">Dementi NU eller Pressenævnet ind i sagen” </span>klagede til de medier, som havde omtalt ”Garagedrengen” og ved e-mail af 26. oktober 2012 rykkede for svar fra de medier, der ikke havde reageret på klagen.</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 Lolland-Falsters Folketidendes synspunkter</span>\r\n</p>\r\n<p class=\"Tekst\" style=\"text-align: left;\">Lolland-Falsters Folketidende har anført, at mediet ikke er bekendt med at have modtaget pressemeddelelsen. Det kan dog ikke afvises, at den kan være tilgået en af mediets e-mailadresser.</p>\r\n<p class=\"Tekst\" style=\"text-align: left;\">Lolland-Falsters Folketidende er derudover heller ikke bekendt med, at klagerne efterfølgende skal have kontaktet mediet.</p>\r\n<p class=\"Tekst\" style=\"text-align: left;\">Mediet kan heller ikke af det af Pressenævnet fremsendte materiale se, om klagernes e-mails af 17. og 26. oktober 2012 er fremsendt direkte til Lolland-Falsters Folketidende.</p>\r\n<p class=\"Tekst\" style=\"text-align: left;\">På denne baggrund forekommer det ifølge Lolland-Falsters Folketidende svært at udtale sig om klagens rettidighed.</p>\r\n<p class=\"Tekst\" style=\"text-align: left;\">Mediet har endvidere oplyst, at sagen er blevet omtalt i artiklen <span class=\"Italic\">”Skjulte to børn mere”</span> i Lolland-Falsters Folketidende den 24. september 2012.</p>\r\n<p class=\"Tekst\" style=\"text-align: left;\">\r\n   <span class=\"Bold\">Pressenævnets formand udtaler:</span>\r\n</p>\r\n<p class=\"Tekst\" style=\"text-align: left;\">Klager over tilsidesættelse af god presseskik kan rettes til det pågældende massemedie selv eller direkte til Pressenævnet. Fristen for at klage til Pressenævnet er fire uger efter <span class=\"Italic\">offentliggørelsen</span> i mediet eller fire uger efter mediets afgørelse, jf. medieansvarsloven § 34, stk. 2.</p>\r\n<p class=\"Tekst\" style=\"text-align: left;\">En anmodning om genmæle skal fremsættes til mediet senest fire uger efter <span class=\"Italic\">offentliggørelsen</span> af de faktiske oplysninger, der ønskes imødegået, jf. medieansvarslovens § 36, stk. 3. Afslag på genmæle kan indbringes for Pressenævnet senest fire uger efter, at afslaget er kommet frem til den, der har anmodet herom, jf. medieansvarslovens § 40, stk. 1.</p>\r\n<p class=\"Tekst\" style=\"text-align: left;\">Da klagen vedrører artikler bragt på folketidende.dk i september og oktober 2012, og der ikke foreligger dokumentation for en henvendelse til Lolland-Falsters Folketidende før klagen til Pressenævnet i december 2012, er klagen over artiklerne på folketidende.dk indgivet efter klagefristens udløb. Klagen afvises derfor som åbenbar grundløs i relation til anmodning om genmæle, jf. medieansvarslovens § 43, stk. 2, nr. 1, og som for sen for så vidt angår spørgsmålet om god presseskik, jf. medieansvarslovens § 43, stk. 3.</p>\r\n<p class=\"Tekst\" style=\"text-align: left;\">Klagen afvises uden realitetsbehandling.</p>\r\n<p class=\"Tekst\" style=\"text-align: left;\">Afgjort den 8. januar 2013</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/01/2013"
        },
        {
            "displayName": "Accession",
            "displayValue": "W20130901325"
        },
        {
            "displayName": "Entydig dokumentidentifikation",
            "displayValue": "AA006903"
        },
        {
            "displayName": "Dato for indlæggelse",
            "displayValue": "09/01/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9013"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "08/01/2013"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "12-70-00379"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}