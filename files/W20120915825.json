{
    "id": 141445,
    "title": "Pressenævnets kendelse i sag nr. 12-70-00210",
    "documentTypeId": "240",
    "isSagsforlobPeriodValid": true,
    "shortName": "KEN nr 9158 af 11/04/2012",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 12-70-00210</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Klager – en tidligere kasserer – klagede over artiklen ”Ekstraordinært kredsmøde” i DK Camping Clubs medlemsblad.</p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"BoldItalic\">Formalia</span>\r\n   </p>\r\n   <p class=\"TekstGenerel\">\r\n      <span class=\"Bold\">Det er en betingelse for at klage til Pressenævnet, at klageren har retlig interesse i det forhold, der klages over.</span> <span class=\"Bold\">Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.</span> <span class=\"Bold\">Det er ikke tilstrækkeligt blot at have interesse i det emne, der er behandlet.</span></p>\r\n   <p class=\"TekstGenerel\">[Klager] var frem til kredsmødet i kreds 2 kasserer i kredsen og dermed ansvarlig for kredsens økonomi, da de omtalte 4.000 kroner blev anvendt. Hertil kommer, at klageren efterfølgende fortsatte som ordinært bestyrelsesmedlem. [Klager] har herefter retlig interesse i, at sagen behandles i Pressenævnet.</p>\r\n   <p class=\"TekstGenerel\">\r\n      <span class=\"BoldItalic\">Realitetsbehandlingen</span>\r\n   </p>\r\n   <p class=\"TekstGenerel\">\r\n      <span class=\"Bold\">I medfør af medieansvarslovens § 36, stk. 1, skal en anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er blevet bragt i et massemedie, tages til følge, medmindre oplysningernes rigtighed er utvivlsom.</span>\r\n   </p>\r\n   <p class=\"TekstGenerel\">\r\n      <span class=\"Bold\">Efter det oplyste lægger Pressenævnet til grund, at der i forbindelse med den forhenværende kreds 2’s møde i oktober 2011 blev anvendt 4.000 kroner.</span> <span class=\"Bold\">På sammenlægningsmødet i november 2011 blev de resterende 2.163 kroner i kassebeholdningen anvendt.</span></p>\r\n   <p class=\"TekstGenerel\">\r\n      <span class=\"Bold\">Nævnet finder herefter, at oplysningen om, at der var et forbrug på 4.000 kroner i forbindelse med sammenlægningsmødet i november 2011 er en faktisk forkert oplysning.</span> <span class=\"Bold\">Pressenævnet finder imidlertid ikke, at oplysningen er egnet til at påføre [Klager] skade af betydning.</span> <span class=\"Bold\">Hertil kommer, at han på tidspunktet for mødets afholdelse ikke længere var kasserer i kredsen og derved ikke ansvarlig for kredsens økonomi.</span> <span class=\"Bold\">Det forhold, at klager i november 2011 var ordinært bestyrelsesmedlem, kan heller ikke føre til et andet resultat, uanset at det ikke af artiklen fremgår, at han var fraværende til mødet.</span> <span class=\"Bold\">[Klager] er herefter ikke berettiget til at få bragt et genmæle.</span></p>\r\n</div>\r\n<p class=\"Tekst\" style=\"text-align: left;\">[Klager] har klaget til Pressenævnet over en artikel i medlemsbladet DK Camping Club nr. 1 vinter-forår 2012, 18. årgang, (udsendt i uge 4 i 2012), idet bladet har afvist at bringe et genmæle.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">DK Camping Club bragte i medlemsblad nr. 1 vinter-forår 2012 på side 12 en artikel under overskriften <span class=\"Italic\">”Ekstraordinært kredsmøde”</span>. Af artiklen fremgik følgende:</p>\r\n<p class=\"Tekst\" style=\"text-align: left;\">”På årets repræsentantskabsmøde afholdt i oktober måned på Mørkholt Camping, var et af punkterne en reducering af kredsene fra 5 til 3.</p>\r\n<p class=\"Tekst\" style=\"text-align: left;\">Forslaget blev vedtaget, og kredsene skulle herefter finde sammen, og danne en bestyrelse.</p>\r\n<p class=\"Tekst\" style=\"text-align: left;\">Man havde indkaldt til et sammenlægningsmøde i november, og det eneste man kunne blive enige om, var at bruge foreningens penge på sig selv, et beløb på godt kr. 4.000 hvilket i sig selv er dybt beklageligt. Pengene skulle selvfølgelig have været overført til den nye kreds 1.</p>\r\n<p class=\"Tekst\" style=\"text-align: left;\">Da man ikke kunne få en bestyrelse op at stå, var det nødvendig, at indkalde til et ekstraordinært kredsmøde, som blev afholdt på Randers City Camp lørdag den 14. januar.</p>\r\n<p class=\"Tekst\" style=\"text-align: left;\">Her mødte 20 medlemmer op og man fik valgt en bestyrelse, som fik følgende udseende:</p>\r\n<p class=\"Tekst\" style=\"text-align: left;\">…”</p>\r\n<p class=\"Tekst\" style=\"text-align: left;\">[Klager] rettede ved e-mail af 27. januar 2012 henvendelse til DK Camping Club og anmodede om at få bragt et dementi, hvilket DK Camping Club afviste ved e-mail af 3. marts 2012.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 [Klager]s synspunkter</span>\r\n</p>\r\n<p class=\"Tekst\" style=\"text-align: left;\">[Klager] har anført, at artiklen indeholder beskyldninger om uretmæssigt pengeforbrug.</p>\r\n<p class=\"Tekst\" style=\"text-align: left;\">Efter påske 2011 (21.-25. april 2011) overtog [Klager] posten som kasserer i kreds 2. På dette tidspunkt havde kredsen en kassebeholdning på 6.163 kroner. Kreds 2 holdt kredsmøde (generalforsamling) i uge 42 (17.-23. oktober) i 2011, hvor klager fratrådte som kasserer og blev ordinært bestyrelsesmedlem. I forbindelse med kredsmødet anvendte kredsen 4.000 kroner på bespisning, underholdning, mv.</p>\r\n<p class=\"Tekst\" style=\"text-align: left;\">Der var således 2.163 kroner i kassebeholdningen, da [Klager] stoppede som kasserer. Det er derfor misvisende, når det i artiklen angives, at man i forbindelse med sammenlægningsmødet i november 2011 brugte 4.000 kroner.</p>\r\n<p class=\"Tekst\" style=\"text-align: left;\">[Klager] deltog ikke selv i sammenlægningsmødet, alligevel rammes han af beskyldningerne som bestyrelsesmedlem i én af de to lokalkredse, der afholdt mødet. Ifølge klager er han uretmæssigt gjort til tyv.</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 DK Camping Clubs synspunkter</span>\r\n</p>\r\n<p class=\"Tekst\" style=\"text-align: left;\">DK Camping Club har anført, at [Klager] ikke er blevet ”hængt ud” i medlemsbladet, idethan ikke er omtalt ved navns nævnelse. Artiklen omhandler et møde mellem bestyrelserne i de to forhenværende kredse, kreds 1 og kreds 2.</p>\r\n<p class=\"Tekst\" style=\"text-align: left;\">Det er en fejl, at det af artiklen fremgår, at der på sammenlægningsmødet skulle være brugt 4.000 kroner. Der skulle have været skrevet 2.163 kroner. Kredsene anvender typisk mellem 900 og 1.200 kroner på et kredsmøde. De penge, som ville have været tilbage, skulle have været brugt i den nuværende kreds 1.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">3 Pressenævnets begrundelse og afgørelse:</span>\r\n</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget:</p>\r\n<p class=\"Tekst\" style=\"text-align: left;\">Jesper Rothe, Inger Bach, Lene Sarup og John Meinert Jacobsen.</p>\r\n<p class=\"Tekst\" style=\"text-align: left;\">\r\n   <span class=\"Italic\">Formalia</span>\r\n</p>\r\n<p class=\"Tekst\" style=\"text-align: left;\">Det er en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have interesse i det emne, der er behandlet.</p>\r\n<p class=\"Tekst\" style=\"text-align: left;\">[Klager] var frem til kredsmødet i kreds 2 kasserer i kredsen og dermed ansvarlig for kredsens økonomi, da de omtalte 4.000 kroner blev anvendt. Hertil kommer, at klageren efterfølgende fortsatte som ordinært bestyrelsesmedlem. [Klager] har herefter retlig interesse i, at sagen behandles i Pressenævnet.</p>\r\n<p class=\"Tekst\" style=\"text-align: left;\">\r\n   <span class=\"Italic\">Realitetsbehandlingen</span>\r\n</p>\r\n<p class=\"Tekst\" style=\"text-align: left;\">I medfør af medieansvarslovens § 36, stk. 1, skal en anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er blevet bragt i et massemedie, tages til følge, medmindre oplysningernes rigtighed er utvivlsom.</p>\r\n<p class=\"Tekst\" style=\"text-align: left;\">Efter det oplyste lægger Pressenævnet til grund, at der i forbindelse med den forhenværende kreds 2’s møde i oktober 2011 blev anvendt 4.000 kroner. På sammenlægningsmødet i november 2011 blev de resterende 2.163 kroner i kassebeholdningen anvendt.</p>\r\n<p class=\"Tekst\" style=\"text-align: left;\">Nævnet finder herefter, at oplysningen om, at der var et forbrug på 4.000 kroner i forbindelse med sammenlægningsmødet i november 2011 er en faktisk forkert oplysning. Pressenævnet finder imidlertid ikke, at oplysningen er egnet til at påføre [Klager] skade af betydning. Hertil kommer, at han på tidspunktet for mødets afholdelse ikke længere var kasserer i kredsen og derved ikke ansvarlig for kredsens økonomi. Det forhold, at klager i november 2011 var ordinært bestyrelsesmedlem, kan heller ikke føre til et andet resultat, uanset at det ikke af artiklen fremgår, at han var fraværende til mødet. [Klager] er herefter ikke berettiget til at få bragt et genmæle.</p>\r\n<p class=\"Tekst\" style=\"text-align: left;\">Afgjort den 11. april 2012</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/04/2012"
        },
        {
            "displayName": "Accession",
            "displayValue": "W20120915825"
        },
        {
            "displayName": "Entydig dokumentidentifikation",
            "displayValue": "AA006474"
        },
        {
            "displayName": "Dato for indlæggelse",
            "displayValue": "13/04/2012"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9158"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "11/04/2012"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "12-70-00210"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}