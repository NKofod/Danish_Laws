{
    "id": 165754,
    "title": "Ligebehandlingsnævnets afgørelse om køn - stillingsopslag - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10083 af 01/12/2009",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - stillingsopslag - medhold</p>\r\n<div class=\"Resume\">\r\n   <p class=\"TekstGenerel\">Det var forskelsbehandling, at en virksomhed i en stillingsannonce søgte efter kvinder.</p>\r\n</div>\r\n<p>Klagen vedrører ordlyden i en stillingsannonce indrykket i jobindex på nettet.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det var i strid med lov om ligebehandling af mænd og kvinder med hensyn til beskæftigelse mv., at det af en stillingsannonce fremgik, at der søgtes efter kvinder uden, at dispensation var søgt og givet.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over, at et undertøjsfirma har indrykket en jobannonce på jobindex, hvori det kræves, at ansøger, for at komme i betragtning til stillingen, skal være kvinde.</p>\r\n<p>I annoncen søger firmaet 2 distriktschefer, og det fremgår blandt andet af annoncen at</p>\r\n<p>\"Dine arbejdsopgaver bliver blandt andet:</p>\r\n<p>\r\n   <span class=\"Bold\">Driftsopfølgning</span>\r\n</p>\r\n<p>Salg, service og daglig kontakt med butikkerne. Kursusaktiviteter i samarbejde med hovedkontoret.</p>\r\n<p>\r\n   <span class=\"Bold\">Personaleansvar</span>\r\n</p>\r\n<p>Uddannelse, ansættelsessamtaler, ansvar for arbejds- og ferieplaner.</p>\r\n<p>\r\n   <span class=\"Bold\">Budgetansvar</span>\r\n</p>\r\n<p>Budgetplanlægning og opfølgning.</p>\r\n<p>\r\n   <span class=\"Bold\">Indkøb</span>\r\n</p>\r\n<p>I tæt samarbejde med indkøbsudvalget.</p>\r\n<p>\r\n   <span class=\"Bold\">Merchandising</span>\r\n</p>\r\n<p>Sørge for at butikkerne altid er trimmet og at in-store materiale i forbindelse med kampagner er på plads.</p>\r\n<p>\r\n   <span class=\"Bold\">Åbning af nye butikker</span>\r\n</p>\r\n<p>Ansvarlig for åbning af nye butikker i eget distrikt.</p>\r\n<p>Assistere ved opstart af nye butikker i andre distrikter i Danmark.\"</p>\r\n<p>\"Vores forventninger til dig er:</p>\r\n<p>Du har flere års erfaring indenfor detailhandel i lignende stilling.</p>\r\n<p>Du er kvinde og sælger med stort S.</p>\r\n<p>Du træder til i butikken, når der er behov for det herunder assistere i prøverummet.</p>\r\n<p>Vi ser gerne, at du har erfaring fra lingeribranchen.</p>\r\n<p>Du er resultatorienteret, struktureret, og god til at kommunikere.</p>\r\n<p>Du har personlig gennemslagskraft.</p>\r\n<p>Du behersker engelsk i skrift og tale.</p>\r\n<p>Solid erfaring med Microsoft Office produkter som Outlook, Excel og Word.\"</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>påstår, at et undertøjsfirma ikke må udelukke mænd fra at søge stillinger, og at man skal sikre, at mænd og kvinder har en lige vægtning ved ansøgning.</p>\r\n<p>Klager anfører, at annoncen ikke anses for revideret, da den diskriminerende formulering stadig indgår. \"Du er kvinde og sælger med stort S.\"</p>\r\n<p>Klager anfører også, at firmaets begrundelse - vi søger kvindelige distriktschefer, da de skal kunne træde til i spidsbelastninger og ved sygdom i butikkerne - understreger, at de kun ansætter kvinder i deres detailforretninger. Klager mener, det er op til kunden, om denne vil have at ekspedienten, uanset køn, ser på, når pågældende klæder om.</p>\r\n<p>\r\n   <span class=\"Bold\">Indklagede </span>oplyser, at de søger kvindelige distriktschefer, fordi de skal kunne træde til i spidsbelastninger og ved sygdom i butikkerne. Det betyder, at de skal kunne ekspedere i prøverummet, hvor kunderne er afklædte.</p>\r\n<p>Indklagede har udarbejdet en revideret stillingsannonce på distriktschefer under sagens behandling i nævnet.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Ligebehandlingsnævnet behandler klager over forskelsbehandling på grund af køn efter lov om ligebehandling af mænd og kvinder med hensyn til beskæftigelse m.v.</p>\r\n<p>Det fremgår af loven, at det ikke ved annoncering må angives, at der til ansættelse søges eller foretrækkes personer af et bestemt køn.</p>\r\n<p>Ved i annoncen at anføre, \"Du er kvinde og sælger med stort S\" uden at have søgt og opnået dispensation, har firmaet overtrådt ligebehandlingsloven.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20141008325"
        },
        {
            "displayName": "Entydig dokumentidentifikation",
            "displayValue": "CF000377"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10083"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "01/12/2009"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500149-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}