{
    "id": 87353,
    "title": "Cirkulære om ændring af ligningsloven (Ophævelse af fradragsretten for udgifter til bestikkelse) ",
    "documentTypeId": "170",
    "isSagsforlobPeriodValid": false,
    "shortName": "CIR nr 82 af 27/05/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af ligningsloven (Ophævelse  \r\n\r\n af fradragsretten for udgifter til bestikkelse) </H1>  \r\n\r\n<P></P>  \r\n\r\n<BR>  \r\n\r\n<P>Ved lov nr. 1097 af 29. december 1997 er der indført en ny regel i  \r\n\r\n ligningslovens § 8 D, hvorefter danske virksomheders udgifter til bestikkelse  \r\n\r\n og andre gaver til embedsmænd ikke kan fradrages ved opgørelsen af  \r\n\r\n virksomhedernes skattepligtig indkomst. </P>  \r\n\r\n<P>Efter den hidtil gældende praksis kunne erhvervsvirksomheder få fradrag  \r\n\r\n for udgifter til bestikkelse eller andre gaver til embedsmænd i en anden  \r\n\r\n stat, hvis der var kutyme for den slags betalinger i den pågældende stat (og  \r\n\r\n de sædvanlige betingelser for fradrag for nødvendige driftsomkostninger i  \r\n\r\n øvrigt var opfyldt). Der blev derimod ikke givet fradrag for udgifter til  \r\n\r\n bestikkelse og lign. gaver til danske embedsmænd og embedsmænd i andre  \r\n\r\n stater, som ikke har kutyme for den slags betalinger. </P>  \r\n\r\n<P> <B>De gaver og andre ydelser, som ikke kan fradrages</B>  </P>  \r\n\r\n<P>De udgifter, der efter bestemmelsen ikke kan fradrages, skal afgrænses  \r\n\r\n efter samme kriterier, som allerede lægges til grund ved anvendelsen af  \r\n\r\n straffelovens § 144 om den, der i udøvelse af (dansk) offentlig tjeneste  \r\n\r\n eller hverv uberettiget modtager, fordrer eller lader sig tilsige gave eller  \r\n\r\n anden fordel. Efter denne bestemmelse straffes den pågældende med fængsel i  \r\n\r\n indtil 6 år, under formildende omstændigheder dog med bøde. For at  \r\n\r\n tydeliggøre de ydelser, der i fremtiden ikke gives fradragsret for, kan det  \r\n\r\n nævnes, at den ny bestemmelse omfatter samme ydelser som straffelovens § 122  \r\n\r\n om den, der yder, lover eller tilbyder gave eller anden fordel til nogen, der  \r\n\r\n virker i offentlig tjeneste eller hverv, for at formå den pågældende til at  \r\n\r\n foretage eller undlade noget, hvorved den pågældende ville gøre sig skyldig i  \r\n\r\n pligtstridig handling. </P>  \r\n\r\n<P>Der skal altså ikke gives fradrag for ydelser til en dansk eller  \r\n\r\n udenlandsk embedsmand m.fl., hvis modtageren ville kunne straffes for at  \r\n\r\n modtage den pågældende ydelse, såfremt den pågældende var dansk embedsmand.  \r\n\r\n Det har derimod ikke betydning, om den, der betaler ydelsen, kan straffes.  \r\n\r\n Bestemmelsen i ligningslovens § 8 D omfatter også bestikkelse, som betales af  \r\n\r\n selskaber og andre juridiske personer, selv om de ikke kan straffes, hvis de  \r\n\r\n betaler bestikkelse til danske embedsmænd. </P>  \r\n\r\n<P>Bedømmelsen af om der er fradragsret for gaver og andre ydelser til en  \r\n\r\n embedsmand, skal altså knyttes til dansk standard, også i de tilfælde, hvor  \r\n\r\n gaven mv. ydes i en anden stat. </P>  \r\n\r\n<P>Den ny regel i ligningslovens § 8 D omfatter - ligesom straffelovens § 144  \r\n\r\n - alle ydelser, der kan skabe tvivl om, at modtageren udøver sine beføjelser  \r\n\r\n i forhold til yderen uden at tage hensyn til yderens gavmildhed. </P>  \r\n\r\n<P>Ved vurderingen af om gaver mv. er berettiget, lægges der vægt på  \r\n\r\n ydelsernes art og omfang samt eventuel tidsmæssig sammenhæng mellem gave og  \r\n\r\n udøvelse af beføjelsen. </P>  \r\n\r\n<P>Bestemmelsen omfatter dog også tilfælde, hvor der er tvivl om, at en  \r\n\r\n embedsmand kan udøve sine beføjelser i forhold til yderen uden at tage hensyn  \r\n\r\n til dennes fremtidige gavmildhed. Efterfølgende betalinger er således også  \r\n\r\n omfattet. </P>  \r\n\r\n<P>En enkeltstående gave er mindre egnet til at skabe tvivl om, hvorvidt  \r\n\r\n modtageren udøver sine beføjelser uden hensyn til gavmildhed, men selv mindre  \r\n\r\n gaver, der modtages jævnligt fra den samme, kan være omfattet af  \r\n\r\n bestemmelsen. </P>  \r\n\r\n<P>Bestemmelsen omfatter også private gaver, der overstiger det borgerlige  \r\n\r\n jævnmål. Udenfor falder gaver, der betales ved særlige lejligheder som  \r\n\r\n påskyndelse af modtagerens arbejde i almindelighed. </P>  \r\n\r\n<P>Bestemmelsen omfatter ikke honorarer, som betales for særligt udført  \r\n\r\n arbejde. På den anden side omfatter bestemmelsen dog betalinger, der betegnes  \r\n\r\n som konsulenthonorar, kommission, provision eller lignende, hvis betalingen  \r\n\r\n ikke svarer til et særligt udført arbejde. </P>  \r\n\r\n<P> <B>Embedsmænd</B>  </P>  \r\n\r\n<P CLASS=PARAB> <B>§ 8 </B> D omfatter ydelse af gaver mv. til personer, der  \r\n\r\n er i offentlig tjeneste eller hverv, uanset om det er for Danmark, Færøerne,  \r\n\r\n Grønland, en fremmed stat eller for en international organisation, som er  \r\n\r\n stiftet af stater, regeringer eller andre internationale organisationer. </P>  \r\n\r\n<P>Personer, der er i offentlig tjeneste eller hverv, omfatter personer, der  \r\n\r\n er ansat til tjeneste ved offentlige myndigheder mv., og personer, der er  \r\n\r\n udnævnt til at virke for offentlige råd mv., samt personer, der er valgt til  \r\n\r\n folkevalgte repræsentationer. </P>  \r\n\r\n<P>Offentlig tjeneste eller hverv for en stats organer omfatter tjeneste  \r\n\r\n eller hverv ved alle lovgivende, administrative eller dømmende myndigheder og  \r\n\r\n organer, uanset om det er for staten selv, eller dens lokale myndigheder  \r\n\r\n eller politiske underafdelinger. </P>  \r\n\r\n<P>Den ny bestemmelse i ligningslovens § 8 D omfatter derimod ikke gaver mv.  \r\n\r\n til medarbejdere, der ikke er embedsmænd ved danske eller udenlandske  \r\n\r\n myndigheder. </P>  \r\n\r\n<P>Bestemmelsen ophæver altså ikke fradragsretten efter gældende praksis for  \r\n\r\n bestikkelse af medarbejdere ved erhvervsvirksomheder i stater, hvor der er  \r\n\r\n kutyme for den slags betalinger. </P>  \r\n\r\n<P> <B>Ikrafttræden</B>  </P>  \r\n\r\n<P>Lov nr. 1097 af 29. december 1997 medfører, at i de tilfælde, hvor der  \r\n\r\n efter den hidtidige praksis har været fradragsret for ydelse af gaver til  \r\n\r\n udenlandske embedsmænd, ophæves denne fradragsret med virkning for  \r\n\r\n betalinger, der afholdes i indkomstår, der påbegyndes den 1. januar 1998  \r\n\r\n eller senere. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skatteministeriet, den 27. maj 1998 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Peter Loft </P>  \r\n\r\n<P CLASS=MINISTER ALIGN=RIGHT>/ Ivar Nordland </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/06/1998"
        },
        {
            "displayName": "Accession",
            "displayValue": "C19980008209"
        },
        {
            "displayName": "Entydig dokumentidentifikation",
            "displayValue": "CM047166"
        },
        {
            "displayName": "Dato for førstegangsindlæggelse",
            "displayValue": "09/06/1998"
        },
        {
            "displayName": "Dato for indlæggelse",
            "displayValue": "03/08/2005"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "82"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "27/05/1998"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 10 98-312-13"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}