{
    "id": 105730,
    "title": "1988 BSF 84   FORSLAG TIL FOLKETINGSBESLUTNING OM EN HANDLINGSPLAN FOR DE VIDEREGÅENDE   UDDANNELSER OG FORSKNINGEN ",
    "documentTypeId": "480",
    "isSagsforlobPeriodValid": false,
    "shortName": "1988/1 BSF 84",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 84 </P>  \r\n\r\n<P></P>  \r\n\r\n<P>Forslag til folketingsbeslutning om en handlingsplan for de videregående  \r\n\r\n uddannelser og forskningen </P>  \r\n\r\n<P></P>  \r\n\r\n<P>Fremsat af Frank Jensen (S) Jytte Andersen (S) Helle Degn (S) Pernille  \r\n\r\n Forchhammer (S) Anna-Marie Hansen (S) Klaus Hækkerup (S) Lone Møller (S) Hans  \r\n\r\n Strunge (S) </P>  \r\n\r\n<P></P>  \r\n\r\n<P>den 23. maj 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer undervisnings- og forskningsministeren til </P>  \r\n\r\n<P>inden den 1. juli 1989 at fremlægge en handlingsplan for de </P>  \r\n\r\n<P>videregående uddannelser og forskningen for Folketinget. </P>  \r\n\r\n<P>Handlingsplanen skal: </P>  \r\n\r\n<P>1) Sikre, at adgangsbegrænsningen til de videregående uddannelser kan  \r\n\r\n afvikles over en kort årrække. </P>  \r\n\r\n<P>2) Sikre det faglige indhold og kvaliteten i de videregående uddannelser.  \r\n\r\n</P>  \r\n\r\n<P>3) Sikre en bedre ressourceudnyttelse inden for de videregående  \r\n\r\n uddannelser, både hvad angår forskellige administrative procedurer,  \r\n\r\n eksamensafvikling og lokaleudnyttelse. </P>  \r\n\r\n<P>4) Sikre styrkelse af grundforskningen som forudsætning for kvalificeret  \r\n\r\n undervisning på et højt niveau og som en forudsætning for den  \r\n\r\n anvendelsesorienterede og erhvervsmæssige forskning. </P>  \r\n\r\n<P>5) Sikre, at der i alle studier indbygges et obligatorisk udlandsophold  \r\n\r\n som led i uddannelsen. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Forslagsstillerne ser den danske uddannelsespolitik i meget tæt sammenhæng  \r\n\r\n med såvel erhvervs- som arbejdsmarkedspolitikken, den er en hjørnesten i  \r\n\r\n Danmarks muligheder for at igangsætte en positiv omstillings- og  \r\n\r\n fornyelsesproces. Uddannelse er ikke at betragte som en  \r\n\r\n &#187;omkostning&#171;, men som en investering i fremtiden, både for den  \r\n\r\n enkelte og for samfundet. </P>  \r\n\r\n<P>Forskning og uddannelse er altafgørende for den danske samfundsudvikling  \r\n\r\n og erhvervslivets chancer for at klare sig i den internationale konkurrence  \r\n\r\n både globalt og ved etableringen af EF's indre marked i 1992. </P>  \r\n\r\n<P>Det er et urimeligt spild af menneskelige ressourcer, at knap hver tredje  \r\n\r\n ansøger til en videregående uddannelse afvises. Adgangsbegrænsningen er en  \r\n\r\n forældet og urimelig sortering af de unge. </P>  \r\n\r\n<P>Udgangspunktet for adgangen til de videregående uddannelser bør ikke være  \r\n\r\n en sortering efter studentereksamenskarakter, men afgøres af, hvorvidt den  \r\n\r\n unge er studieegnet og har bestået eller ikke bestået en studentereksamen/hf  \r\n\r\n eller anden adgangsgivende eksamen, et krav, der ved relevante uddannelser  \r\n\r\n kan suppleres med krav om bestemte fagkombinationer og niveauer. </P>  \r\n\r\n<P>Der bør derfor ske en omlægning af uddannelsessystemet, som sikrer fri  \r\n\r\n adgang til de videregående uddannelser. Omlægningen af uddannelserne må  \r\n\r\n medføre, at de videregående uddannelser får et bredere indhold og dermed  \r\n\r\n bliver mindre fagspecialiserede. </P>  \r\n\r\n<P>Det må herefter være op til den enkelte at vælge, hvilken uddannelse  \r\n\r\n vedkommende ønsker at starte på. De unge skal før valget af uddannelse sikres  \r\n\r\n en grundig og kvalificeret vejledning, der blandt andet skal indeholde  \r\n\r\n oplysning om beskæftigelsesmulighederne inden for den enkelte uddannelse.  \r\n\r\n</P>  \r\n\r\n<P>Der skal i forbindelse med afviklingen af adgangsbegrænsningen ske en  \r\n\r\n særlig vejledningsindsats over for kvindelige ansøgere til en videregående  \r\n\r\n uddannelse. Undersøgelser viser, at tre ud af fire afviste til en  \r\n\r\n videregående uddannelse er kvinder. Der bør derfor iværksættes en særlig  \r\n\r\n indsats over for dem. </P>  \r\n\r\n<P>En naturlig konsekvens af omlægningen vil være, at det danske  \r\n\r\n uddannelsesniveau stiger væsentligt samtidig med, at erhvervslivet sikres en  \r\n\r\n fleksibel og veluddannet arbejdskraft. </P>  \r\n\r\n<P>Afskaffelsen af adgangsbegrænsningen vil betyde en merudgift på ca. 700  \r\n\r\n mio. kr. til undervisning og uddannelsesstøtte. Hertil kommer en merudgift  \r\n\r\n til forskning på 150 mio. kr. i forbindelse med meroptaget på universiteter  \r\n\r\n og højere læreanstalter. Denne udgift vil kunne finansieres gennem en  \r\n\r\n ressourceomlægning, der opnås ved overflytning af ressourcerne fra passive  \r\n\r\n dagpenge til aktive uddannelsespladser. </P>  \r\n\r\n<P>Undervisnings- og forskningsministeren har i et svar til Folketingets  \r\n\r\n Uddannelsesudvalg oplyst, at de afviste unge i stedet for uddannelse finder  \r\n\r\n følgende alternativ beskæftigelse: 62,4 pct. får erhvervsarbejde, 7,1 pct.  \r\n\r\n kommer på arbejdsløshedsdagpenge og 11,1 pct. får bistandshjælp. </P>  \r\n\r\n<P>Der vil i kraft af fri adgang til uddannelserne på kort sigt ske  \r\n\r\n besparelser ved ledige arbejdspladser, arbejdsløshedsdagpenge og  \r\n\r\n kontanthjælp. I en periode med stor arbejdsløshed må det antages, at de  \r\n\r\n arbejdspladser, de afviste ansøgere optager, vil blive overtaget af  \r\n\r\n arbejdsløse. Samfundet vil dermed, ved 12.800 afviste, spare omkring 1,3 mia.  \r\n\r\n kr. i passiv støtte mod 900 mio. kr. i aktiv støtte til afskaffelse af  \r\n\r\n adgangsbegrænsningen. </P>  \r\n\r\n<P>Afskaffelse af adgangsbegrænsningen over en kort årrække må således anses  \r\n\r\n for at være en udgiftsneutral foranstaltning. </P>  \r\n\r\n<P>Merbevillingerne til sikring af udvidet adgang til videregående  \r\n\r\n uddannelser nu vil i øvrigt kunne modsvares af besparelser, når de mindre  \r\n\r\n ungdomsårgange når frem til det videregående uddannelsessystem. Allerede fra  \r\n\r\n 1990 er antallet af unge mellem 18 og 23 år faldende. Denne udvikling  \r\n\r\n fortsætter de næste mange år. </P>  \r\n\r\n<P>På lang sigt vil den fri adgang og omlægningen af de videregående  \r\n\r\n uddannelser samtidig være en væsentlig og nødvendig investering i Danmarks  \r\n\r\n fremtid. </P>  \r\n\r\n<P>Ved omlægningen af de videregående uddannelser er det vigtigt at sikre en  \r\n\r\n styrkelse af forskningen på universiteter og højere læreanstalter. </P>  \r\n\r\n<P>En stærk grundforskning er en forudsætning for en kvalificeret  \r\n\r\n undervisning på højt niveau og for den anvendte forskning og den teknologiske  \r\n\r\n udvikling. Uden en alsidig grundforskning af høj kvalitet på universiteter og  \r\n\r\n højere læreanstalter vil Danmark sakke agterud og forskeruddannelsen  \r\n\r\n forringes. Den borgerlige regering har fejlreageret over for denne  \r\n\r\n udfordring. </P>  \r\n\r\n<P>Konsekvensen af de senere års nedskæringer i den offentlige grundforskning  \r\n\r\n har været: </P>  \r\n\r\n<P>- Problemer med at fastholde basisbevillinger til egentlige basale  \r\n\r\n forskningsformål. </P>  \r\n\r\n<P>- Øget tidsforbrug for forskerne til udarbejdelse af ansøgninger og  \r\n\r\n ekstern afrapportering. </P>  \r\n\r\n<P>- Problemer med at sikre kontinuitet i den langsigtede videnopbygning.  \r\n\r\n</P>  \r\n\r\n<P>- Problemer med at rekruttere og fastholde forskere på de videregående  \r\n\r\n uddannelser. </P>  \r\n\r\n<P>- Problemer med centralisering af forskningen. </P>  \r\n\r\n<P>- Demoralisering af universiteters og læreanstalters forskningsmiljøer.  \r\n\r\n</P>  \r\n\r\n<P>Forslagsstillerne opfordrer til, at den førte politik ændres til: </P>  \r\n\r\n<P>- Genopretning af forskningsbevillingerne til de enkelte universiteter og  \r\n\r\n højere læreanstalter. </P>  \r\n\r\n<P>- Øget antal forskningsstipendiater og ledsagende bevillinger til  \r\n\r\n laboranthjælp, materialer etc. </P>  \r\n\r\n<P>- Stigning i bevillingerne til forskningsrådene og omlægning af  \r\n\r\n bevillingspraksis til større og flerårige projektbevillinger. </P>  \r\n\r\n<P>- Stimulering til øget koordinering af samarbejde mellem eksisterende  \r\n\r\n forskningsinstitutioner. </P>  \r\n\r\n<P>Undervisnings- og forskningsministerens bidrag til en løsning af  \r\n\r\n problemerne har hidtil været beskedent. </P>  \r\n\r\n<P>Forslagsstillerne ønsker derfor udarbejdet en handlingsplan for de  \r\n\r\n videregående uddannelser, der kan medvirke til en sammenhængende og holdbar  \r\n\r\n politik over for de videregående uddannelser. </P>  \r\n\r\n<P>Bemærkninger til de enkelte punkter </P>  \r\n\r\n<P>ad 1) Afvikling af adgangsbegrænsningen til de videregående uddannelser  \r\n\r\n</P>  \r\n\r\n<P>I 1988 søgte 12.800 unge forgæves om en plads på en videregående  \r\n\r\n uddannelse. Tallet har været stigende, siden totaldimensioneringen blev  \r\n\r\n indført i 1977. Mange af de unge, der hvert år afvises, finder heldigvis  \r\n\r\n andre uddannelser eller kommer i beskæftigelse. </P>  \r\n\r\n<P>Der er imidlertid en del unge, der tabes som følge af, at de ikke kommer i  \r\n\r\n gang med en uddannelse. Bl.a. er der mange, som på forhånd opgiver at søge og  \r\n\r\n derfor slet ikke er med i de 12.800. </P>  \r\n\r\n<P>Der er endvidere en del unge, som godt nok finder beskæftigelse, men i  \r\n\r\n jobfunktioner, som på ingen måde kan blive en livsstilling for dem. Denne  \r\n\r\n type unge, som aldrig opnår en fast tilknytning til arbejdsmarkedet, viser  \r\n\r\n sig dels i det sociale system, dels i deres søgen efter uddannelsespladser.  \r\n\r\n Deres chancer her er normalt ikke store, bl.a. fordi de har en række sociale  \r\n\r\n forpligtelser. </P>  \r\n\r\n<P>En tilgangsdimensionering på grundlag af prognoser for beskæftigelse i  \r\n\r\n fremtiden er overordentlig svær at realisere. Dels varer det adskillige år,  \r\n\r\n før de studenter, der optages i 1989, kommer ud på arbejdsmarkedet, dels har  \r\n\r\n det i de senere år vist sig, at kandidaterne i stærkt stigende omfang finder  \r\n\r\n beskæftigelse uden for de traditionelle områder, en udvikling, som må anses  \r\n\r\n for at være accelererende de kommende år, bl.a. som konsekvens af de nye  \r\n\r\n kombinationsuddannelser. </P>  \r\n\r\n<P>På den baggrund finder forslagsstillerne, at der bør lægges større vægt på  \r\n\r\n de uddannelsessøgendes egne ønsker med henblik på valg af studium.  \r\n\r\n Forslagsstillerne er også af den opfattelse, at der på denne måde vil kunne  \r\n\r\n opnås et formindsket frafald, færre omvalg og kortere gennemførelsestider.  \r\n\r\n</P>  \r\n\r\n<P>Forslagsstillerne ønsker, at handlingsplanen skal indeholde et forslag til  \r\n\r\n afvikling af adgangsbegrænsningen. Afviklingen skal ske i løbet af maksimalt  \r\n\r\n 3 år og finansieres gennem besparelser på arbejdsløshedsdagpenge og  \r\n\r\n socialområdet. </P>  \r\n\r\n<P>Forslagsstillerne finder, at en løsning af problemerne på de videregående  \r\n\r\n uddannelser er presserende. Uden en bevidst og effektiv satsning på  \r\n\r\n uddannelse og forskning får Danmark ikke løst sine helt grundlæggende  \r\n\r\n omstillings- og fornyelsesproblemer. </P>  \r\n\r\n<P>ad 2) Sammenhæng mellem undervisning og forskning </P>  \r\n\r\n<P>For forslagsstillerne er det et grundlæggende princip at fastholde  \r\n\r\n sammenhængen mellem forskning og undervisning. Det skaber et aktuelt  \r\n\r\n undervisningsindhold samt et dynamisk og kritisk forskningsmiljø. Med samme  \r\n\r\n baggrund er vi gået ind for at øge vejledningsforpligtelsen på  \r\n\r\n sektorforskningsinstitutionerne. </P>  \r\n\r\n<P>Forskningsresultaternes overføring til de studerende kan kun ske, såfremt  \r\n\r\n to forhold er opfyldt: De ansatte ved de videregående uddannelser skal have  \r\n\r\n tid til at forske, og de skal være i stand til at formidle  \r\n\r\n forskningsresultaterne til de studerende. </P>  \r\n\r\n<P>Et konkret problem i forbindelse med undervisningens kvalitet er  \r\n\r\n undervisernes pædagogiske kvalifikationer. </P>  \r\n\r\n<P>I modsætning til alle andre dele af uddannelsessystemet eksisterer der  \r\n\r\n ingen direkte pædagogisk tradition på de videregående uddannelser. </P>  \r\n\r\n<P>Et af problemerne er, at undervisning ikke er meritgivende. Derfor er det  \r\n\r\n nødvendigt, hvis man skal løse de pædagogiske problemer, at skabe grundlag  \r\n\r\n for bedre motivation til at undervise. Og her bliver det nødvendigt at finde  \r\n\r\n en metode og arbejdsform, der sikrer, at underviserne både sikres mulighed  \r\n\r\n for forskning og undervisning. </P>  \r\n\r\n<P>Undervisernes ofte manglende pædagogiske kvalifikationer er en væsentlig  \r\n\r\n årsag til det store frafald ved de videregående uddannelser. Handlingsplanen  \r\n\r\n bør derfor indeholde et forslag til forbedring af de pædagogiske  \r\n\r\n kvalifikationer hos underviserne ved de videregående uddannelser, f.eks. i  \r\n\r\n form af pædagogisk efteruddannelse af lærerne. </P>  \r\n\r\n<P>ad 3) Bedre ressourceudnyttelse </P>  \r\n\r\n<P>Styrelsesloven for de højere uddannelsesinstitutioner er gennem de seneste  \r\n\r\n år blevet skydeskive for en ideologisk betinget kritik af styringssystemet  \r\n\r\n ved uddannelsesinstitutionerne. Der er anvendt mange indgangsveje som forsøg  \r\n\r\n på at angribe demokratimodellen på institutionerne. </P>  \r\n\r\n<P>Forslagsstillerne vil ikke afvise, at en lang række administrative og  \r\n\r\n styringsmæssige procedurer som f.eks. en ansættelsesprocedure eller en faglig  \r\n\r\n bedømmelse i dag virker hæmmende for større effektivitet og dynamik i  \r\n\r\n systemet. Disse forhold kan dog ikke begrundes alene i styrelsesloven. </P>  \r\n\r\n<P>Problemerne kan løses ved at opstille nye regler for ansættelsesprocedurer  \r\n\r\n og en sanering af kompetencefordelingen mellem den valgte/ansatte ledelse og  \r\n\r\n de styrende organer på de enkelte institutioner. Forslagsstillerne ser gerne  \r\n\r\n forsøg med styrelsesloven, hvis grupperne i konsistorium ønsker en  \r\n\r\n åremålsbestemt forsøgsperiode, men vi har intet ønske om en revision af  \r\n\r\n styrelsesloven, som kun har til formål at reducere de studerendes og det  \r\n\r\n teknisk-administrative personales indflydelse i de styrende organer. </P>  \r\n\r\n<P>I handlingsplanen bør der være overvejelser om metoder til, hvordan en  \r\n\r\n ændret undervisningstilrettelæggelse med f.eks. længere semestre og kortere  \r\n\r\n eksamensperioder kan sikre en bedre udnyttelse af lokaler, apparatur og  \r\n\r\n lærerkræfter. Ændringen af undervisningens tilrettelæggelse skal ske med det  \r\n\r\n formål at sikre, at flest mulige kan afslutte deres uddannelse på normeret  \r\n\r\n studietid. </P>  \r\n\r\n<P>De videregående uddannelser bør have en fleksibel opbygning, der kan give  \r\n\r\n mulighed for afstigning og påstigning i løbet af et uddannelsesforløb. </P>  \r\n\r\n<P>ad 4) Bedre vilkår for forskningen </P>  \r\n\r\n<P>Forskning og ny viden er forudsætningen for, at samfundet kan forny og  \r\n\r\n udvikle sig. Forslagsstillerne lægger vægt på, at samfundsbehov spiller en  \r\n\r\n væsentlig rolle ved tilrettelæggelsen af forsknings- og teknologipolitikken.  \r\n\r\n</P>  \r\n\r\n<P>Der er gennem de sidste år sket en kraftig opprioritering af  \r\n\r\n programforskningen på bekostning af den frie grundforskning ved de  \r\n\r\n videregående uddannelser. </P>  \r\n\r\n<P>Det har medført konflikter mellem forskning og undervisning, at der stadig  \r\n\r\n kommer flere studerende ind på de videregående uddannelser, uden at der  \r\n\r\n følger bevillinger med, på grund af de såkaldte procentvise  \r\n\r\n produktivitetsforbedringer. </P>  \r\n\r\n<P>Efter Undervisnings- og Forskningsministeriets opsigelse af normen for  \r\n\r\n undervisning, forskning og administration (UFA-normen) har de ansatte ikke en  \r\n\r\n normsat forskningsret, hvilket er nødvendigt for at sikre grundforskningens  \r\n\r\n kvalitet og omfang på et højere niveau, og staten har ikke et redskab til at  \r\n\r\n øge undervisningen i kortere eller længere perioder. Forslagsstillerne vil  \r\n\r\n anbefale, at handlingsplanen indeholder et udspil til fleksibel og  \r\n\r\n utraditionel normsætning af undervisnings- og forskningsbalancen, som sikrer  \r\n\r\n en bedre udnyttelse af de fysiske rammer og apparaturet. En normsætning, der  \r\n\r\n sikrer minimumstid til forskning i forhold til undervisning. </P>  \r\n\r\n<P>Den tiltagende centralisering af forskningen bør stoppes. </P>  \r\n\r\n<P>Handlingsplanen bør sikre, at der sker en udvikling af grundforskningen  \r\n\r\n ved de enkelte institutioner. Balancen mellem grundforskning og  \r\n\r\n anvendelsesorienteret forskning skal retableres gennem en stigning i  \r\n\r\n basisbevillingerne til universiteter og højere læreanstalter. Der skal sikres  \r\n\r\n mulighed for, at forskerne ved institutionerne kan blande sig og medvirke i  \r\n\r\n international forskning og debat. </P>  \r\n\r\n<P>ad 5) Obligatorisk udlandsophold </P>  \r\n\r\n<P>Det internationale element får stadig større betydning for Danmark.  \r\n\r\n Igennem de senere år er der blevet etableret en række tilbud, der øger  \r\n\r\n muligheden for, at studerende kan rejse til udlandet i en del af studietiden.  \r\n\r\n</P>  \r\n\r\n<P>For at øge de studerendes mobilitet, erfaringer og indsigt i  \r\n\r\n internationale forhold bør handlingsplanen beskrive muligheden for en trinvis  \r\n\r\n etablering af en ordning, der gør udlandsophold til en integreret del af en  \r\n\r\n videregående uddannelse. Tilbudet skal kunne varieres fra 1/2 til 1 års  \r\n\r\n varighed. Tilsvarende skal der åbnes mulighed for, at udenlandske studerende  \r\n\r\n tilbydes mulighed for at studere ved danske universiteter. </P>  \r\n\r\n<P>Som bilag til dette beslutningsforslag optrykkes: </P>  \r\n\r\n<P>1) Fordeling af optagne og afviste ansøgere ved de videregående  \r\n\r\n uddannelser i 1989. </P>  \r\n\r\n<P>Kilde: Undervisnings- og Forskningsministeriet. </P>  \r\n\r\n<P>2) Udviklingen i antallet af 18-23-årige i perioden 1989-2005. </P>  \r\n\r\n<P>Kilde: Danmarks Statistik. </P>  \r\n\r\n<P>Bilag 1 </P>  \r\n\r\n<PRE>  \r\n\r\n Fordelingen af optagne og afviste ved de  \r\n\r\n videregående uddannelser i 1988  \r\n\r\n                                        Optagne  Afviste  Ledige  \r\n\r\n                                                          pladser  \r\n\r\n Tekniske uddannelser:  \r\n\r\n Datateknik, Odense Universitet              50        0        0  \r\n\r\n Civilingeniøruddannelsen, DTH              974        4        0  \r\n\r\n Tek-nat-uddannelser, AUC                   606       17        0  \r\n\r\n Akademiingeniøruddannelsen, DIA            562       13        0  \r\n\r\n Teknika                                  2.038      146      220  \r\n\r\n Arkitektskolerne                           280      399        0  \r\n\r\n ----------------------------------------------------------------  \r\n\r\n Tekniske uddannelser i alt               4.510      579      220  \r\n\r\n  Naturvidenskabelige uddannelser:  \r\n\r\n Universiteterne og RUC                   2.556      222        0  \r\n\r\n Landbohøjskolen                            434       29        0  \r\n\r\n ----------------------------------------------------------------  \r\n\r\n Naturvidenskabelige uddannelser i alt    2.990      251        0  \r\n\r\n Samfundsvidenskabelige uddannelser:  \r\n\r\n Jura                                     1.143      534        0  \r\n\r\n Cand.oecon. og polit.                      774       96        0  \r\n\r\n Psykologi                                  259      352        0  \r\n\r\n Andre universitetsuddannelser (* 1)      1.352      529        0  \r\n\r\n HA                                       1.858      297       10  \r\n\r\n Kombinationsudd. med erhvervsøkonomi     1.159      223       35  \r\n\r\n De sociale højskoler                       359      343        0  \r\n\r\n ----------------------------------------------------------------  \r\n\r\n Samfundsvidenskabelige uddannelser i alt 6.904    2.374       45  \r\n\r\n Sundhedsuddannelser:  \r\n\r\n Lægeuddannelsen                            626      188        0  \r\n\r\n Kiropraktor (forkursus)                     44       19        0  \r\n\r\n Dyrlægeuddannelsen                         126       63        0  \r\n\r\n Tandlægeuddannelsen                        145       87        0  \r\n\r\n Farmaceutisk Højskole                      196       66        0  \r\n\r\n Ergoterapeutskolerne                       195      132        0  \r\n\r\n Fysioterapeutskolerne                      241      494        0  \r\n\r\n Jordemoderskolerne                          45      281        0  \r\n\r\n Sygeplejeskolerne                        2.113    1.272       75  \r\n\r\n Radiografskolerne                           50       30        0  \r\n\r\n ----------------------------------------------------------------  \r\n\r\n Sundhedsuddannelser i alt                3.781    2.632       75  \r\n\r\n Humanistiske uddannelser:  \r\n\r\n Humaniora på KU, ÅU, OU, RUC, AUC        1.738    1.152        0  \r\n\r\n Teologi                                    402       22        0  \r\n\r\n Erhvervssprog, erhvervsøkonomi (OU)        120       51        0  \r\n\r\n Korrespondentuddannelsen                 1.404      238      220  \r\n\r\n Journalisthøjskolen                         99      553        0  \r\n\r\n Biblioteksskolen                           216       25        0  \r\n\r\n Døvetolkeuddannelsen                        26       35        0  \r\n\r\n ----------------------------------------------------------------  \r\n\r\n Humanistiske uddannelser i alt           4.005    2.076      220  \r\n\r\n Pædagogiske uddannelser:  \r\n\r\n Folkeskolelærerseminarierne              1.656      883        5  \r\n\r\n Børnehave- og fritidspædagogseminarier   1.823      647        0  \r\n\r\n Socialpædagogiske seminarier             1.385    1.042        0  \r\n\r\n Husholdningsseminarier                      78        0       45  \r\n\r\n ----------------------------------------------------------------  \r\n\r\n Pædagogiske uddannelser i alt            4.942    2.572       50  \r\n\r\n Handelsskoler:  \r\n\r\n Højere handelseksamen, HHX               1.871    2.381       11  \r\n\r\n ----------------------------------------------------------------  \r\n\r\n I alt ca.                               29.000   12.865      621  \r\n\r\n -----------------------------------------------------------------  \r\n\r\n</PRE>  \r\n\r\n<P>(* 1) Inkl. HA på AUC. </P>  \r\n\r\n<P>Bilag 2 </P>  \r\n\r\n<P>Anm.: Fremskrivningernes forudsætninger: </P>  \r\n\r\n<P>Alternativ 1: Faldende dødelighed for personer over 60 år, konstant  \r\n\r\n dødelighed for alle andre. Stigende fertilitet de første 7 år, derefter  \r\n\r\n konstant fertilitet. </P>  \r\n\r\n<P>Beregning 1: Flyttemønster som i perioden 1984-87. </P>  \r\n\r\n<P>Fremskreven befolkning 1988 (alt.1, ber. 1) i hele landet, efter alder; ID  \r\n\r\n</P>  \r\n\r\n<PRE>  \r\n\r\n ---------------------------------------------------------------------  \r\n\r\n        18 år    19 år    20 år    21 år    22 år    23 år    18-23 år  \r\n\r\n ---------------------------------------------------------------------  \r\n\r\n 1989  71.805   71.883   75.130   81.776   88.469   85.800    474.863  \r\n\r\n 1990  75.820   71.616   72.168   75.346   81.960   88.637    465.547  \r\n\r\n 1991  76.144   75.628   71.902   72.387   75.534   82.132    453.727  \r\n\r\n 1992  72.611   75.951   75.911   72.121   72.576   75.712    444.882  \r\n\r\n 1993  72.349   72.420   76.235   76.127   72.310   72.756    442.197  \r\n\r\n 1994  73.306   72.124   72.654   76.397   76.264   72.446    443.191  \r\n\r\n 1995  66.792   73.045   72.306   72.764   76.484   76.354    437.745  \r\n\r\n 1996  63.398   66.499   73.175   72.361   72.806   76.529    424.768  \r\n\r\n 1997  63.521   63.072   66.583   73.175   72.353   72.809    411.513  \r\n\r\n 1998  60.798   63.162   63.106   66.533   73.118   72.312    399.029  \r\n\r\n 1999  58.808   60.440   63.195   63.059   66.481   73.077    385.060  \r\n\r\n 2000  54.709   58.451   60.476   63.148   63.009   66.444    366.237  \r\n\r\n 2001  54.481   54.357   58.488   60.430   63.098   62.974    353.828  \r\n\r\n 2002  52.638   54.127   54.396   58.445   60.383   63.063    343.052  \r\n\r\n 2003  53.640   52.286   54.168   54.356   58.398   60.350    333.198  \r\n\r\n 2004  55.620   53.287   52.328   54.126   54.311   58.367    328.039  \r\n\r\n 2005  56.986   55.265   53.328   52.288   54.083   54.284    326.234  \r\n\r\n ---------------------------------------------------------------------  \r\n\r\n</PRE>  \r\n\r\n<P>Anm.: Fremskrivningernes forudsætninger: </P>  \r\n\r\n<P>Alternativ 1: Faldende dødelighed for personer over 60 år, konstant  \r\n\r\n dødelighed for alle andre. Stigende fertilitet de første 7 år, derefter  \r\n\r\n konstant fertilitet. </P>  \r\n\r\n<P>Beregning 1: Flyttemønster som i perioden 1984-87. </P>  \r\n\r\n<P>Fremskreven befolkning 1988 (alt.1, ber. 1) i hele landet, efter alder;  \r\n\r\n ID. </P>  \r\n\r\n<P>Procentfordeling efter tid (1989 = 100,0) </P>  \r\n\r\n<PRE>  \r\n\r\n ---------------------------------------------------------------------  \r\n\r\n        18 år    19 år    20 år    21 år    22 år    23 år    18-23 år  \r\n\r\n ---------------------------------------------------------------------  \r\n\r\n 1989   100,0    100,0    100,0    100,0    100,0    100,0    100,0  \r\n\r\n 1990   105,6     99,6     96,1     92,1     92,6    103,3     98,0  \r\n\r\n 1991   106,0    105,2     95,7     88,5     85,4     95,7     95,5  \r\n\r\n 1992   101,1    105,7    101,0     88,2     82,0     88,2     93,7  \r\n\r\n 1993   100,8    100,7    101,5     93,1     81,7     84,8     93,1  \r\n\r\n 1994   102,1    100,3     96,7     93,4     86,2     84,4     93,3  \r\n\r\n 1995    93,0    101,6     96,2     89,0     86,5     89,0     92,2  \r\n\r\n 1996    88,3     92,5     97,4     88,5     82,3     89,2     89,5  \r\n\r\n 1997    88,5     87,7     88,6     89,5     81,8     84,9     86,7  \r\n\r\n 1998    84,7     87,9     84,0     81,4     82,6     84,3     84,0  \r\n\r\n 1999    81,9     84,1     84,1     77,1     75,1     85,2     81,1  \r\n\r\n 2000    76,2     81,3     80,5     77,2     71,2     77,4     77,1  \r\n\r\n 2001    75,9     75,6     77,8     73,9     71,3     73,4     74,5  \r\n\r\n 2002    73,3     75,3     72,4     71,5     68,3     73,5     72,2  \r\n\r\n 2003    74,7     72,7     72,1     66,5     66,0     70,3     70,2  \r\n\r\n 2004    77,5     74,1     69,6     66,2     61,4     68,0     69,1  \r\n\r\n 2005    79,4     76,9     71,0     63,9     61,1     63,3     68,7  \r\n\r\n ---------------------------------------------------------------------  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/05/1989"
        },
        {
            "displayName": "Accession",
            "displayValue": "19881BA00084"
        },
        {
            "displayName": "Entydig dokumentidentifikation",
            "displayValue": "CL003886"
        },
        {
            "displayName": "Dato for førstegangsindlæggelse",
            "displayValue": "23/05/1989"
        },
        {
            "displayName": "Dato for indlæggelse",
            "displayValue": "23/05/1989"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "84"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}