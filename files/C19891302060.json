{
    "id": 80316,
    "title": "Vejledning om ydelse af støtte til skummetmælk til foderbrug (* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 13020 af 02/01/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Vejledning om ydelse af støtte til skummetmælk  \r\n\r\n til foderbrug (* 1) </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Retsgrundlaget for Det europæiske økonomiske Fællesskabs ordning om ydelse  \r\n\r\n af støtte til skummetmælk til foderbrug fremgår af bilag 1. </P>  \r\n\r\n<P> <B>1. Administration</B>  </P>  \r\n\r\n<P>Danske Mejeriers Fællesorganisation, Frederiks Alle 22, 8000 Århus C,  \r\n\r\n varetager på EF-direktoratets vegne administrationen af bestemmelserne om  \r\n\r\n ydelse af støtte til skummetmælk til foderbrug og til skummetmælkspulver,  \r\n\r\n hvoraf der fremstilles skummetmælk til foderbrug. </P>  \r\n\r\n<P> <B>2. Definitioner</B>  </P>  \r\n\r\n<P>  <B>2.1.</B>  I henhold til Fællesskabets bestemmelser om støtte til  \r\n\r\n skummetmælk, der anvendes til foderbrug, forstås ved: </P>  \r\n\r\n<P>a. Mælk: Det ved malkning af en eller flere køer fremkomne produkt, til  \r\n\r\n hvilket der intet er tilsat, og som kun er blevet frataget en del af  \r\n\r\n fedtstofferne. </P>  \r\n\r\n<P>b. Kærnemælk: Biprodukt fra forarbejdningen af sur eller syrnet mælk eller  \r\n\r\n fløde til smør. </P>  \r\n\r\n<P>c. Skummetmælk: Mælk eller kærnemælk med et fedtindhold på højst 1,0%.  \r\n\r\n</P>  \r\n\r\n<P>d. Skummetmælkspulver: Mælk eller kærnemælk i pulverform med et  \r\n\r\n fedtindhold på højst 11,0%. </P>  \r\n\r\n<P>  <B>2.2.</B>  Ved ydelse af støtte til skummetmælk til foderbrug svarer  \r\n\r\n 100,0 liter skummetmælk til 103,0 kg skummetmælk. </P>  \r\n\r\n<P> <B>3. Registrering</B>  </P>  \r\n\r\n<P>Mejerivirksomheder, der ønsker at opnå støtte til skummetmælk til  \r\n\r\n foderbrug, skal være registreret hos Danske Mejeriers Fællesorganisation.  \r\n\r\n</P>  \r\n\r\n<P> <B>4. Anvendelse af støtten</B>  </P>  \r\n\r\n<P>Støttebeløb, der ydes i henhold til de i denne vejledning indeholdte  \r\n\r\n bestemmelser, skal anvendes til nedsættelse af den pris, som modtagere af  \r\n\r\n støtteberettiget skummetmælk til foderbrug betaler for mælken. </P>  \r\n\r\n<P> <B>5. Støttens størrelse og omfang</B>  </P>  \r\n\r\n<P>  <B>5.1.</B>  Støtte til skummetmælk, som anvendes til foderbrug, og til  \r\n\r\n skummetmælkspulver, hvoraf der fremstilles skummetmælk, som anvendes til  \r\n\r\n foderbrug, ydes med de af Fællesskabsmyndighederne til enhver tid fastsatte  \r\n\r\n støttesatser. </P>  \r\n\r\n<P>  <B>5.2.</B>  En mejerivirksomhed kan for et kalenderår maksimalt få  \r\n\r\n støtte til en mængde skummetmælkspulver anvendt til fremstilling af  \r\n\r\n skummetmælk til foderbrug svarende til 40% af den mængde skummetmælk til  \r\n\r\n foderbrug, som ikke hidrører fra skummetmælkspulver, og som virksomheden  \r\n\r\n modtog støtte til for det foregående kalenderår. </P>  \r\n\r\n<P> <B>6. Erklæringer</B>  </P>  \r\n\r\n<P>De i pkt. 3 omhandlede virksomheder skal fra samtlige modtagere af  \r\n\r\n støtteberettiget skummetmælk til foderbrug indhente erklæring om, at mælken  \r\n\r\n udelukkende anvendes til opfodring i modtagerens egen bedrift. Erklæringen  \r\n\r\n skal afgives på en særlig formular, der rekvireres hos Danske Mejeriers  \r\n\r\n Fællesorganisation. Den enkelte erklæring skal opbevares af virksomheden i  \r\n\r\n mindst 2 år, efter at leverancer af skummetmælk i henhold til erklæringen er  \r\n\r\n ophørt. </P>  \r\n\r\n<P> <B>7. Krav til skummetmælk</B>  </P>  \r\n\r\n<P>Den i pkt. 5.1 nævnte støtte til skummetmælk ydes til denatureret  \r\n\r\n skummetmælk, såfremt følgende betingelser er opfyldt. </P>  \r\n\r\n<P>a. Der må ikke tidligere være udbetalt støtte til skummetmælken. </P>  \r\n\r\n<P>b. Skummetmælken skal i mejeriet mindst underkastes rensning,  \r\n\r\n pasteurisering og køling. </P>  \r\n\r\n<P>c. Det maksimale indhold af fedt må i skummetmælken ikke overstige 1,0%.  \r\n\r\n Såfremt fedtindholdet overskrider det fastsatte maksimumsindhold med mindre  \r\n\r\n end 25%, kan støtten dog ydes under den forudsætning, at det gennemsnitlige  \r\n\r\n tal for det pågældende mejeri i de 6 måneder, der ligger forud for  \r\n\r\n konstateringen af overskridelsen, er lavere end det fastsatte  \r\n\r\n maksimumsindhold. </P>  \r\n\r\n<P>d. Den mælk og kærnemælk, der indgår som bestanddel af skummetmælken, må  \r\n\r\n ikke være fortyndet, især ikke med vand eller valle, på en måde, som ikke er  \r\n\r\n forenelig med normalt anvendte produktionsmetoder. </P>  \r\n\r\n<P>e. 1. Skummetmælken skal indeholde mindst 8,75% fedtfrit mælketørstof.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Kærnemælk skal dog indeholde mindst 8,00% fedtfrit  \r\n\r\n mælketørstof. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Såfremt produktionen af udenatureret sød eller  \r\n\r\n syrnet skummetmælk henholdvis kærnemælk på et mejeri (driftssted) konstateres  \r\n\r\n at have et gennemsnitligt indhold af fedtfrit mælketørstof, som overstiger de  \r\n\r\n under nr. 1 og 2 nævnte minimumsværdier, anvendes de konstaterede højere  \r\n\r\n gennemsnitsværdier som minimumsværdier for mejeriet (driftsstedet) i stedet  \r\n\r\n for de under nr. 1 og 2 angivne. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> For skummetmælks vedkommende anvendes de under nr.  \r\n\r\n 1 og 3 nævnte minimumsværdier dog ikke, såfremt tørstofindholdet ligger under  \r\n\r\n det krævede minimumsindhold, og det af analyser fremgår, at skummetmælken  \r\n\r\n ikke er fortyndet. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> For kærnemælks vedkommende anvendes de under nr. 2  \r\n\r\n og 3 nævnte minimumsværdier dog ikke, såfremt tørstofindholdet af berettigede  \r\n\r\n tekniske årsager er lavere end det krævede minimumsindhold af fedtfrit  \r\n\r\n tørstof, men dog udgør 4% eller derover. I dette tilfælde nedsættes støtten i  \r\n\r\n forhold til den støtte, der ydes til kærnemælk, proportionalt efter forholdet  \r\n\r\n mellem det faktiske indhold af fedtfrit mælketørstof og den gældende  \r\n\r\n minimumsværdi, jfr. nr. 2 og 3. </P>  \r\n\r\n<P>f. Skummetmælken skal denatureres efter en af følgende metoder: </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Syrning. Skummetmælken anses for syrnet, når dens  \r\n\r\n surhedsgrad målt efter metoden </P>  \r\n\r\n<P>a. Soxhlet-Henkel ikke er under 20 grad SH. </P>  \r\n\r\n<P>b. Dornic ikke er under 45 grad Dornic. </P>  \r\n\r\n<P>c. Kriusher ikke er under 50 grad N. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Tilsætning af mindst 10 kg koncentreret valle for  \r\n\r\n hver 100 kg skummetmælk. Vallen er koncentreret, når dens vægtfylde er mindst  \r\n\r\n den samme som skummetmælkens vægtfylde. </P>  \r\n\r\n<P> <B>8. Krav til skummetmælkspulver og skummetmælk fremstillet heraf</B>  \r\n\r\n</P>  \r\n\r\n<P>  <B>8.1.</B>  Den i pkt. 5, nævnte støtte ydes til skummetmælkspulver,  \r\n\r\n såfremt følgende betingelser er opfyldt: </P>  \r\n\r\n<P>a. Skummetmælkspulveret må ikke indeholde pulver, der er fremstillet af  \r\n\r\n kærnemælk. </P>  \r\n\r\n<P>b. Det maksimale indhold af fedt i skummetmælkspulveret må ikke overstige  \r\n\r\n 7,0%. </P>  \r\n\r\n<P>c. Skummetmælken, som produceres under anvendelse af skummetmælkspulveret,  \r\n\r\n skal opfylde kravene angivet i pkt. 7. </P>  \r\n\r\n<P>d. Der må ikke tidligere være udbetalt støtte til skummetmælkspulveret.  \r\n\r\n</P>  \r\n\r\n<P>e. Senest 5 arbejdsdage før anvendelse af et kvantum skummetmælkspulver  \r\n\r\n til det omhandlede formål skal virksomheden give det pågældende distrikt  \r\n\r\n under Statskontrollen med Mejeriprodukter og Æg m.m. skriftlig underretning  \r\n\r\n herom. </P>  \r\n\r\n<P>  <B>8.2.</B>  Ydelse af støtte til det i pkt. 8.1, nævnte  \r\n\r\n skummetmælkspulver er betinget af, at mejerivirksomheden i en periode på 4  \r\n\r\n uger fra afslutningen af produktion af skummetmælk under anvendelse af  \r\n\r\n skummetmælkspulver ikke sælger skummetmælkspulver til intervention. </P>  \r\n\r\n<P>  <B>8.3.</B>  Såfremt det konstateres, at skummetmælkspulver, som  \r\n\r\n anvendes til fremstilling af skummetmælk til foderbrug, har et vandindhold på  \r\n\r\n mere end 5,0%, ydes støtten kun til en mængde, som svarer til den anvendte  \r\n\r\n mængde reduceret med 1% for hver yderligere 0,2% vandindhold. </P>  \r\n\r\n<P> <B>9. Udbetaling af støtte</B>  </P>  \r\n\r\n<P>  <B>9.1.</B>  Anmodningen om udbetaling af støtte fremsættes over for  \r\n\r\n Fællesorganisation på en særlig formular til indberetning vedrørende støtte  \r\n\r\n til skummetmælk og skummetmælkspulver til foderbrug. Formularen rekvireres  \r\n\r\n hos Fællesorganisationen. En indberetning kan kun vedrøre leveringer af  \r\n\r\n skummetmælk i een kalenderuge. </P>  \r\n\r\n<P>  <B>9.2.</B>  EF-direktoratet udbetaler til den støtteberettigede  \r\n\r\n virksomheder for hver uge et foreløbigt støttebeløb på grundlag af den i pkt.  \r\n\r\n 9.1, nævnte indberetning og de af Fællesskabsmyndighederne til enhver tid  \r\n\r\n fastsatte støttebeløb. </P>  \r\n\r\n<P> <B>10. Renteberegning ved tilbagebetaling af støtte</B>  </P>  \r\n\r\n<P>Tilbagebetales støttebeløb, der er modtaget uretmæssigt, ikke inden en  \r\n\r\n fastsat frist til EF-direktoratet, skal der betales rente fra fristens udløb.  \r\n\r\n Dette gælder dog kun, såfremt der samtidig med tilbagebetalingskravet gives  \r\n\r\n underretning om pligten til at betale rente. Renten udgør 1,3% månedlig og  \r\n\r\n pålægges for hver påbegyndt måned fra fristens udløb. </P>  \r\n\r\n<P> <B>11. Kontrol</B>  </P>  \r\n\r\n<P>  <B>11.1.</B>  Repræsentanter for EF-direktoratet og for Statskontrollen  \r\n\r\n med Mejeriprodukter og Æg m.m. har mod behørig legitimation adgang til de i  \r\n\r\n pkt. 3 omhandlede virksomheder samt til bedrifter, som aftager skummetmælk  \r\n\r\n m.v., og er berettiget til uden erstatning at udtage prøver af  \r\n\r\n foderskummetmælk, foderskummetmælkpulver og denatureringmidler. Disse  \r\n\r\n repræsentanter er endvidere berettiget til at efterse varebeholdninger,  \r\n\r\n forretningsbøger, øvrige regnskabsmateriale samt korrespondance m.v. Det  \r\n\r\n påhviler virksomheder og bedrifter at yde den bistand, der er nødvendig for  \r\n\r\n foretagelse af kontrollen. </P>  \r\n\r\n<P>  <B>11.2.</B>  Rigtigheden af de oplysninger, der skal danne grundlag for  \r\n\r\n udbetaling af støtte, kan forlanges bekræftet af statsautoriseret eller  \r\n\r\n registreret revisor. </P>  \r\n\r\n<P> <B>12. Anke</B>  </P>  \r\n\r\n<P>Afgørelser, der træffes af EF-direktoratet i henhold til denne vejledning,  \r\n\r\n kan indankes for landbrugsministeriet. </P>  \r\n\r\n<P> <B>Bilag 1</B>  </P>  \r\n\r\n<P> <B>Retsgrundlag</B>  </P>  \r\n\r\n<P>Rådsforordning nr. 804/68 af 27. juni 1968 om den fælles markedsordning  \r\n\r\n for mælk og mejeriprodukter, senest ændret ved forordning nr. 1109/88 af 25.  \r\n\r\n april 1988. </P>  \r\n\r\n<P>Rådsforordning nr. 986/68 af 15. juli 1968 om fastsættelse af almindelige  \r\n\r\n regler for ydelse af støtte til skummetmælk og skummetmælkspulver til  \r\n\r\n foderbrug, senest ændret ved forordning nr. 548/87 af 23. februar 1987. </P>  \r\n\r\n<P>Kommissionsforordning nr. 1105/68 af 27. juli 1968 om  \r\n\r\n gennemførelsesbestemmelser for ydelse af støtte til skummetmælk til  \r\n\r\n foderbrug, senest ændret ved forordning nr. 2721/87 af 10. september 1987.  \r\n\r\n</P>  \r\n\r\n<P>Bekendtgørelse nr. 567 af 16. november 1984 om ydelse af støtte til  \r\n\r\n skummetmælk til foderbrug. </P>  \r\n\r\n</DIV>",
    "isHistorical": true,
    "editorialNotes": [
        "(* 1) BEK NR 567 AF 16/11 1984"
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19891302060"
        },
        {
            "displayName": "Entydig dokumentidentifikation",
            "displayValue": "CM039529"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/11/2000"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13020"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "02/01/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "EF-Direktoratet"
        },
        {
            "displayName": "Ressortministeriets journalnummer",
            "displayValue": "I-1/89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}