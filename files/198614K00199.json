{
    "id": 108040,
    "title": "1986 BTL 199   BETÆNKNING OVER FORSLAG TIL LOV OM ÆNDRING AF LOV OM RADIO- OG   FJERNSYNSVIRKSOMHED (LOKAL RADIO- OG FJERNSYNSVIRKSOMHED)    NR L 199 1986-87, 1. SAMLING BLAD NR 974 ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 199",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 199 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om radio- og  \r\n\r\n fjernsynsvirksomhed (Lokal radio- og fjernsynsvirksomhed) <BR>  \r\n\r\n Nr L 199 1986-87, 1. samling Blad nr 974 </P>  \r\n\r\n<P></P>  \r\n\r\n<P>Afgivet af kulturudvalget </P>  \r\n\r\n<P></P>  \r\n\r\n<P>Afgivet: 19870520 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til ministeren for kulturelle anliggender, som </P>  \r\n\r\n<P>denne har besvaret skriftligt og i samråd. </P>  \r\n\r\n<P>Udvalget har endvidere modtaget mundtlige og/eller skriftlige </P>  \r\n\r\n<P>henvendelser fra: </P>  \r\n\r\n<P>Danske Dagblades Forening, </P>  \r\n\r\n<P>Det tyske mindretal i Nordslesvig, </P>  \r\n\r\n<P>Jellingsenderen, </P>  \r\n\r\n<P>Kanal 2, </P>  \r\n\r\n<P>Kommunernes Landsforening, </P>  \r\n\r\n<P>Radio Nordsjælland og </P>  \r\n\r\n<P>Sammenslutningen af lokale radio- og tv-stationer i Danmark. </P>  \r\n\r\n<P>Herefter indstiller et mindretal (Socialdemokratiets og Socialistisk </P>  \r\n\r\n<P>Folkepartis medlemmer af udvalget) lovforslaget til vedtagelse med </P>  \r\n\r\n<P>de af mindretallet stillede og tiltrådte ændringsforslag. </P>  \r\n\r\n<P>Mindretallet er tilfreds med, at der langt om længe kommer en </P>  \r\n\r\n<P>permanent lovgivning for lokal radio og lokalt tv. Alle de mange, </P>  \r\n\r\n<P>der som producenter, teknikere og lyttere/ seere har vist stor </P>  \r\n\r\n<P>interesse for dette vigtige kulturområde, har ventet på faste </P>  \r\n\r\n<P>rammer for de lokale medier. Det er dog mindretallets opfattelse, </P>  \r\n\r\n<P>at et flertal for en offentlig støtteordning er en forudsætning </P>  \r\n\r\n<P>for, at lokalradioer og lokal-tv fortsat kan udvikle sig frit og </P>  \r\n\r\n<P>uafhængigt af erhvervsmæssige interesser og påtryk. Mindretallet </P>  \r\n\r\n<P>har ved ændringsforslag søgt at ændre ministerens lovforslag i den </P>  \r\n\r\n<P>ønskede retning. </P>  \r\n\r\n<P>Et andet mindretal (Det Konservative Folkepartis, Venstres og </P>  \r\n\r\n<P>Kristeligt Folkepartis medlemmer af udvalget) indstiller </P>  \r\n\r\n<P>lovforslaget til vedtagelse med de under nr. 2, 4, 5, 7 og 8 </P>  \r\n\r\n<P>stillede ændringsforslag. </P>  \r\n\r\n<P>Mindretallet ønsker endvidere at beklage, at der ikke ser ud til at </P>  \r\n\r\n<P>være flertal for reklamefinansieringsmuligheden, men ønsker med </P>  \r\n\r\n<P>ændringsforslaget at markere dets principielt positive holdning </P>  \r\n\r\n<P>til reklamefinansiering, samtidig med at det gør opmærksom på, at </P>  \r\n\r\n<P>det ikke finder offentlig finansiering som foreslået af </P>  \r\n\r\n<P>Socialdemokratiet og Socialistisk Folkeparti ønskværdig. </P>  \r\n\r\n<P>Tværtimod er det mindretallets opfattelse, at der principielt set </P>  \r\n\r\n<P>ikke er forskel på trykte og elektroniske medier, hvorfor der i </P>  \r\n\r\n<P>reklamemæssig henseende må sikres den størst mulige parallelitet </P>  \r\n\r\n<P>imellem de forskellige lokale medier. Ved at nægte de lokale </P>  \r\n\r\n<P>elektroniske medier muligheden for reklame- og sponsorfinansiering </P>  \r\n\r\n<P>frygter mindretallet, at der vil kunne ske en monopolisering i </P>  \r\n\r\n<P>retning af, at pengestærke organisationer og andre vil have </P>  \r\n\r\n<P>uforholdsmæssig stor mulighed for at &#187;sætte sig&#171; på de lokale  \r\n\r\n</P>  \r\n\r\n<P>elektroniske nyhedsformidlinger, noget, mindretallet finder dybt </P>  \r\n\r\n<P>beklageligt, da meningen med nærradio- og lokal-tv-muligheden </P>  \r\n\r\n<P>efter mindretallets opfattelse jo netop skulle være at skabe den </P>  \r\n\r\n<P>størst mulige grad af mangfoldighed og alsidighed i mediebilledet. </P>  \r\n\r\n<P>Endvidere ønsker mindretallet at udtrykke sin bekymring over, at det </P>  \r\n\r\n<P>nu kun bliver de største virksomheder, forretningskæder m.v., der </P>  \r\n\r\n<P>får reel mulighed for at reklamere i de elektroniske medier, idet </P>  \r\n\r\n<P>jo kun de store vil have interesse i og økonomisk mulighed for at </P>  \r\n\r\n<P>reklamere i det landsdækkende TV 2. Ved at forbyde reklamer i de </P>  \r\n\r\n<P>lokale elektroniske medier udelukker man detailhandelen, som </P>  \r\n\r\n<P>derved får endnu vanskeligere vilkår i konkurrencen med de store. </P>  \r\n\r\n<P>Mindretallet skal udtrykke sin forundring over, at partier, som </P>  \r\n\r\n<P>ellers ynder at tale så meget om nødvendigheden af gode vilkår for </P>  \r\n\r\n<P>detailhandelen og små næringsdrivende i lokalsamfundet, i </P>  \r\n\r\n<P>virkeligheden med deres negative indstilling til reklamer også har </P>  \r\n\r\n<P>indtaget en detailhandelfjendsk holdning. </P>  \r\n\r\n<P>Mindretallet ønsker endelig at fremhæve, at ministeren for kulturelle </P>  \r\n\r\n<P>anliggender under et samråd har oplyst, at det i tilfælde af </P>  \r\n\r\n<P>eventuelle forhindringer fra lokale nærradio- og tv-nævn fra </P>  \r\n\r\n<P>ministerens side vil blive sikret, at dekoderfinansiering af </P>  \r\n\r\n<P>lokale radio- og tv-stationer tillades. </P>  \r\n\r\n<P>Et tredje mindretal (Det Radikale Venstres medlem af udvalget) </P>  \r\n\r\n<P>indstiller lovforslaget til vedtagelse med de af ministeren for </P>  \r\n\r\n<P>kulturelle anliggender under nr. 2 og nr. 8 stillede </P>  \r\n\r\n<P>ændringsforslag og med det af mindretallet som medforslagsstiller </P>  \r\n\r\n<P>under nr. 3 stillede ændringsforslag. </P>  \r\n\r\n<P>Efter mindretallets opfattelse må der arbejdes videre med etablering </P>  \r\n\r\n<P>af en offentlig støtteordning. </P>  \r\n\r\n<P>Formålet hermed skal være, at lokale radio- og tv-stationer kan opnå </P>  \r\n\r\n<P>støtte til betaling af basisudgifter som husleje, køb og </P>  \r\n\r\n<P>vedligeholdelse af teknik, betaling af afgifter og eventuel støtte </P>  \r\n\r\n<P>til aflønning af en eller flere faste medarbejdere. </P>  \r\n\r\n<P>Mindretallet kan ikke støtte indførelse af en offentlig støtteordning </P>  \r\n\r\n<P>af så generel karakter og med så store økonomiske konsekvenser for </P>  \r\n\r\n<P>staten og kommunerne som foreslået af Socialdemokratiet og </P>  \r\n\r\n<P>Socialistisk Folkeparti. </P>  \r\n\r\n<P>Som det er anført i rapporten fra Udvalget vedrørende Lokal Radio </P>  \r\n\r\n<P>&#187;Status over lokalradioordningen pr. 1. december 1986&#171;, er der  \r\n\r\n</P>  \r\n\r\n<P>udsigt til, at der inden dette års udgang vil være godkendt over </P>  \r\n\r\n<P>300 lokale radio- og tv-stationer, hvorfor en støtteordning som </P>  \r\n\r\n<P>foreslået af Socialdemokratiet og Socialistisk Folkeparti vil </P>  \r\n\r\n<P>kræve en samlet statslig og kommunal udgift på mellem 1/2 og 1 </P>  \r\n\r\n<P>mia. kr. pr. år. </P>  \r\n\r\n<P>Mindretallet afviser ligeledes forslaget fra Det Konservative </P>  \r\n\r\n<P>Folkeparti, Venstre og Kristeligt Folkeparti om nu at indføre </P>  \r\n\r\n<P>reklamer i lokal radio og tv. </P>  \r\n\r\n<P>Forslagets udformning giver ingen sikkerhed mod en sammenblanding af </P>  \r\n\r\n<P>reklamevirksomhed og egentlig programvirksomhed og giver ligeledes </P>  \r\n\r\n<P>ingen retningslinjer for, hvad der må reklameres for, hvor meget </P>  \r\n\r\n<P>der må reklameres, eller hvordan der må reklameres. </P>  \r\n\r\n<P>Mindretallet er endvidere af den opfattelse, at indførelse af </P>  \r\n\r\n<P>reklamer i lokal radio og tv vil fjerne en del af </P>  \r\n\r\n<P>indtægtsgrundlaget fra de regionale TV 2-stationer og dermed skabe </P>  \r\n\r\n<P>generel usikkerhed om finansieringsgrundlaget for TV </P>  \r\n\r\n<P>2-lovgivningen. </P>  \r\n\r\n<P>Et fjerde mindretal (Fremskridtspartiets medlem af udvalget), der har </P>  \r\n\r\n<P>stillet ændringsforslag nr. 1, og som kan tiltræde ændringsforslag </P>  \r\n\r\n<P>nr. 8, indstiller lovforslaget til forkastelse ved 3. behandling. </P>  \r\n\r\n<P>Mindretallet hilser det velkomment, at der er mulighed for at lave </P>  \r\n\r\n<P>lokal radio- og fjernsynsvirksomhed, men hvorfor man skal spørge </P>  \r\n\r\n<P>alle mulige og umulige steder, og hvorfor man skal nedsætte nævn </P>  \r\n\r\n<P>og kommissioner, fatter mindretallet simpelthen ikke. </P>  \r\n\r\n<P>Man har ytringsfrihed i dette land, og hvis nogen overtræder reglerne </P>  \r\n\r\n<P>i forbindelse hermed, har man jo domstolene til at afgøre disse </P>  \r\n\r\n<P>forhold. </P>  \r\n\r\n<P>Lovforslaget åbner jo heller ikke op for reklameindtægter, hvilket </P>  \r\n\r\n<P>mindretallet dybt beklager. </P>  \r\n\r\n<P>Alt i alt må man konstatere, at kulturministeren fortsat fører en </P>  \r\n\r\n<P>socialdemokratisk formynderisk politik over for radio- og </P>  \r\n\r\n<P>tv-mediet. </P>  \r\n\r\n<P>ÆNDRINGSFORSLAG </P>  \r\n\r\n<P>Til § 1 </P>  \r\n\r\n<P>Af et mindretal (FP): </P>  \r\n\r\n<P>1) Nr. 1 udgår. </P>  \r\n\r\n<P>Af ministeren for kulturelle anliggender, tiltrådt af et flertal </P>  \r\n\r\n<P>(udvalget med undtagelse af FP): </P>  \r\n\r\n<P>2) I det under nr. 1 foreslåede § 3 b, stk. 2, ændres &#187;10  \r\n\r\n kanaler&#171; </P>  \r\n\r\n<P>til: &#187;8 kanaler&#171;. </P>  \r\n\r\n<P>Af et flertal (S, SF og RV): </P>  \r\n\r\n<P>3) I den under nr. 3 foreslåede affattelse af § 15 a, stk. 2, nr. 3, </P>  \r\n\r\n<P>udgår ordene &#187;, bortset fra dagblade,&#187;. </P>  \r\n\r\n<P>Af et flertal (S, KF, V, SF og KRF): </P>  \r\n\r\n<P>4) I den under nr. 3 foreslåede affattelse af § 15 a, stk. 4, udgår </P>  \r\n\r\n<P>3. pkt. </P>  \r\n\r\n<P>Af et mindretal (KF, V og KRF): </P>  \r\n\r\n<P>5) I den under nr. 3 foreslåede affattelse af § 15 a indsættes efter </P>  \r\n\r\n<P>stk. 4 som nyt stykke: </P>  \r\n\r\n<P>&#187;Stk. 5. Ministeren for kulturelle anliggender fastsætter regler om,  \r\n\r\n</P>  \r\n\r\n<P>hvorledes reklamer og udsendelser, der støttes af </P>  \r\n\r\n<P>erhvervsvirksomheder, kan indgå i programvirksomheden.&#171; </P>  \r\n\r\n<P>Stk. 5 og 6 bliver herefter stk. 6 og 7. </P>  \r\n\r\n<P>Af et mindretal (S og SF): </P>  \r\n\r\n<P>6) Efter nr. 6 indsættes som nyt nummer: </P>  \r\n\r\n<P>&#187;01. Efter § 15 f indsættes som ny paragraf: &#187;§ 15 g. Tilskud  \r\n\r\n til </P>  \r\n\r\n<P>lokal radio- og fjernsynsvirksomhed ydes, såfremt </P>  \r\n\r\n<P>sendetilladelsens indehaver tilvejebringer mindst 1/3 af </P>  \r\n\r\n<P>driftsudgifterne ved sendevirksomheden. Staten og den kommune, i </P>  \r\n\r\n<P>hvis område virksomheden foregår, yder hver lige stort tilskud, </P>  \r\n\r\n<P>der tilsammen udgør op til 2/3 af driftsudgifterne, efter reglerne </P>  \r\n\r\n<P>i stk. 2 og 3. </P>  \r\n\r\n<P>Stk. 2. Tilskud til lokal radiovirksomhed ydes med et beløb pr. </P>  \r\n\r\n<P>sendetime, der svarer til 2/3 af driftsudgifterne, dog højst 450 </P>  \r\n\r\n<P>kr. pr. sendetime. Der ydes tilskud til maksimalt 1.000 sendetimer </P>  \r\n\r\n<P>årligt. </P>  \r\n\r\n<P>Stk. 3. Tilskud til lokal fjernsynsvirksomhed ydes med et beløb pr. </P>  \r\n\r\n<P>sendetime, der svarer til 2/3 af driftsudgifterne, dog højst </P>  \r\n\r\n<P>10.000 kr. pr. sendetime og maksimalt for 450 sendetimer årligt. </P>  \r\n\r\n<P>Stk. 4. Det i stk. 2 og 3 angivne beløb forhøjes eller nedsættes </P>  \r\n\r\n<P>årligt med 3 pct. for hver fulde 3 points udsving i </P>  \r\n\r\n<P>reguleringspristallet for juli i forhold til januar 1980 (= 100).&#171;  \r\n\r\n</P>  \r\n\r\n<P>§§ 15 g-15 z bliver herefter §§ 15 h-15 æ.' </P>  \r\n\r\n<P>Af et mindretal (KF, V og KRF): </P>  \r\n\r\n<P>7) Nr. 10 affattes således: </P>  \r\n\r\n<P>&#187;10. § 22, stk. 2, affattes således: </P>  \r\n\r\n<P>&#187;Stk. 2. I forskrifter, der udstedes efter § 5, § 15 a, stk. 4 og 6,  \r\n\r\n</P>  \r\n\r\n<P>og § 15 j, kan der fastsættes straf af bøde for overtrædelse af </P>  \r\n\r\n<P>bestemmelser i forskrifterne.&#171;&#187; </P>  \r\n\r\n<P>Af ministeren for kulturelle anliggender, tiltrådt af udvalget: </P>  \r\n\r\n<P>Til § 2 </P>  \r\n\r\n<P>8) Paragraffen affattes således: </P>  \r\n\r\n<P>&#187;§ 2 </P>  \r\n\r\n<P>Stk. 1. Loven træder i kraft dagen efter bekendtgørelsen i </P>  \r\n\r\n<P>Lovtidende. </P>  \r\n\r\n<P>Stk. 2. Den forsøgsmæssige fjernsynsvirksomhed i lokale områder, der </P>  \r\n\r\n<P>efter lov nr. 336 af 4. juni 1986 om forlængelse af forsøg med </P>  \r\n\r\n<P>lokal fjernsynsvirksomhed kan fortsætte indtil den 30. september </P>  \r\n\r\n<P>1987, vil kunne fortsætte på de hidtil gældende vilkår ud over den </P>  \r\n\r\n<P>30. september 1987 indtil det tidspunkt, da tilladelse er udstedt </P>  \r\n\r\n<P>i den kommune, hvor senderen er opstillet eller </P>  \r\n\r\n<P>fællesantenneanlægget er beliggende, dog ikke længere end til den </P>  \r\n\r\n<P>31. december 1987. Ministeren for kulturelle anliggender afgør i </P>  \r\n\r\n<P>tvivlstilfælde, om en tilladelse til forsøg er bortfaldet.&#171; </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>Med den foreslåede ændring vil ud over Danmarks Radios TV 1 og TV 2 </P>  \r\n\r\n<P>også fællesantenneforeningerne få fuld frihed til selv i henhold </P>  \r\n\r\n<P>til foreningens vedtægter at vælge, hvilke tv-programmer man </P>  \r\n\r\n<P>ønsker at modtage i fællesantenneanlægget, således at det bliver </P>  \r\n\r\n<P>medlemmerne, der selv sammensætter de programmer, der er kapacitet </P>  \r\n\r\n<P>til i fællesantenneanlægget. Forslagsstilleren mener, at der ikke </P>  \r\n\r\n<P>skal lovgives yderligere på dette område, da det er op til </P>  \r\n\r\n<P>medlemmerne af antenneforeningen selv at lægge i ordet </P>  \r\n\r\n<P>&#187;alsidighed&#171;, hvad de ønsker. </P>  \r\n\r\n<P>Til nr. 2 </P>  \r\n\r\n<P>Den foreslåede ændring indebærer, at der som led i sikringen af et </P>  \r\n\r\n<P>afbalanceret programudbud i kabelanlæg i anlæg med over 8 </P>  \r\n\r\n<P>programkanaler skal reserveres 1 kanal for lokale </P>  \r\n\r\n<P>fjernsynsprogrammer, der er bestemt til spredning eller fordeling </P>  \r\n\r\n<P>i det pågældende område. </P>  \r\n\r\n<P>Ændringsforslaget stilles på baggrund af resultatet af de politiske </P>  \r\n\r\n<P>drøftelser om justering af grundlaget for hybridnettet, der blev </P>  \r\n\r\n<P>afsluttet den 27. marts 1987, jf. forslag til lov om ændring af </P>  \r\n\r\n<P>lov om radio- og fjernsynsvirksomhed. (Fællesantenneanlægs </P>  \r\n\r\n<P>modtagning fra kommunikationssatellitter m.v.), fremsat den 29. </P>  \r\n\r\n<P>april 1987 (L 233). Der er i denne forbindelse enighed om, at man </P>  \r\n\r\n<P>vil følge udviklingen med hensyn til programudbudet i kabelanlæg, </P>  \r\n\r\n<P>men at der ikke på nuværende tidspunkt er behov for etablering af </P>  \r\n\r\n<P>et særligt kabelnævn til varetagelse af opgaver på dette område. </P>  \r\n\r\n<P>Til nr. 3 </P>  \r\n\r\n<P>Med ændringsforslaget tilsigtes det at forhindre, at dagbladene får </P>  \r\n\r\n<P>en monopoliserende indflydelse på meningsdannelsen. Loven giver </P>  \r\n\r\n<P>mulighed for et samarbejde mellem dagblade og lokalradioer, og </P>  \r\n\r\n<P>denne mulighed bør kunne udnyttes til tilfredshed både for </P>  \r\n\r\n<P>lokalradioer, lokal-tv-stationer, dagblade og stationernes lyttere </P>  \r\n\r\n<P>og seere. </P>  \r\n\r\n<P>Til nr. 4 </P>  \r\n\r\n<P>Det forekommer flertallet urimeligt, at politiske partier ikke skal </P>  \r\n\r\n<P>have samme mulighed som andre organisationer for at købe sendetid. </P>  \r\n\r\n<P>Med hensyn til religiøse bevægelser har svar fra ministeren på </P>  \r\n\r\n<P>spørgsmål fra udvalget under udvalgsbehandlingen vist, at det er </P>  \r\n\r\n<P>umuligt at komme med en klar definition af begrebet. </P>  \r\n\r\n<P>Til nr. 5 </P>  \r\n\r\n<P>Ændringsforslaget har til formål at sikre den størst mulige grad af </P>  \r\n\r\n<P>frihed for lokal-tv- og nærradiostationerne. Mindretallet har til </P>  \r\n\r\n<P>stadighed ment, at det er urimeligt, at der ikke i den permanente </P>  \r\n\r\n<P>nærradio- og lokal-tv-ordning sikres stationerne et rimeligt </P>  \r\n\r\n<P>finansieringsgrundlag. </P>  \r\n\r\n<P>Til nr. 6 </P>  \r\n\r\n<P>Ændringsforslaget svarer til det forslag om offentlig finansiering af </P>  \r\n\r\n<P>lokalradio- og fjernsynsvirksomhed, som er fremsat i form af </P>  \r\n\r\n<P>forslag til folketingsbeslutning om offentlige tilskud til lokal </P>  \r\n\r\n<P>radio- og fjernsynsvirksomhed (B 18) (af Ingerlise Koefoed (SF) og </P>  \r\n\r\n<P>Helge Mortensen (S) m.fl.). </P>  \r\n\r\n<P>For at give de nye lokale medier rimelige økonomiske vilkår foreslås </P>  \r\n\r\n<P>en offentlig støtteordning baseret på en rimelig grad af </P>  \r\n\r\n<P>selvfinansiering. </P>  \r\n\r\n<P>Forudsætningen for at opnå offentlig støtte er, at stationen selv </P>  \r\n\r\n<P>tilvejebringer 1/3 af driftsudgifterne. Det kan ske gennem salg af </P>  \r\n\r\n<P>sendetid til informationsudsendelser, gennem tilskud fra </P>  \r\n\r\n<P>støtteforening, ved bankospil eller lignende. </P>  \r\n\r\n<P>Såfremt denne forudsætning er opfyldt, kan stationen opnå en støtte, </P>  \r\n\r\n<P>der i princippet modsvarer de resterende 2/3 af driftsudgifterne. </P>  \r\n\r\n<P>Stat og kommune deler omkostningerne ved tilskuddet ligeligt. </P>  \r\n\r\n<P>Hvis en lokal station sender i flere kommuners område, skal </P>  \r\n\r\n<P>kommunerne dele tilskudsudgiften. </P>  \r\n\r\n<P>I stk. 2 og 3 er angivet betingelserne for tilskuddet for henholdsvis </P>  \r\n\r\n<P>lokal radio- og fjernsynsvirksomhed samt begrænsningerne for </P>  \r\n\r\n<P>dette. Der ydes kun tilskud op til et bestemt beløb pr. sendetime </P>  \r\n\r\n<P>og kun inden for et bestemt antal sendetimer årligt. </P>  \r\n\r\n<P>De årlige udgifter for staten anslås til ca. 100-125 mill. kr. Denne </P>  \r\n\r\n<P>beregning er foretaget under den forudsætning, at der til at </P>  \r\n\r\n<P>begynde med findes ca. 100-125 lokalradiostationer og 20-25 </P>  \r\n\r\n<P>lokal-tv-stationer. </P>  \r\n\r\n<P>Naturligvis er dette kun et skøn. Flere stationer kan tænkes at søge </P>  \r\n\r\n<P>om tilskud, men ikke alle kan opnå det fulde tilskudsbeløb, </P>  \r\n\r\n<P>hvorfor skønnet forudsættes rimeligt. </P>  \r\n\r\n<P>Med denne offentlige tilskudsordning sikres, at økonomiske årsager </P>  \r\n\r\n<P>ikke begrænser den udvidelse af nærdemokratiet, som de nye </P>  \r\n\r\n<P>mediemuligheder er udtryk for, samt at reklamefinansiering kan </P>  \r\n\r\n<P>undgås, hvilket styrker stationernes uafhængighed. </P>  \r\n\r\n<P>Til nr. 7 </P>  \r\n\r\n<P>Eventuelle overtrædelser af retningslinjer fastsat i henhold til den </P>  \r\n\r\n<P>af mindretallet foreslåede affattelse af § 15 a, stk. 5, bør også </P>  \r\n\r\n<P>kunne sanktioneres med bøde. </P>  \r\n\r\n<P>Til nr. 8 </P>  \r\n\r\n<P>Den forsøgsmæssige lokale fjernsynsvirksomhed, der er iværksat i </P>  \r\n\r\n<P>medfør af § 1, stk. 2, og § 2, stk. 2, i lov om radio- og </P>  \r\n\r\n<P>fjernsynsvirksomhed, som affattet ved lov nr. 249 af 27. maj 1981, </P>  \r\n\r\n<P>kan i henhold til lov nr. 336 af 4. juni 1986 om forlængelse af </P>  \r\n\r\n<P>forsøg med lokal fjernsynsvirksomhed fortsætte indtil den 30. </P>  \r\n\r\n<P>september 1987. Dette indebærer, at den igangværende lokale </P>  \r\n\r\n<P>fjernsynsvirksomhed vil blive afbrudt på dette tidspunkt, hvis der </P>  \r\n\r\n<P>ikke forinden er blevet udstedt tilladelse af nævnet i </P>  \r\n\r\n<P>lokalområdet. </P>  \r\n\r\n<P>Det må forudses, at udstedelsen af tilladelser i områder, hvor der i </P>  \r\n\r\n<P>dag er lokale fjernsynsforsøg, i nogle tilfælde af praktiske </P>  \r\n\r\n<P>grunde ikke vil kunne foretages pr. 1. oktober 1987. Derfor </P>  \r\n\r\n<P>foreslås der en begrænset forlængelse af forsøgsordningen, således </P>  \r\n\r\n<P>at igangværende lokale tv-projekter kan fortsætte 1. oktober-31. </P>  \r\n\r\n<P>december 1987, medmindre det lokale nævn udsteder tilladelser i </P>  \r\n\r\n<P>løbet af denne periode, hvad der vil medføre, at </P>  \r\n\r\n<P>forsøgstilladelserne udløber. </P>  \r\n\r\n<P>Forlængelsen sker på de hidtil i forsøgsordningen gældende vilkår. </P>  \r\n\r\n<P>Annelise Gotfredsen (KF) Connie Hedegaard (KF) Flemming Jensen </P>  \r\n\r\n<P>(KF) Per Stig Møller (KF) Helge Sander (V) Hanne Severinsen </P>  \r\n\r\n<P>(V) nfmd. Poulsgaard (FP) Inger Stilling Pedersen (KRF) Poul </P>  \r\n\r\n<P>Nielson (S) Søren Hansen (S) Jytte Hilden (S) Qvist Jørgensen </P>  \r\n\r\n<P>(S) Jimmy Stahr (S) Tastesen (S) Birthe Hansen (SF) </P>  \r\n\r\n<P>Ingerlise Koefoed (SF) fmd. Bilgrav-Nielsen (RV) </P>  \r\n\r\n<P>Partierne CD og VS havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00199"
        },
        {
            "displayName": "Entydig dokumentidentifikation",
            "displayValue": "CL005314"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "199"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}