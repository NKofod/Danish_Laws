{
    "id": 126510,
    "title": "Rådighed, ikke søgt nok stillinger, frist til at bevise sin rådighed",
    "documentTypeId": "240",
    "isSagsforlobPeriodValid": true,
    "shortName": "KEN nr 10286 af 15/12/2008",
    "documentHtml": "<div class=\"bjelke\">Den fulde tekst</div><p class=\"Titel2\">Rådighed, ikke søgt nok stillinger, frist til at bevise sin rådighed</p>\r\n      <div class=\"Resume\">\r\n        <p class=\"Tekst2\">\r\n          <div>+++RESUME+++ResuméA-kassen vejledte den 12. juli 2007 medlemmet om, at hun skulle søge 2-3 fuldtidsstillinger om ugen.Medlemmet deltog i Aorta-kursus og havde haft arbejde i perioderne 29. november til 16. december 2007 og fra 14. januar til 29. februar 2008.Ved afgørelse af 1. marts 2008 meddelte a-kassen, at hun havde ret til dagpenge fra 18. december 2008.Den 27. marts 2008 var medlemmet til CV-og vejledningssamtale. Medlemmet blev blandt andet vejledt om, at hun skulle søge 4 officielt opslåede fuldtidsjobs om ugen som betingelse for at modtage dagpenge.Ved afgørelse af 8. april 2008 meddelte a-kassen, at hun havde ret til dagpenge fra den 5. marts 2008. Den 29. februar 2008 var medlemmet på ny til samtale, hvor hendes rådighed skulle vurderes. A-kassen fandt, at hun ikke stod til rådighed, da hun ikke havde søgt tilstrækkeligt med jobs.Den 30. april 2008 traf a-kassen afgørelse om manglende rådighed.A-kassen har oplyst, at den havde vurderet medlemmets rådighed på baggrund af hendes jobsøgning fra 1. marts 2008 til 29. april 2008.Medlemmet havde efter 27. marts 2008 søgt 4 stillinger. Medlemmet havde ferie fra 25. april til 30. april 2008.Direktoratet fandt, at medlemmet ikke havde ret til dagpenge fra den 29. april 2008.Ankenævnet fandt, at medlemmet ikke havde mistet retten til retten til dagpenge fra den 29. april 2008. Medlemmet skulle have haft en frist til at bevise sin rådighed.Ankenævnet har herved lagt vægt på, at a-kassen ikke i perioden 12. juli 2007 til 27. marts 2008, hvor medlemmet havde en ledighedsperiode på i alt 5 måneder afholdt rådighedssamtaler, hvor a-kassen vurderede jobsøgningsaktiviteten på baggrund af a-kassens vejledning af 12. juli 2007, samt at medlemmet ved afgørelse af 1. marts 2008 og 8. april 2008 fik at vide, at hun havde ret til dagpenge. Dette uden, at der blev taget forbehold for opfyldelse af rådighedsbetingelsen.Ankenævnet finder således, uanset at medlemmet, på baggrund af vejledningen den 27. marts 2008 om at søge 4 stillinger om ugen, alene søgte 4 stillinger i perioden 27. marts til 25. april 2008, ikke grundlag for at anse medlemmet for ikke at stå til rådighed den 29. april 2008. Ankenævnet har i den forbindelse lagt vægt på a-kassens tidligere manglende ageren på trods af specificeret vejledning om jobsøgning.</div>\r\n        </p>\r\n      </div>\r\n      <p class=\"TekstV\">Ankenævnet har behandlet xxs klage på møde den 11. december 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\"><span class=\"Bold\">A F G Ø R E L S E</span></p>\r\n      <p class=\"TekstV\">Xxx har ikke mistet retten til dagpenge fra den 29. april 2008.</p>\r\n      <p class=\"TekstV\">Xxx skulle have haft en frist til at bevise sin rådighed den 29. april 2008.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 14. juli 2008.</p>\r\n      <p class=\"TekstV\"><span class=\"Italic\">B E G R U N D E L S E</span></p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Xxx ved samtale i a-kassen den 12. juli 2007 blev vejledt om, at hun skulle stå til rådighed for arbejdsmarkedet, herunder aktivt søge arbejde og søge 2-3 fuldtidsstillinger om ugen,</p>\r\n        <p class=\"Liste1\"><span class=\"Liste1Nr\" id=\"\">–</span> Xxx var i arbejde fra 29. november til 16. december 2007, havde haft nogle vagter som promotor, samt haft et vikariat fra 14. januar til 29. februar 2008,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen den 1. marts 2008 traf afgørelse om, at Xxx havde ret til dagpenge fra den 18. december 2007,</p>\r\n        <p class=\"Liste1\"><span class=\"Liste1Nr\" id=\"\">–</span> Xxx havde deltaget i [navn udeladt] mentornetværkordning og i jobsøgningskursuset AORTA,</p>\r\n        <p class=\"Liste1\"><span class=\"Liste1Nr\" id=\"\">–</span> Hun igen var til samtale i a-kassen den 27. marts 2008, hvor hun blev vejledt om, at hun skulle søge 4 officielt opslåede fuldtidsjob om ugen som betingelse for at modtage dagpenge, ligesom hun fik aftale med en jobrådgiver for at få grundigere vejledning om mulighederne ved jobsøgning og brancher, når man har hørehandicap,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen den 8. april 2008 traf afgørelse om, at hun havde ret til dagpenge fra den 5. marts 2008 efter et arbejdsophør,</p>\r\n        <p class=\"Liste1\"><span class=\"Liste1Nr\" id=\"\">–</span> hun havde ferie fra den 25. april 2008 til den 30. april 2008,</p>\r\n        <p class=\"Liste1\"><span class=\"Liste1Nr\" id=\"\">–</span> hun igen den 29. april 2008 var til rådighedssamtale i a-kassen,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen den 30. april 2008 traf afgørelse om, at hun ikke stod til rådighed for arbejdsmarkedet fra den 29. april 2008. Det fremgik af afgørelsen, at hun alene havde søgt 4 stillinger siden hun havde været til samtale den 5. september 2007, og</p>\r\n        <p class=\"Liste1\"><span class=\"Liste1Nr\" id=\"\">–</span> Xx ved sagens indankning fremsendte kopi af Xxxs ansøgninger. Det fremgår heraf, at hun havde søgt i alt 13 stillinger fra den 5. september 2007 til 29. april 2008.</p>\r\n      </p>\r\n      <p class=\"TekstV\">Ankenævnet har endvidere lagt til grund, at Arbejdsdirektoratet den 14. juli 2008 traf afgørelse om, at Xxx ikke havde ret til dagpenge fra den 29. april 2008.</p>\r\n      <p class=\"TekstV\">Ifølge reglerne kan et medlem kun få dagpenge, hvis medlemmet står til rådighed for arbejdsmarkedet. Heri ligger bl.a. betingelsen om, at medlemmet skal være aktivt arbejdssøgende og derved selv gøre en indsats for at komme ud af ledigheden.</p>\r\n      <p class=\"TekstV\">A-kassen skal ved ledighedens indtræden informere medlemmet om dennes rettigheder og pligter, herunder om pligten til at stå til rådighed.</p>\r\n      <p class=\"TekstV\">Opstår der tvivl om medlemmets rådighed for arbejdsmarkedet, skal a-kassen undersøge og vurdere dette nærmere.</p>\r\n      <p class=\"TekstV\">Hvis a-kassen ved undersøgelsen utvivlsomt finder, at medlemmet ikke står til rådighed, kan a-kassen træffe afgørelse om, at medlemmet skal opfylde et arbejdskrav for igen at kunne få ret til dagpenge. Det vil for et fuldtidsforsikret medlem betyde, at pågældende først kan få dagpenge igen, når hun har haft mere end 300 timers arbejde i en periode på 10 uger.</p>\r\n      <p class=\"TekstV\">Hvis a-kassen omvendt finder, at der er tvivl om medlemmets rådighed, herunder om medlemmets jobsøgningsaktiviteter, kan a-kassen give medlemmet en frist til at vise sin fortsatte tilknytning til arbejdsmarkedet.</p>\r\n      <p class=\"TekstV\">Ankenævnet finder, at a-kassen – ud fra sagens samlede oplysninger - ikke den 29. april 2008 skulle have stoppet dagpengene, men have givet Xxx en frist til at bevise sin fortsatte rådighed for arbejdsmarkedet.</p>\r\n      <p class=\"TekstV\">Ankenævnet har herved bl. a. lagt vægt på, at a-kassen ikke i perioden 12. juli 2007 til 27. marts 2008, hvor Xxx havde en ledighedsperiode på i alt 5 måneder afholdt rådighedssamtaler, hvor a-kassen vurderede jobsøgningsaktiviteten på baggrund af a-kassens vejledning af 12. juli 2007, samt at Xxx ved afgørelse af 1. marts 2008 og 8. april 2008 fik at vide, at hun havde ret til dagpenge. Dette uden, at der blev taget forbehold for opfyldelse af rådighedsbetingelsen.</p>\r\n      <p class=\"TekstV\">Ankenævnet finder således, uanset at Xxx, på baggrund af vejledningen den 27. marts 2008 om at søge 4 stillinger om ugen, alene søgte 4 stillinger i perioden 27. marts til 25. april 2008, ikke grundlag for at anse Xxx for ikke at stå til rådighed den 29. april 2008. Ankenævnet har i den forbindelse lagt vægt på a-kassens tidligere manglende ageren på trods af specificeret vejledning om jobsøgning.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 62, stk. 2, nr. 5 i lov om arbejdsløshedsforsikring m.v., jf. lovbekendtgørelse nr. 994 af 8. august 2007,</p>\r\n        <p class=\"Liste1\"><span class=\"Liste1Nr\" id=\"\">–</span> §§ 3, 8, 10, stk. 1-3, 24, stk. 1 og 29, stk. 1 i Arbejdsdirektoratets bekendtgørelse nr. 179 af 19. februar 2007 om rådighed..</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\"><span class=\"Bold\">På ankenævnets vegne</span></p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet, Stormgade 10, Postboks 1103, 1009 København K</p>\r\n      <p class=\"TekstV\">Xxxx</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 994 af 8. august 2007</span></p>\r\n      <p class=\"TekstV\"><span class=\"Bold\">§ 62.</span> Der kan kun udbetales dagpenge til et medlem, som står til rådighed for arbejdsmarkedet. Det er en betingelse for at være til rådighed, at medlemmet</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> er aktivt arbejdssøgende,</p>\r\n        <p class=\"Liste1\"><span class=\"Liste1Nr\" id=\"\">2)</span> kan og vil overtage arbejde med dags varsel,</p>\r\n        <p class=\"Liste1\"><span class=\"Liste1Nr\" id=\"\">3)</span> kan og vil deltage i formidlingssamtaler, samtaler om formidlingsrelevante oplysninger (cv-samtaler) efter kapitel 6 i lov om en aktiv beskæftigelsesindsats og rådighedssamtaler,</p>\r\n        <p class=\"Liste1\"><span class=\"Liste1Nr\" id=\"\">4)</span> kan og vil deltage i kontaktforløb, herunder i jobsamtaler, og aftalte aktiviteter og tilbud efter lov om en aktiv beskæftigelsesindsats, og</p>\r\n        <p class=\"Liste1\"><span class=\"Liste1Nr\" id=\"\">5)</span> giver staten i jobcenteret de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelsesindsats.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Dagpenge må ikke udbetales til et medlem,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> som er sygt eller i øvrigt ude af stand til at påtage sig arbejde af normalt omfang,</p>\r\n        <p class=\"Liste1\"><span class=\"Liste1Nr\" id=\"\">2)</span> som aftjener værnepligt eller unddrager sig denne,</p>\r\n        <p class=\"Liste1\"><span class=\"Liste1Nr\" id=\"\">3)</span> som ved domstols- eller administrativ afgørelse er berøvet sin frihed, eller som unddrager sig frihedsberøvelse,</p>\r\n        <p class=\"Liste1\"><span class=\"Liste1Nr\" id=\"\">4)</span> som forsørges på institution, eller</p>\r\n        <p class=\"Liste1\"><span class=\"Liste1Nr\" id=\"\">5)</span> som af anden grund ikke står til rådighed for arbejdsmarkedet.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> Kriminalforsorgen skal underrette Arbejdsdirektoratet, hvis et medlem, der modtager dagpenge, undergives strafafsoning eller anden frihedsberøvende foranstaltning, herunder varetægtsfængsling, som følge af et strafbart forhold.</p>\r\n      <p class=\"TekstV\"><span class=\"Italic\">Stk. 4.</span> Politiet eller kriminalforsorgen skal underrette Arbejdsdirektoratet, når myndigheden får formodning om, at et medlem modtager dagpenge, hvis</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> medlemmet bevidst unddrager sig strafforfølgning her i landet i tilfælde, hvor</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\" id=\"\">a)</span> medlemmet er varetægtsfængslet,</p>\r\n            <p class=\"Liste2\"><span class=\"Liste2Nr\" id=\"\">b)</span> politiet eftersøger medlemmet med henblik på varetægtsfængsling eller</p>\r\n            <p class=\"Liste2\"><span class=\"Liste2Nr\" id=\"\">c)</span> der foreligger en varetægtsfængslingskendelse, eller</p>\r\n          </div>\r\n        </p>\r\n        <p class=\"Liste1\"><span class=\"Liste1Nr\" id=\"\">2)</span> medlemmet bevidst unddrager sig straffuldbyrdelse her i landet i tilfælde, hvor medlemmet er idømt en ubetinget fængselsstraf eller anden strafferetlig retsfølge, der indebærer eller giver mulighed for frihedsberøvelse.</p>\r\n      </p>\r\n      <p class=\"TekstV\"><span class=\"Italic\">Stk. 5.</span> Arbejdsdirektoratet skal videregive underretninger, jf. stk. 3 og 4, til medlemmets arbejdsløshedskasse.</p>\r\n      <p class=\"TekstV\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1 og 2. Der kan herunder fastsættes nærmere bestemmelser om</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> de betingelser, et medlem skal opfylde for at kunne anses for at stå til rådighed for arbejdsmarkedet,</p>\r\n        <p class=\"Liste1\"><span class=\"Liste1Nr\" id=\"\">2)</span> medlemmets kontakt med arbejdsløshedskassen, staten i jobcenteret og andre aktører i forbindelse med den aktive beskæftigelsespolitik, samt</p>\r\n        <p class=\"Liste1\"><span class=\"Liste1Nr\" id=\"\">3)</span> tab af dagpengeret som følge af manglende rådighed og generhvervelse af dagpengeret.</p>\r\n      </p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 179 af 19. februar 2007 om rådighed</span></p>\r\n      <p class=\"TekstV\"><span class=\"Italic\">Generelle rådighedsbetingelser</span></p>\r\n      <p class=\"TekstV\"><span class=\"Bold\">§ 3.</span> Et ledigt medlem kan kun få dagpenge, hvis medlemmet står til rådighed for arbejdsmarkedet.</p>\r\n      <p class=\"TekstV\"><span class=\"Italic\">Overtagelse af arbejde</span></p>\r\n      <p class=\"TekstV\"><span class=\"Bold\">§ 7.</span> Et medlem skal kunne overtage arbejde ved arbejdstids begyndelse dagen efter, at arbejdet er formidlet af jobcenteret, a-kassen eller anden aktør.</p>\r\n      <p class=\"TekstV\"><span class=\"Italic\">Stk. 2.</span> Kravet om varslet kan fraviges for et medlem, hvis jobcenteret eller a-kassen på forhånd har orienteret medlemmet herom.</p>\r\n      <p class=\"TekstV\"><span class=\"Italic\">Stk. 3.</span> Medlemmet skal kunne møde til jobsamtaler, formidlingssamtaler, CV-samtaler, rådighedssamtaler samt til aktiviteter og tilbud dagen efter, at medlemmet har modtaget indkaldelse hertil fra jobcenteret, a-kassen eller anden aktør.</p>\r\n      <p class=\"TekstV\"><span class=\"Italic\">Stk. 4.</span> Stk. 3 gælder også for arbejde som vikar i forbindelse med jobrotation i henhold til lov om en aktiv beskæftigelsesindsats.</p>\r\n      <p class=\"TekstV\"><span class=\"Bold\">§ 8.</span> Et medlem skal kunne overtage rimeligt arbejde med fuld sædvanlig arbejdstid på de vilkår, som er almindelige inden for det pågældende faglige område. For deltidsforsikrede er fuld sædvanlig arbejdstid 30 timer om ugen.</p>\r\n      <p class=\"TekstV\"><span class=\"Italic\">Stk. 2.</span> Rimeligt arbejde omfatter alt arbejde, som medlemmet kan varetage. Arbejdet er også rimeligt, hvis medlemmet kan varetage det efter et kortere uddannelsesforløb, og medlemmet får tilbudt den fornødne oplæring i forbindelse med formidlingen.</p>\r\n      <p class=\"TekstV\"><span class=\"Bold\">§ 9.</span> Et medlem skal som udgangspunkt kunne overtage arbejde med en samlet daglig transporttid på op til 3 timer med offentlige transportmidler. Efter 3 måneders sammenlagt ledighed skal medlemmet kunne overtage arbejde med en samlet daglig transporttid på mere end 3 timer med offentlige transportmidler.</p>\r\n      <p class=\"TekstV\"><span class=\"Italic\">Stk. 2.</span> Et medlem skal i særlige situationer kunne overtage arbejde med en samlet daglig transporttid på op til 4 timer med offentlige transportmidler.</p>\r\n      <p class=\"TekstV\"><span class=\"Italic\">Stk. 3.</span> Et medlem, der er mellem- eller højtuddannet, skal uanset daglig transporttid kunne overtage arbejde, hvis det er nødvendigt for at få ledige stillinger besat med kvalificeret arbejdskraft.</p>\r\n      <p class=\"TekstV\"><span class=\"Italic\">Stk. 4.</span> Hvis et medlem bor i et område, hvor det er nødvendigt med længere transporttid end sædvanligt, må medlemmet acceptere denne transporttid.</p>\r\n      <p class=\"TekstV\"><span class=\"Italic\">Jobsøgning og CV</span></p>\r\n      <p class=\"TekstV\"><span class=\"Bold\">§ 10.</span> Et medlem skal søge arbejde, jf. §§ 8 og 9, og deltage i kurser og andre tilbud, der øger mulighederne for at få arbejde.</p>\r\n      <p class=\"TekstV\"><span class=\"Italic\">Stk. 2.</span> Medlemmet skal også søge konkrete job efter pålæg af jobcenteret, a-kassen eller anden aktør.</p>\r\n      <p class=\"TekstV\"><span class=\"Italic\">Stk. 3.</span> Medlemmet skal søge arbejde på den måde, der er sædvanlig inden for det pågældende faglige område. Medlemmet skal endvidere søge helårsarbejde med fuld sædvanlig arbejdstid.</p>\r\n      <p class=\"TekstV\"><span class=\"Italic\">Stk. 4.</span> Medlemmet skal senest 1 måned efter registreringen som arbejdssøgende oprette et CV og gøre det tilgængeligt på Jobnet. Medlemmet skal herefter sikre sig, at oplysningerne i CV'et til enhver tid er korrekte og fyldestgørende.</p>\r\n      <p class=\"TekstV\"><span class=\"Italic\">Konsekvenser</span></p>\r\n      <p class=\"TekstV\"><span class=\"Bold\">§ 11.</span> Et medlem kan ikke få dagpenge, så længe medlemmet ikke har bopæl og opholder sig i Danmark, jf. § 4, ikke er registreret som arbejdssøgende, jf. § 6, eller ikke kan overtage arbejde eller deltage i samtaler, aktiviteter eller tilbud, jf. §§ 7-9.</p>\r\n      <p class=\"TekstV\"><span class=\"Italic\">Stk. 2.</span> A-kassen kan ud fra en konkret rådighedsvurdering, jf. § 24, træffe afgørelse om, at medlemmet skal opfylde et arbejdskrav, jf. § 29, for igen at kunne få dagpenge.</p>\r\n      <p class=\"TekstV\">Kapitel 8</p>\r\n      <p class=\"TekstV\"><span class=\"Italic\">Medlemmets oplysningspligt</span></p>\r\n      <p class=\"TekstV\"><span class=\"Bold\">§ 22.</span> Et medlem skal oplyse a-kassen om sin rådighed, herunder om bopælsadresse, begrænsninger i rådigheden, jobsøgning, afslag på arbejde og arbejdsophør.</p>\r\n      <p class=\"TekstV\"><span class=\"Italic\">Stk. 2.</span> Medlemmet skal oplyse a-kassen om deltagelse i uddannelse.</p>\r\n      <p class=\"TekstV\"><span class=\"Italic\">Stk. 3.</span> Medlemmet skal i sit CV give fyldestgørende og korrekte oplysninger om tidligere beskæftigelse, uddannelse, kvalifikationer og øvrige forhold af betydning for formidlingen af arbejde. Medlemmet skal endvidere give jobcenteret og a-kassen adgang til sit CV på Jobnet.</p>\r\n      <p class=\"TekstV\"><span class=\"Italic\">Stk. 4.</span> Medlemmet kan ikke få dagpenge, så længe medlemmet ikke har givet de oplysninger, som a-kassen har bedt om, jf. stk. 1-3.</p>\r\n      <p class=\"TekstV\"><span class=\"Italic\">Stk. 5.</span> Dagpengene kan efterbetales, hvis medlemmet har stået til rådighed i den mellemliggende periode.</p>\r\n      <p class=\"TekstV\"><span class=\"Italic\">Stk. 6.</span> Hvis et medlem ikke senest 1 måned efter registreringen som arbejdssøgende har et godkendt CV, og dette skyldes medlemmet, kan medlemmet ikke få dagpenge. Medlemmet kan igen få dagpenge, når medlemmet har et godkendt CV.</p>\r\n      <p class=\"TekstV\"><span class=\"Italic\">Pligter i forbindelse med kontrolbesøg</span></p>\r\n      <p class=\"TekstV\"><span class=\"Bold\">§ 23.</span> Når et medlem er antruffet i forbindelse med et kontrolbesøg, og direktoratet vurderer, at der er tvivl om medlemmets rådighed, sender direktoratet en meddelelse herom til a-kassen. A-kassen skal herefter straks ved skriftlig og personlig meddelelse pålægge et medlem at oplyse, fra hvilket tidspunkt medlemmet ønsker at få dagpenge.</p>\r\n      <p class=\"TekstV\"><span class=\"Italic\">Stk. 2.</span> Medlemmet kan tidligst få dagpenge fra den dag, hvor medlemmet retter henvendelse til a-kassen. Hvis medlemmet henvender sig til a-kassen straks efter modtagelsen af meddelelsen og anmoder om dagpenge fra et tidligere tidspunkt, kan medlemmet dog få dagpenge fra det tidligere tidspunkt.</p>\r\n      <p class=\"TekstV\"><span class=\"Italic\">Stk. 3.</span> Stk. 2 gælder ikke, hvis den dag, medlemmet ønsker at få dagpenge fra, ligger mere end 14 dage efter, at medlemmet modtog meddelelsen efter stk. 1.</p>\r\n      <p class=\"TekstV\">Kapitel 9</p>\r\n      <p class=\"TekstV\"><span class=\"Italic\">Rådighedsvurdering</span></p>\r\n      <p class=\"TekstV\"><span class=\"Bold\">§ 24.</span> A-kassen skal undersøge og vurdere et medlems rådighed, hvis der opstår tvivl om rådigheden for arbejdsmarkedet.</p>\r\n      <p class=\"TekstV\"><span class=\"Italic\">Stk. 2.</span> A-kassen skal notere alle oplysninger, der kan have betydning for medlemmets ret til dagpenge, herunder underretninger fra jobcenteret og oplysninger, som medlemmet selv giver.</p>\r\n      <p class=\"TekstV\"><span class=\"Italic\">Stk. 3.</span> Bliver a-kassen bekendt med forhold, der gør det sandsynligt, at medlemmet ikke står til rådighed for arbejdsmarkedet, skal a-kassen standse udbetalingen af dagpenge til medlemmet, så længe a-kassen undersøger forholdet.</p>\r\n      <p class=\"TekstV\"><span class=\"Bold\">§ 25.</span> A-kassen skal, senest hver gang medlemmet har haft 3 måneders sammenlagt ledighed, vurdere medlemmets rådighed ved et personligt fremmøde, jf. dog stk. 4.</p>\r\n      <p class=\"TekstV\"><span class=\"Italic\">Stk. 2.</span> Under samtalen skal a-kassen som minimum sikre sig, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> medlemmet har gjort en indsats for at komme ud af ledigheden ved at søge arbejde på fuld tid som fuldtids- eller deltidsforsikret, herunder at medlemmet har søgt et tilstrækkeligt antal job og været realistisk i sin jobsøgning,</p>\r\n        <p class=\"Liste1\"><span class=\"Liste1Nr\" id=\"\">2)</span> medlemmet har søgt konkrete job efter pålæg af jobcenteret, a-kassen eller anden aktør,</p>\r\n        <p class=\"Liste1\"><span class=\"Liste1Nr\" id=\"\">3)</span> medlemmet har overholdt sin jobplan,</p>\r\n        <p class=\"Liste1\"><span class=\"Liste1Nr\" id=\"\">4)</span> medlemmet har deltaget i kurser, tilbud og aktiviteter, som medlemmet er pålagt, eller som øger mulighederne for at få arbejde,</p>\r\n        <p class=\"Liste1\"><span class=\"Liste1Nr\" id=\"\">5)</span> medlemmet har fulgt a-kassens tidligere pålæg eller vejledning,</p>\r\n        <p class=\"Liste1\"><span class=\"Liste1Nr\" id=\"\">6)</span> medlemmets oplysninger i CV’et til enhver tid er korrekte og fyldestgørende,</p>\r\n        <p class=\"Liste1\"><span class=\"Liste1Nr\" id=\"\">7)</span> medlemmet ikke har helbredsmæssige problemer, som forhindrer medlemmet i at overtage arbejde på fuld tid som fuldtids- eller deltidsforsikret, og</p>\r\n        <p class=\"Liste1\"><span class=\"Liste1Nr\" id=\"\">8)</span> der ikke er andre faktiske eller retlige forhold, som forhindrer medlemmet i at overtage arbejde på fuld tid som fuldtids- eller deltidsforsikret.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> Hvis et medlem arbejder på nedsat tid med supplerende dagpenge og har kvalifikationer inden for et område, hvor der er mangel på arbejdskraft, skal a-kassen ved rådighedsvurderingen give medlemmet en frist på højst 4 uger til at dokumentere, at medlemmet søger arbejde på fuld tid som fuldtids- eller deltidsforsikret inden for dette område. A-kassen skal herefter vurdere medlemmets rådighed, jf. § 28, stk. 2.</p>\r\n      <p class=\"TekstV\"><span class=\"Italic\">Stk. 4.</span> En ny 3-måneders-periode, jf. stk. 1, begynder fra det tidspunkt, hvor medlemmet har haft dokumenteret beskæftigelse i det omfang, der er nævnt i § 53, stk. 2 eller 6, i lov om arbejdsløshedsforsikring m.v.</p>\r\n      <p class=\"TekstV\"><span class=\"Bold\">§ 26.</span> A-kassen skal vurdere et medlems rådighed, når jobcenteret giver underretning om, at medlemmet ikke har overholdt sine forpligtelser over for anden aktør.</p>\r\n      <p class=\"TekstV\"><span class=\"Italic\">Stk. 2.</span> A-kassen skal i øvrigt vurdere et medlems rådighed, når jobcenteret sender en begrundet anmodning herom.</p>\r\n      <p class=\"TekstV\"><span class=\"Bold\">§ 27.</span> A-kassen skal vurdere et medlems rådighed, når medlemmet 2 gange har meldt sig syg i forbindelse med jobsamtaler, formidlingssamtaler eller tilbud. Rådighedsvurderingen skal herefter foretages, hver gang medlemmet melder sig syg i forbindelse med de nævnte samtaler eller tilbud, indtil medlemmet dokumenterer at have haft beskæftigelse i det omfang, der er nævnt i § 53, stk. 2 eller 6, i lov om arbejdsløshedsforsikring m.v.</p>\r\n      <p class=\"TekstV\"><span class=\"Bold\">§ 28.</span> Hvis a-kassen ved vurderingen efter §§ 24-27 finder, at medlemmet står til rådighed, men der dog er tvivl om medlemmets fortsatte tilknytning til arbejdsmarkedet, skal a-kassen give medlemmet en frist på højst 3 måneder til at dokumentere sin arbejdssøgning, jf. § 10.</p>\r\n      <p class=\"TekstV\"><span class=\"Italic\">Stk. 2.</span> Efter fristens udløb skal a-kassen vurdere medlemmets rådighed for arbejdsmarkedet. A-kassen skal træffe afgørelse over for medlemmet, hvis a-kassen finder, at medlemmet ikke står til rådighed for arbejdsmarkedet. Hvis a-kassen finder, at medlemmet står til rådighed for arbejdsmarkedet, skal a-kassen notere dette med en begrundelse for vurderingen.</p>\r\n      <p class=\"TekstV\">Kapitel 10</p>\r\n      <p class=\"TekstV\"><span class=\"Italic\">Tab af retten til dagpenge og arbejdskrav</span></p>\r\n      <p class=\"TekstV\"><span class=\"Bold\">§ 29.</span> Hvis et medlem ikke anses for at stå til rådighed efter § 17 og §§ 24-28, kan medlemmet ikke få dagpenge.</p>\r\n      <p class=\"TekstV\"><span class=\"Italic\">Stk. 2.</span> Et fuldtidsforsikret medlem kan igen få dagpenge, når medlemmet har haft mere end 300 timers arbejde i en periode på 10 uger. Det er en betingelse, at arbejdet er udbudt på almindelige løn- og arbejdsvilkår, og at der ikke er givet offentlige løntilskud til arbejdet.</p>\r\n      <p class=\"TekstV\"><span class=\"Italic\">Stk. 3.</span> Et deltidsforsikret medlem kan igen få dagpenge, når medlemmet har haft mindst 150 timers arbejde i en periode på 10 uger. Det er en betingelse, at arbejdet er udbudt på almindelige løn- og arbejdsvilkår, og at der ikke er givet offentlige løntilskud til arbejdet.</p>\r\n      <p class=\"TekstV\"><span class=\"Italic\">Stk. 4.</span> Et medlem kan igen få dagpenge, hvis medlemmet i mindst 26 uger uafbrudt har drevet ustøttet selvstændig virksomhed i væsentligt omfang.</p>\r\n      <p class=\"TekstV\"><span class=\"Italic\">Stk. 5.</span> Et medlem, der ikke står til rådighed, fordi medlemmet har forbeholdt sin arbejdskraft for en bestemt arbejdsgiver eller arbejdsplads, kan igen få dagpenge, hvis medlemmet dokumenterer, at årsagen til den manglende rådighed ikke længere er til stede.</p>\r\n      <p class=\"TekstV\"><span class=\"Italic\">Stk. 6.</span> Et medlem kan ikke opfylde kravet om arbejde i stk. 2 og 3 med arbejde af den karakter, der var årsag til den manglende rådighed, jf. § 16.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/08/2009"
        },
        {
            "displayName": "Accession",
            "displayValue": "W20081028625"
        },
        {
            "displayName": "Entydig dokumentidentifikation",
            "displayValue": "BE003584"
        },
        {
            "displayName": "Dato for indlæggelse",
            "displayValue": "22/08/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10286"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "15/12/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5100362-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}