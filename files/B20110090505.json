{
    "id": 137212,
    "title": "Bekendtgørelse om regionernes adgang til levering af sygehusydelser m.v. til offentlige myndigheder og private virksomheder samt regionernes adgang til at indgå i samarbejder med offentlige myndigheder og private virksomheder",
    "documentTypeId": "60",
    "isSagsforlobPeriodValid": true,
    "shortName": "BEK nr 905 af 01/07/2011",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K0\">\r\n   </a>   </p><div class=\"bjelke\">Den fulde tekst</div><p class=\"Titel2\">Bekendtgørelse om regionernes adgang til levering af sygehusydelser m.v. til offentlige myndigheder og private virksomheder samt regionernes adgang til at indgå i samarbejder med offentlige myndigheder og private virksomheder</p>\r\n<p class=\"Indledning2\">I medfør af § 78, stk. 2 og 3 i sundhedsloven, jf. lovbekendtgørelse nr. 913 af 13. juli 2010, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Denne bekendtgørelse vedrører regionernes adgang til levering af sygehusydelser m.v. til offentlige myndigheder og private virksomheder samt regionernes adgang til at indgå i samarbejder med private virksomheder og offentlige myndigheder i det omfang, regionerne ikke i øvrigt har adgang hertil i medfør af sundhedsloven eller anden lovgivning.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Undersøgelser og prøver m.v.</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Regionsrådet kan tilbyde undersøgelser og prøver m.v. til offentlige myndigheder, herunder trafikselskaber, samt private virksomheder, herunder private sygehuse og klinikker, forsikringsselskaber, pensionskasser m.fl., såfremt der ikke er private virksomheder, der kan dække efterspørgslen efter disse ydelser i den pågældende region.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Regionsrådet opkræver en betaling svarende til samtlige direkte og indirekte omkostninger for den pågældende ydelse.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Regionsrådet kan tilbyde sygehusbehandling til sygehusmyndighederne på Færøerne og i Grønland.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Regionsrådet kan som led i en aftale om international specialisering af behandlingstilbud tilbyde sygehusbehandling til udenlandske sygehusmyndigheder og sygeforsikringskasser.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Regionsrådet opkræver en betaling svarende til samtlige direkte og indirekte omkostninger for den pågældende ydelse efter stk. 1 og 2.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Forskning, udvikling, efter- og videreuddannelse og rådgivning.</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Regionsrådet kan udføre forskning for andre offentlige myndigheder og private virksomheder, herunder foretage afprøvning af lægemidler, udstyr m.v.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Regionsrådet kan afprøve og udvikle udstyr, teknologi og arbejdsprocesser m.v., der anvendes i sygehusvæsenet, for andre offentlige myndigheder og private virksomheder samt rådgive herom.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Regionsrådet opkræver en betaling svarende til samtlige direkte og indirekte omkostninger for den i stk. 1 nævnte forskningsydelse og for de i stk. 2 nævnte afprøvnings-, udviklings- og rådgivningsydelser.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Regionsrådet kan tilbyde efter- og videreuddannelse af sundhedspersonale til andre offentlige myndigheder, praksissektoren og andre private virksomheder, der udfører opgaver for det offentlige sundhedsvæsen.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Regionsrådet kan endvidere tilbyde efter- og videreuddannelse til udenlandsk sundhedspersonale i forbindelse med et samarbejde med udenlandske sygehusmyndigheder og sygeforsikringskasser.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Regionsrådet opkræver en betaling svarende til samtlige direkte og indirekte omkostninger for den pågældende uddannelsesydelse efter stk. 1 og 2, såfremt denne ligger ud over regionsrådets almindelige forpligtelse efter sundhedsloven til at sikre udvikling af kvaliteten og en effektiv ressourceudnyttelse i sundhedsvæsenet gennem uddannelse.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Regionsrådet kan tilbyde rådgivning til andre offentlige myndigheder, praksissektoren og andre private virksomheder, der udfører opgaver for det offentlige sundhedsvæsen, herunder rådgivning om sygdomme, diagnosticering og behandling.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Regionsrådet opkræver en betaling svarende til samtlige direkte og indirekte omkostninger for den pågældende ydelse, såfremt denne ligger ud over regionsrådets almindelige forpligtelse efter sundhedsloven til at yde rådgivning.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Patienthoteller og cafeteria- og kioskvirksomhed m.v.</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Regionsrådet kan varetage patienthotelvirksomhed i tilknytning til regionens sygehuse.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Regionsrådet opkræver en betaling svarende til markedsprisen for personer, der ikke som patient eller ledsager tilbydes vederlagsfrit ophold.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Regionsrådet kan varetage cafeteria- og kioskvirksomhed m.v. i tilknytning til regionens sygehuse.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Regionsrådet skal søge driften af cafeteria- og kioskvirksomhed m.v. bortforpagtet på markedsmæssige vilkår.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Overkapacitet</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Regionsrådet kan udleje overkapacitet i form af ledige lokaler og udstyr på regionens sygehuse til offentlige myndigheder og private virksomheder. Det er en betingelse for udnyttelse af overkapacitet, at regionens sygehuse ikke er dimensioneret med dette formål for øje, samt at overkapaciteten af hensyn til løsningen af sygehusopgaven ikke kan afskaffes.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Regionsrådet opkræver markedspris for den pågældende ydelse.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Regionsrådet kan endvidere udnytte sygehusenes overkapacitet ved at tilbyde sygehusydelser til udenlandske sygehusmyndigheder og sygeforsikringskasser, såfremt et tilbud herom forinden er givet til de andre regionsråd, og de har afvist tilbuddet. Det er en betingelse for udnyttelse af overkapacitet, at regionens sygehuse ikke er dimensioneret med dette formål for øje, samt at overkapaciteten af hensyn til løsningen af sygehusopgaven ikke kan afskaffes.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Regionsrådet opkræver en betaling af de udenlandske sygehusmyndigheder og sygeforsikringskasser svarende til markedspris for den pågældende ydelse.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Samarbejder</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Et regionsråd kan efter indenrigs- og sundhedsministerens godkendelse, jf. dog §§ 12-14, samarbejde med offentlige myndigheder og private virksomheder, herunder i selskabsform, om løsningen af fælles opgaver vedrørende sygehusydelser, øvrige ydelser og tilskud, præhospital indsats og befordring, udvikling og forskning, samarbejde og planlægning samt vedrørende sundhedsberedskab, jf. sundhedslovens afsnit VI, XI, XII og XIV-XVI. Regionsrådet kan påtage sig udgifter forbundet med disse opgaver. Regionsrådet kan ikke indgå i samarbejder, som har til formål at opnå fortjeneste.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Samarbejder omfattet af § 11, der ikke medfører indskrænkning i deltagende myndigheders beføjelser, og som ikke indgås i form af et selskab, en forening, en fond m.v., kan indgås uden indenrigs- og sundhedsministerens godkendelse.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Et eller flere regionsråd kan uden indenrigs- og sundhedsministerens godkendelse indgå i samarbejder omfattet af § 11 om forskning og udvikling med statslige myndigheder, universiteter eller private virksomheder samt samarbejder med myndighederne i andre lande om sundhedsberedskab over landegrænser, herunder præhospital indsats.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Et samarbejde omfattet af § 11, som er indgået mellem en privat virksomhed og en amtskommune, Hovedstadens Sygehusfællesskab eller Bornholms Kommune før den 1. januar 2007, kan uden indenrigs- og sundhedsministerens godkendelse videreføres af vedkommende regionsråd.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Efterfølgende ændringer i samarbejdet, herunder i samarbejdsformen, kan ske efter indenrigs- og sundhedsministerens godkendelse efter § 15.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Samarbejder omfattet af § 11, jf. dog §§ 12-14, anses for godkendt, medmindre regionsrådet modtager afslag på godkendelse inden 1 måned efter, at Indenrigs- og Sundhedsministeriet har modtaget orientering om samarbejdet fra regionsrådet, jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Regionsrådets orientering om samarbejdet efter stk. 1 skal indeholde udkast til vedtægter for samarbejdet, herunder oplysninger om:</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk2_Num1\">1)</span> Deltagere i samarbejdet.</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk2_Num2\">2)</span> Samarbejdets formål og opgaver, herunder sammenhængen med regionernes opgaveløsning efter sundhedsloven.</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk2_Num3\">3)</span> Samarbejdets form og dets styrelse.</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk2_Num4\">4)</span> Samarbejdets finansiering, budget, regnskab og revision.</p>\r\n<p class=\"Stk2\">\r\n   <span class=\"StkNr\" id=\"Par15_Stk3\">Stk. 3.</span> Regionsrådets orientering skal endvidere indeholde andre oplysninger, der er nødvendige for, at indenrigs- og sundhedsministeren kan træffe afgørelse om godkendelse af samarbejdet, herunder oplysninger om, hvorvidt samarbejdet opfylder betingelserne i § 78 i sundhedsloven og i § 11 i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"Par15_Stk4\">Stk. 4.</span> Indeholder regionsrådets orientering ikke de oplysninger, der er nødvendige for, at indenrigs- og sundhedsministeren kan træffe afgørelse om godkendelse af samarbejdet, kan ministeren anmode regionsrådet og de offentlige myndigheder og private virksomheder, der i øvrigt skal indgå i samarbejdet om yderligere oplysninger og i denne forbindelse forlænge den i stk. 1 anførte frist for godkendelse.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Ikrafttræden</span>\r\n</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Bekendtgørelsen træder i kraft den 21. august 2011.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Samtidigt ophæves bekendtgørelse nr. 1057 af 21. oktober 2006 om regionernes adgang til levering af sygehusydelser m.v. til offentlige myndigheder og private virksomheder samt regionernes adgang til at indgå i samarbejder med offentlige myndigheder og private virksomheder.</p><div class=\"Givet\" id=\"Givet\"><p class=\"Givet\" align=\"center\">Indenrigs- og Sundhedsministeriet, den 1. juli 2011</p><p class=\"Sign1\" align=\"center\">Bertel Haarder</p><p class=\"Sign2\" align=\"right\">/ John Erik Pedersen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/08/2011"
        },
        {
            "displayName": "Accession",
            "displayValue": "B20110090505"
        },
        {
            "displayName": "Entydig dokumentidentifikation",
            "displayValue": "AI003829"
        },
        {
            "displayName": "Dato for førstegangsindlæggelse",
            "displayValue": "20/08/2011"
        },
        {
            "displayName": "Dato for indlæggelse",
            "displayValue": "20/08/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "905"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "01/07/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Indenrigs- og Sundhedsmin., j.nr. 1011078"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}