{
    "id": 69166,
    "title": "SIO-indsats på sygehusområdet 1991-1993 (* 1) (* 2) ",
    "documentTypeId": "210",
    "isSagsforlobPeriodValid": false,
    "shortName": "CIS nr 3820 af 04/11/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>SIO-indsats på sygehusområdet 1991-1993 (* 1) (*  \r\n\r\n 2) </H1>  \r\n\r\n<P></P>  \r\n\r\n<BR>  \r\n\r\n<P> <B>I. Orientering</B>  </P>  \r\n\r\n<P>Fra november 1991 frem til februar 1993 gennemfører Arbejdstilsynet en  \r\n\r\n landsdækkende indsats for at styrke det forebyggende arbejde i  \r\n\r\n sikkerhedsorganisationerne på sygehusene. </P>  \r\n\r\n<P> <B>Baggrunden for indsatsen</B>  </P>  \r\n\r\n<P>I henhold til Arbejdstilsynets plan for 1991 skal der for et eller flere  \r\n\r\n udvalgte brancheområder iværksættes en indsats for at højne  \r\n\r\n sikkerhedsorganisationens arbejdsmiljøarbejde. </P>  \r\n\r\n<P>Arbejdstilsynet har valgt at koncentrere denne indsats på sygehusområdet.  \r\n\r\n Baggrunden for valget er især følgende: </P>  \r\n\r\n<P>I Arbejdsmiljørådets plan for den offentlige sektor fremhæves behovet for  \r\n\r\n at styrke sikkerhedsorganisationen og det forebyggende sikkerhedsarbejde.  \r\n\r\n</P>  \r\n\r\n<P>Det er erfaringen, at selvom der er oprettet sikkerhedsorganisation på  \r\n\r\n sygehusene, bliver bekendtgørelsens regler om sikkerhedsorganisationens  \r\n\r\n opgaver og pligter ikke altid opfyldt. Det er fx sjældent, at  \r\n\r\n sikkerhedsorganisationen foretager en løbende registrering af  \r\n\r\n arbejdsmiljøproblemerne, opstiller prioriterede løsningsforslag samt  \r\n\r\n udarbejder handlingsplaner. </P>  \r\n\r\n<P>Hertil kommer at sikkerhedsorganisationen ofte heller ikke inddrages ved  \r\n\r\n indkøb af tekniske hjælpemidler, ved ombygninger/byggesagsbehandlinger m.v.  \r\n\r\n</P>  \r\n\r\n<P>Endelig er der på sygehusene en række velkendte og veldokumenterede  \r\n\r\n arbejdsmiljøproblemer. Både hvad angår antallet af anmeldte arbejdsulykker og  \r\n\r\n arbejdsbetingede lidelser ligger sygehusene over det gennemsnit, der gælder  \r\n\r\n for samtlige brancher. </P>  \r\n\r\n<P> <B>Formålet med indsatsen</B>  </P>  \r\n\r\n<P>Indsatsen skal medvirke til sikring af, at bekendtgørelsen om  \r\n\r\n virksomhedernes sikkerheds- og sundhedsarbejde efterleves gennem: </P>  \r\n\r\n<P>- at få sikkerhedsorganisationen på det enkelte sygehus til at arbejde  \r\n\r\n forebyggende, effektivt og systematisk via kortlægning af  \r\n\r\n arbejdsmiljøproblemerne samt ved udarbejdelse af handleplaner. En sådan  \r\n\r\n systematik i sikkerhedsorganisationen vil bl.a. kunne medvirke til at  \r\n\r\n nedbringe antallet af arbejdsskader. </P>  \r\n\r\n<P> <B>Indsatsområde</B>  </P>  \r\n\r\n<P>Indsatsen rettes mod alle landets sygehuse og hospitaler. Herunder også de  \r\n\r\n private. </P>  \r\n\r\n<P>Undtaget er dog de sygehuse, der i samarbejde med Arbejdstilsynet har  \r\n\r\n været eller er i gang med aktiviteter, der ligger på linie med dem, der  \r\n\r\n beskrives i denne cirkulæreskrivelse. Vurderingen foretages af kredsen i  \r\n\r\n samråd med Indsatssekretariatet. </P>  \r\n\r\n<P> <B>Indsatsmidler:</B>  </P>  \r\n\r\n<UL CLASS=PLAIN-LIST>  \r\n\r\n<LI>a) Lokale informationsmøder med relevante organisationer og  \r\n\r\n forvaltninger, hvor der orienteres om indsatsen og aftales/planlægges aktiv  \r\n\r\n medvirken. </LI>  \r\n\r\n<LI>b) Fire tilsynsbesøg på hvert enkelt sygehus: </LI>  \r\n\r\n<LI>1) Orientering og opstart af indsatsen, </LI>  \r\n\r\n<LI>2) Drøftelse af resultatet af første spørgeskemaundersøgelse om  \r\n\r\n sikkerhedsorganisationens funktion, </LI>  \r\n\r\n<LI>3) Drøftelse af den handleplan sikkerhedsudvalget har udarbejdet på  \r\n\r\n baggrund af sikkerhedsgruppernes kortlægning, </LI>  \r\n\r\n<LI>4) Afsluttende tilsynsbesøg, hvor sikkerhedsudvalget på baggrund af  \r\n\r\n indsatsforløbet og den afsluttende spørgeskemaundersøgelse vurderer effekten  \r\n\r\n af indsatsen. </LI>  \r\n\r\n<LI>c) Introduktionsbrev til sygehuset indeholdende indkaldelse til første  \r\n\r\n møde samt begrundelse for valg af sygehusområdet, indsatsens faser og  \r\n\r\n tidsplan. </LI>  \r\n\r\n<LI>d) At-folder om indsatsen </LI>  \r\n\r\n<LI>e) Spørgeskema vejledning til brug ved undersøgelse af  \r\n\r\n sikkerhedsorganisationens funktion. </LI>  \r\n\r\n<LI>f) Skema til brug for sikkerhedsudvalgets afrapportering af de to  \r\n\r\n spørgeskemaundersøgelser. </LI>  \r\n\r\n<LI>g) Et sæt kortlægningsskemaer vejledning til brug for  \r\n\r\n sikkerhedsgruppernes kortlægning af arbejdsmiljøforholdene i de enkelte  \r\n\r\n afdelinger. </LI>  \r\n\r\n<LI>h) En checkliste/huskeliste til brug for sikkerhedsgruppernes  \r\n\r\n gennemgang/kortlægning af arbejdsmiljøforholdene. </LI>  \r\n\r\n<LI>i) Skema til angivelse af sikkerhedsudvalgets handleplan. </LI>  \r\n\r\n</UL>  \r\n\r\n<P> <B>II. Instruktion</B>  </P>  \r\n\r\n<P> <B>Indsatsens forløb og gennemførelse</B>  </P>  \r\n\r\n<P>Indsatsen starter den 1. november 1991 og skal være afsluttet den 28.  \r\n\r\n februar 1993. Kredsene skal i indsatsperioden anvende den procentdel af den  \r\n\r\n samlede virksomhedstid, som er angivet i kredskontrakterne for henholdsvis  \r\n\r\n 1991, 1992 og 1993. </P>  \r\n\r\n<P> <B>Oktober 1991</B>  </P>  \r\n\r\n<P>For at sikre en ensartet gennemførelse af indsatsen afholdes den 8.  \r\n\r\n oktober 1991 en temadag, hvor alle Arbejdstilsynets tilsynskredse er  \r\n\r\n repræsenteret. </P>  \r\n\r\n<P>Kredsene sender umiddelbart efter modtagelsen af dette cirkulære en  \r\n\r\n skrivelse til alle sygehuse i amtet, hvor man ud over at orientere om  \r\n\r\n indsatsen beder sygehuset om at kontakte kredsen og aftale tidspunkt for det  \r\n\r\n indledende møde. </P>  \r\n\r\n<P>Forslag til en sådan skrivelse fremsendes til kredsene. </P>  \r\n\r\n<P> <B>November og december 1991</B>  </P>  \r\n\r\n<P>De enkelte tilsynskredse afholder lokale informationsmøder med relevante  \r\n\r\n organisationer og forvaltninger m.v. På møderne orienteres om indsatsen og  \r\n\r\n der aftales/planlægges, hvordan disse kan støtte op om indsatsen. Kredsene  \r\n\r\n skal sikre, at amternes sygehusforvaltninger skriftligt bliver orienteret om  \r\n\r\n indsatsen og indsatsmaterialet. </P>  \r\n\r\n<P> <B>December 1991 og januar 1992</B>  </P>  \r\n\r\n<P>Tilsynskredsene aflægger besøg på de enkelte sygehuse, hvor ledelse,  \r\n\r\n sikkerheds- og eventuelt samarbejdsudvalg orienteres om indsatsforløbet. </P>  \r\n\r\n<P>Det er vigtigt, at kredsen indgår faste aftaler med sygehuset om den  \r\n\r\n praktiske gennemførelse af aktiviteterne i forbindelse med indsatsen. Det vil  \r\n\r\n bl.a. sige, at sygehuset afsætter de nødvendige ressourcer til møder, til  \r\n\r\n kortlægningsaktiviteten, til behandlingen af spørgeskemaerne m.v. </P>  \r\n\r\n<P>På mødet udleveres og præsenteres indsatsmaterialet. </P>  \r\n\r\n<P> <B>Fra januar 1992 til medio marts 1992</B>  </P>  \r\n\r\n<P>Undersøgelse af sikkerhedsorganisationens funktion: </P>  \r\n\r\n<P>I første fase af indsatsen undersøger sygehuset (sikkerhedsudvalget), via  \r\n\r\n en spørgeskemaundersøgelse, hvorledes sikkerheds- og sundhedsarbejdet  \r\n\r\n fungerer. Spørgeskemaet udleveres af kredsen. Sikkerhedsudvalget distribuerer  \r\n\r\n og sørger for, at alle medlemmer af sikkerhedsorganisationen besvarer  \r\n\r\n skemaet. Sikkerhedsudvalget indsamler besvarelserne, vurderer disse og  \r\n\r\n beslutter/overvejer mulige handlinger/ændringer. Resultaterne af  \r\n\r\n spørgeskemaundersøgelsen gøres op i afrapporteringsskemaet og udleveres til  \r\n\r\n Arbejdstilsynet. </P>  \r\n\r\n<P>Resultatet af undersøgelsen drøftes på et møde med kredsen i løbet af  \r\n\r\n marts og april 1992. Resultatet af undersøgelsen kan eventuelt drøftes på et  \r\n\r\n halvårsmøde, hvor både sikkerhedsudvalget, sikkerhedsgrupperne og kredsen  \r\n\r\n deltager. </P>  \r\n\r\n<P>Endelig forbereder sikkerhedsudvalget i samarbejde med kredsen selve  \r\n\r\n kortlægningen af arbejdsmiljøet. </P>  \r\n\r\n<P> <B>Fra april 1992 til og med juni 1992</B>  </P>  \r\n\r\n<P>Kortlægning af arbejdsmiljøforholdene: </P>  \r\n\r\n<P>De enkelte sikkerhedsgrupper kortlægger arbejdsmiljøforholdene ved hjælp  \r\n\r\n af checkliste/huskeliste og kortlægningsskema, som udleveres af kredsen. Til  \r\n\r\n kortlægningen anvendes kun venstre halvdel af skemaet, højre halvdel er  \r\n\r\n forbeholdt sikkerhedsudvalgets angivelse af handleplan. Sikkerhedsgrupperne  \r\n\r\n prioriterer arbejdsmiljøproblemerne, angiver eventuelle løsningsforslag og  \r\n\r\n sender resultatet til sikkerhedsudvalget. </P>  \r\n\r\n<P>Kredsene skal, uagtet de generelle instrukser i At-cirkulæreskrivelsen om  \r\n\r\n vejledningsfunktionen, yde konkret bistand ved henvendelse fra det enkelte  \r\n\r\n sygehus. </P>  \r\n\r\n<P> <B>Fra juli 1992 til og med september 1992</B>  </P>  \r\n\r\n<P>Vurdering af kortlægningen/udarbejdelsen af handleplan: </P>  \r\n\r\n<P>Sikkerhedsudvalget vurderer sikkerhedsgruppernes kortlægning. </P>  \r\n\r\n<P>Sikkerhedsudvalget udarbejder en handleplan ved at angive udvalgets  \r\n\r\n løsningsforslag, prioritere de kortlagte problemer og angive en ansvarlig for  \r\n\r\n gennemførelsen. Kortlægningsskemaernes højre halvdel benyttes til angivelse  \r\n\r\n af handleplan. </P>  \r\n\r\n<P> <B>Oktober 1992</B>  </P>  \r\n\r\n<P>Drøftelse af handleplan med Arbejdstilsynet: </P>  \r\n\r\n<P>Sikkerhedsudvalget afholder møde med kredsen, hvor handleplanen drøftes.  \r\n\r\n</P>  \r\n\r\n<P> <B>November 1992</B>  </P>  \r\n\r\n<P>Effektvurdering af sikkerhedsorganisationens arbejde: </P>  \r\n\r\n<P>På baggrund af indsatsen foretages igen en spørgeskemaundersøgelse af  \r\n\r\n sikkerheds- og sundhedsarbejdets funktion. Der anvendes det samme spørgeskema  \r\n\r\n som tidligere. </P>  \r\n\r\n<P> <B>December 1992 og januar 1993</B>  </P>  \r\n\r\n<P>Afrapportering til tilsynskredsene: </P>  \r\n\r\n<P>Sikkerhedsudvalget drøfter resultatet af indsatsen på et møde med kredsen.  \r\n\r\n</P>  \r\n\r\n<P> <B>Februar 1993</B>  </P>  \r\n\r\n<P>Endelig afrapportering: </P>  \r\n\r\n<P>Kredsene skal inden udgangen af februar 1993 indsende afrapportering af  \r\n\r\n indsatsen til Direktoratet. På denne baggrund udarbejder Direktoratet en  \r\n\r\n landsdækkende afrapportering af indsatsen. </P>  \r\n\r\n<P>Kredsens afrapportering til Direktoratet skal indeholde følgende: </P>  \r\n\r\n<P>På baggrund af afrapporteringsskemaerne fra 1. og 2.  \r\n\r\n spørgeskemaundersøgelse skal kredsene udarbejde en samlet vurdering af  \r\n\r\n sikkerhedsorganisationens funktion på kredsens sygehuse. Det vil sige en  \r\n\r\n samlet vurdering, der dækker alle sygehuse i kredsen. I vurderingen skal  \r\n\r\n indgå kredsens overvejelser om årsagen til eventuelle problemer med  \r\n\r\n sikkerhedsorganisationens funktion. Er problemerne fx: </P>  \r\n\r\n<P>- strukturelt betinget, </P>  \r\n\r\n<P>- manglende organisatorisk ekspertise, </P>  \r\n\r\n<P>- manglende ansvarsfordeling, </P>  \r\n\r\n<P>- manglende viden, </P>  \r\n\r\n<P>- manglende tid. </P>  \r\n\r\n<P>Som bilag vedlægger kredsen de enkelte sygehuses afrapporteringsskemaer  \r\n\r\n fra både 1. og 2. spørgeskemaundersøgelse. </P>  \r\n\r\n<P>Herudover bedes kredsene oplyse følgende: </P>  \r\n\r\n<P>Har der fundet en kortlægning sted på kredsens sygehuse? </P>  \r\n\r\n<P>Ja/Nej/Delvist </P>  \r\n\r\n<P>Hvad vurderer kredsen har været vanskeligt for sikkerhedsorganisationerne  \r\n\r\n ved kortlægningen? </P>  \r\n\r\n<P>Er der udarbejdet handlingsplaner på kredsens sygehuse? </P>  \r\n\r\n<P>Ja/Nej/Delvist </P>  \r\n\r\n<P>Hvad vurderer kredsen har været vanskeligt for sikkerhedsorganisationerne  \r\n\r\n ved udarbejdelsen af handleplanerne? </P>  \r\n\r\n<P>Endelig skal kredsene udarbejde en opgørelse over, hvilke sygehuse der har  \r\n\r\n indgået i undersøgelsen med angivelse af: </P>  \r\n\r\n<P>- sygehusets navn, </P>  \r\n\r\n<P>- antal ansatte (antal hoveder), </P>  \r\n\r\n<P>- antal sikkerhedsgrupper. </P>  \r\n\r\n<P>Hvad vurderer kredsen på baggrund af indsatsen, der mangler for at nå  \r\n\r\n målet: </P>  \r\n\r\n<P>- at få sikkerhedsorganisationen på det enkelte sygehus til at arbejde  \r\n\r\n forebyggende, effektivt og systematisk via kortlægning af  \r\n\r\n arbejdsmiljøproblemerne samt ved udarbejdelse af handleplaner. </P>  \r\n\r\n<P>Hvilke tiltag bør der tages i Direktoratet/kredsene for at følge indsatsen  \r\n\r\n op? </P>  \r\n\r\n<P>Tilsyns- og påbudspolitik: </P>  \r\n\r\n<P>Kredsene skal, i de tilfælde hvor det konstateres, at sikkerheds- og  \r\n\r\n sundhedsarbejdet ikke er organiseret i henhold til bestemmelserne i  \r\n\r\n bekendtgørelse nr. 392 af 10. august 1978 om virksomhedernes sikkerheds- og  \r\n\r\n sundhedsarbejde, med fire ugers frist for efterkommelse afgive påbud herom i  \r\n\r\n fornødent omfang. </P>  \r\n\r\n<P>Hvis det ved det afsluttende besøg på sygehuset konstateres, at sygehuset  \r\n\r\n ikke selv på tilfredsstillende måde har kortlagt arbejdsmiljøet og udarbejdet  \r\n\r\n handleplaner, vurderer kredsene, om der ud fra de foreliggende  \r\n\r\n arbejdsmiljøforhold er behov for en detaljeret gennemgang af sygehuset med  \r\n\r\n henblik på at konstatere overtrædelser af konkrete bestemmelser i  \r\n\r\n arbejdsmiljølovgivningen. </P>  \r\n\r\n<P> <B>III. Ikrafttræden</B>  </P>  \r\n\r\n<P>Straks. </P>  \r\n\r\n<P CLASS=PUNKT> <B>4.</B> november </P>  \r\n\r\n<P>Erik Andersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) At-cirkulæreskrivelse nr. 10/1991 </P>  \r\n\r\n<P>(* 2) Bekendtgørelse nr. 392 af 10. august 1978 om virksomhedernes  \r\n\r\n sikkerheds- og sundhedsarbejde </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19910382010"
        },
        {
            "displayName": "Entydig dokumentidentifikation",
            "displayValue": "CM028350"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3820"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "04/11/1991"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}