{
    "id": 38759,
    "title": "Ophævelse af sletning for kontingentrestance. ",
    "documentTypeId": "240",
    "isSagsforlobPeriodValid": false,
    "shortName": "KEN nr 3350 af 13/06/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et medlem blev fejlagtigt den 8. juni 1990 slettet af kassen på grund  \r\n\r\n af kontingentrestance for maj måned. Ved genoptagelse i kassen blev medlemmet  \r\n\r\n betragtet som nyindmeldt og blev derfor ikke rykket for juni måneds  \r\n\r\n kontingent. </I> </P>  \r\n\r\n<P> <I>Den 10. august 1990 blev medlemmet erindret om, at kontingent  \r\n\r\n vedrørende juni og juli skulle betales inden den 3. september 1990. </I> </P>  \r\n\r\n<P> <I>Medlemmet betalte den ordinære giroopkrævning for september måned den  \r\n\r\n 3. september 1990 og blev slettet pr. 1. juni 1990 på grund af  \r\n\r\n kontingentrestance. </I> </P>  \r\n\r\n<P> <I>Ankenævnet fandt, at en medvirkende årsag til restancen var, at kassen  \r\n\r\n fejlagtigt havde slettet pågældende som medlem den 8. juni 1990, og at han  \r\n\r\n herefter først blev rykket den 10. august 1990 for kontingent for juni og  \r\n\r\n juli. </I> </P>  \r\n\r\n<P> <I>Ankenævnet fandt således ikke tilstrækkeligt grundlag for at  \r\n\r\n opretholde den foretagne slettelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ophævelse af sletning for kontingentrestance.  \r\n\r\n</H1>  \r\n\r\n<P></P>  \r\n\r\n<P>Et medlem indbetalte den 6. august 1990 kontingent ifølge den ordinære  \r\n\r\n opkrævning for opkrævningsperioden august 1990. Da sidste indbetaling på  \r\n\r\n daværende tidspunkt dækkede april 1990, benyttede kassen denne indbetaling  \r\n\r\n til at dække kontingentperioden maj måned. Medlemmet havde herefter ikke  \r\n\r\n rettidigt betalt kontingent til arbejdsløshedskassen for juni og juli måneder  \r\n\r\n 1990. Kassen fremsendte den 10. august 1990 en erindringsskrivelse, hvoraf  \r\n\r\n det fremgik, at medlemmet ville blive slettet som medlem af kassen, hvis ikke  \r\n\r\n kontingentet for juli måned blev betalt senest den 3. september 1990. Det  \r\n\r\n medfølgende girokort lød på 1.091 kr., d.v.s. 2 måneders kontingent. </P>  \r\n\r\n<P>Det fremgik endvidere, at medlemmet den 3. september 1990, d.v.s. inden  \r\n\r\n for betalingsfristen for juni/juli måneders kontingent ifølge  \r\n\r\n erindringsskrivelsen, betalte den kontingentrate, som kassen ordinært  \r\n\r\n opkrævede vedrørende september måned, stor 547,50 kr. På denne opkrævning  \r\n\r\n oplystes det, at medlemmets sidste indbetaling dækkede maj 1990. </P>  \r\n\r\n<P>Den 7. september 1990 traf arbejdsløshedskassen afgørelse, hvorefter  \r\n\r\n medlemmet blev slettet pr. 1. juni 1990, idet hans indbetaling den 3.  \r\n\r\n september 1990 ikke dækkede hele restancebeløbet. </P>  \r\n\r\n<P>Medlemmet anførte, at eftersom han den 3. september 1990 betalte det  \r\n\r\n senest ankomne girokort, troede han, at alt var i den skønneste orden og  \r\n\r\n mente ikke, at der var yderligere restancer, som kunne give anledning til  \r\n\r\n slettelse. Medlemmet henviste til, at tab af retten til dagpenge/efterløn vil  \r\n\r\n være en katastrofe for ham, og at han i mange år har været medlem af en  \r\n\r\n arbejdsløshedskasse uden at modtage understøttelse bortset fra nogle få dage  \r\n\r\n engang i 1950'erne. </P>  \r\n\r\n<P>Kassen oplyste telefonisk over for direktoratet, at når medlemmet var i  \r\n\r\n restance med 2 måneders kontingent, skyldtes dette, at han fejlagtigt var  \r\n\r\n blevet slettet for kontingentrestance i maj måned. Medlemskabet blev  \r\n\r\n efterfølgende genoprettet, men det var kassens praksis ikke at rykke  \r\n\r\n nyindmeldte medlemmer efter den første måned af medlemskabet, men først i den  \r\n\r\n følgende måned. </P>  \r\n\r\n<P>Direktoratet fandt det godtgjort, at arbejdsløshedskassen havde overholdt  \r\n\r\n den i arbejdsløshedsforsikringsloven foreskrevne procedure, og at kassen  \r\n\r\n derfor med rette havde slettet medlemmet for kontingentrestance. </P>  \r\n\r\n<P>Direktoratet henviste til §§ 78, stk. 2, 3 og 5 i  \r\n\r\n arbejdsløshedsforsikringsloven. </P>  \r\n\r\n<P>Direktoratet lagde vægt på, at kassen på tidspunktet for  \r\n\r\n erindringsskrivelsens udsendelse den 10. august 1990 var berettiget til at  \r\n\r\n rykke for både juni og juli måneders kontingent, som sket. Efter betaling af  \r\n\r\n kontingent for juni måned den 3. september 1990 var medlemmet således stadig  \r\n\r\n i restance med juli måneds kontingent. </P>  \r\n\r\n<P>Når henses til at medlemmet ikke kunne omfattes af  \r\n\r\n arbejdsløshedsforsikringslovens § 78, stk. 5, var direktoratet derfor enig  \r\n\r\n med kassen i, at der ikke var hjemmel i arbejdsløshedsforsikringsloven til at  \r\n\r\n ophæve slettelsen. </P>  \r\n\r\n<P>Medlemmet anførte bl.a., at de mange automatiske EDB-udmeldinger om  \r\n\r\n kontingentindbetalinger med påtrykte perioder for betalinger, ikke havde  \r\n\r\n fremmet service'n, og af skrivelsen fra kassen den 31. august 1990 fremgik  \r\n\r\n det ikke, hvor stor restancen var, ej heller hvilke perioder, det drejede sig  \r\n\r\n om. </P>  \r\n\r\n<P>Ankenævnet fandt, at en medvirkende årsag til restancen var, at kassen  \r\n\r\n fejlagtigt havde slettet pågældende som medlem den 8. juni 1990, og at han  \r\n\r\n herefter først blev rykket den 10. august 1990 for kontingent for juni og  \r\n\r\n juli. </P>  \r\n\r\n<P>På denne baggrund fandt ankenævnet ikke tilstrækkeligt grundlag for at  \r\n\r\n opretholde den foretagne slettelse. </P>  \r\n\r\n<P>Ankenævnet ændrede således Direktoratet for Arbejdsløshedsforsikringens  \r\n\r\n afgørelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19910335025"
        },
        {
            "displayName": "Entydig dokumentidentifikation",
            "displayValue": "CA006694"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "3350"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "13/06/1991"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "10-052-91"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}