{
    "id": 116535,
    "title": "Bekendtgørelse om erhvervsakademiuddannelse inden for informationsteknologi",
    "documentTypeId": "60",
    "isSagsforlobPeriodValid": true,
    "shortName": "BEK nr 450 af 09/06/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Uddannelsens formål og varighed</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Uddannelsens indhold og tilrettelæggelse</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Lærerkvalifikationer</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Eksamen og bedømmelse</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Andre regler</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Ikrafttrædelses- og overgangsregler</p>\r\n      <p class=\"Indholdsfortegnelse\"><a href=\"#Bil1\">Bilag 1</a></p><div class=\"bjelke\">Den fulde tekst</div><p class=\"Titel2\">Bekendtgørelse om erhvervsakademiuddannelse inden for informationsteknologi</p>\r\n      <p class=\"Indledning2\">I medfør af § 22, stk. 1 og 2, § 23, stk. 3, og § 30 i lov nr. 207 af 31. marts 2008 om erhvervsakademiuddannelser og professionsbacheloruddannelser fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Uddannelsens formål og varighed</p>\r\n      <p class=\"Paragraf\"><span class=\"ParagrafNr\">§ 1.</span> Formålet med erhvervsakademiuddannelsen inden for informationsteknologi er at kvalificere den uddannede til selvstændigt at kunne varetage arbejde med at analysere, planlægge og gennemføre løsninger, der vedrører nyudvikling, videreudvikling og integration af IT-systemer i private og offentlige virksomheder nationalt og internationalt.</p>\r\n      <p class=\"Stk2\"><span class=\"StkNr\">Stk. 2.</span> Den uddannede skal kunne</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> kombinere grundlæggende virksomhedsforståelse og kendskab til teknologiske begreber med dybtgående kunnen og viden om programmering og systemudvikling,</p>\r\n          <p class=\"Liste1\"><span class=\"Liste1Nr\">2)</span> anvende forskellige principper og metoder til planlægning, styring og udførelse af udviklingsprocessen fra ide over implementering til vedligeholdelse og drift og</p>\r\n          <p class=\"Liste1\"><span class=\"Liste1Nr\">3)</span> indgå i ledelses- og samarbejdsmæssige sammenhænge med andre med anden uddannelsesmæssig, sproglig og kulturel baggrund.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 2.</span> Uddannelsen, der er en fuldtidsuddannelse, er normeret til 2 ½ studenterårsværk. Et studenterårsværk er en fuldtidsstuderendes arbejde i 1 år. Et studenterårsværk svarer til 60 point i European Credit Transfer System (ECTS-point).</p>\r\n      <p class=\"Stk2\"><span class=\"StkNr\">Stk. 2.</span> Uddannelsen skal være afsluttet senest 5 år efter studiestart. Institutionen kan, når det findes begrundet i usædvanlige forhold, dispensere herfra.</p>\r\n      <p class=\"Stk2\"><span class=\"StkNr\">Stk. 3.</span> Erhvervsakademiuddannelsen inden for informationsteknologi giver ret til at anvende betegnelsen datamatiker. Den engelske betegnelse er Academy Profession Degree in Computer Science.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Uddannelsens indhold og tilrettelæggelse</p>\r\n      <p class=\"Paragraf\"><span class=\"ParagrafNr\">§ 3.</span> Uddannelsen består af en obligatorisk del, der har et omfang svarende til 100 ECTS-point, en praktikdel, der har et omfang svarende til 15 ECTS-point, samt en valgdel der har et omfang svarende til 35 ECTS-point.</p>\r\n      <p class=\"Stk2\"><span class=\"StkNr\">Stk. 2.</span> Den obligatoriske del består af følgende emneområder:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> <span class=\"Italic\">Virksomheden,</span> der skal kvalificere den studerende til at kunne inddrage relevante virksomhedsaspekter samt forretningsforståelse i forbindelse med systemudvikling i forskellige typer af organisationer. I området indgår følgende emner i henhold til bilag 1: organisations- og forretningsforståelse, forretningsanalyse, IT- og forretningskoncepter, økonomistyring, ERP-systemer, IT-anskaffelse samt organisation og IT-sikkerhed. Emneområdet skal have et omfang svarende til 15 ECTS-point.</p>\r\n          <p class=\"Liste1\"><span class=\"Liste1Nr\">2)</span> <span class=\"Italic\">Systemudvikling,</span> der skal kvalificere den studerende til at kunne anvende moderne metoder og systemudviklingsværktøjer på et systematisk grundlag. I området indgår følgende emner i henhold til bilag 1: modellering, metode, analyse, design, projektarbejde, IT-værktøjer, eksperimenter samt kvalitet. Emneområdet skal have et omfang svarende til 25 ECTS-point.</p>\r\n          <p class=\"Liste1\"><span class=\"Liste1Nr\">3)</span> <span class=\"Italic\">Programmering,</span> der skal kvalificere den studerende til på metodisk grundlag at kunne designe, realisere og videreudvikle IT-systemer ved anvendelse af moderne teknologier og udviklingsværktøjer. I området indgår følgende emner i henhold til bilag 1: algoritmer, skabeloner, teknikker og mønstre, datastrukturer og abstrakte datatyper, programmeringssprog, programkvalitet, sprogteori, databaseprogrammering, samtidighed, distribueret programmering samt softwarearkitektur. Emneområdet skal have et omfang svarende til 40 ECTS-point.</p>\r\n          <p class=\"Liste1\"><span class=\"Liste1Nr\">4)</span> <span class=\"Italic\">Teknologi,</span> der skal give den studerende en grundlæggende forståelse af teknologiske begreber, samt kvalificere den studerende til at kunne bidrage til valg og anvendelse af teknologi i forbindelse med systemudvikling og programmering. I området indgår følgende emner i henhold til bilag 1: operativsystemer, sikkerhed, distribuerede systemer, netværk, databaser samt teknologiudvikling. Emneområdet skal have et omfang svarende til 20 ECTS-point.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Praktikdelen består af:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> <span class=\"Italic\">Praktikforløb,</span> der gennemføres i en eller flere virksomheder, hvor den studerende skal deltage i og opnå kendskab til relevante erhvervsfunktioner. Praktikforløbet kan tilrettelægges fleksibelt og differentieret og skal kunne danne grundlag for den studerendes afsluttende eksamensprojekt. Praktikforløbet skal have et omfang svarende til 15 ECTS-point.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 4.</span> Valgdelen, der bygger på den obligatoriske del, består af:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> <span class=\"Italic\">Specialeforløb,</span> der skal give den studerende mulighed for at kvalificere studie- og erhvervskompetencen gennem specialisering og perspektivering af emner, der bredt relaterer sig til IT-området. Specialeforløbet skal have et omfang svarende til 20 ECTS-point. Institutionen tilrettelægger forløbet ved at fastsætte og udbyde et antal forløb inden for uddannelsens overordnede formål.</p>\r\n          <p class=\"Liste1\"><span class=\"Liste1Nr\">2)</span> Afsluttende eksamensprojekt, hvor den studerende skal dokumentere evne til på et analytisk og metodisk grundlag at kunne bearbejde en kompleks og praksisnær problemstilling i relation til en konkret opgave inden for IT-området. Projektet skal have et omfang svarende til 15 ECTS-point. Den studerende skal gennemføre det afsluttende eksamensprojekt inden for centrale problemstillinger i uddannelsen.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 4.</span> Institutionen skal ved tilrettelæggelse af uddannelsen tage udgangspunkt i relevant erhvervspraksis og anvendt teori.</p>\r\n      <p class=\"Stk2\"><span class=\"StkNr\">Stk. 2.</span> Institutionen kan tilrettelægge op til 15 ECTS-point af uddannelsens obligatoriske del med differentieret undervisning for at sikre de studerende et fælles studiegrundlag.</p>\r\n      <p class=\"Stk2\"><span class=\"StkNr\">Stk. 3.</span> Institutionen skal sikre progression i hele uddannelsesforløbet.</p>\r\n      <p class=\"Stk2\"><span class=\"StkNr\">Stk. 4.</span> Institutionen kan i studieordningen fastsætte regler om, at den studerende har pligt til at deltage i undervisningen.</p>\r\n      <p class=\"Stk2\"><span class=\"StkNr\">Stk. 5.</span> I uddannelsen indgår, i det omfang det er relevant, miljømæssige problemstillinger og samspillet mellem forskellige kulturformer.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Lærerkvalifikationer</p>\r\n      <p class=\"Paragraf\"><span class=\"ParagrafNr\">§ 5.</span> Lærere, der underviser i uddannelsen, skal have kandidatniveau eller tilsvarende niveau opnået gennem anden videregående uddannelse og relevant erhvervserfaring, der kan dokumentere det faglige og teoretiske niveau. Lærerne skal normalt have relevant erhvervserfaring.</p>\r\n      <p class=\"Stk2\"><span class=\"StkNr\">Stk. 2.</span> Lærerne skal kunne dokumentere et pædagogisk kvalifikationsniveau.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Eksamen og bedømmelse</p>\r\n      <p class=\"Paragraf\"><span class=\"ParagrafNr\">§ 6.</span> For prøver og eksamen, herunder prøveformer, bedømmelse, eksamensbevis, klage over eksamen m.v., gælder reglerne i bekendtgørelse om prøver og eksamen i erhvervsrettede uddannelser (eksamensbekendtgørelsen) og bekendtgørelse om karakterskala og anden bedømmelse (karakterskalabekendtgørelsen).</p>\r\n      <p class=\"Paragraf\"><span class=\"ParagrafNr\">§ 7.</span> Uddannelsen indeholder følgende 5 eksterne prøver:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> 1 prøve, der ligger inden udgangen af 2. semester. Prøven skal tilrettelægges, så den bredt kombinerer væsentlige områder af 1. års undervisning.</p>\r\n          <p class=\"Liste1\"><span class=\"Liste1Nr\">2)</span> 3 prøver efter 1. studieår, som tilsammen skal dokumentere mindst 2/3 af uddannelsen, og hvori de respektive prøver skal dokumentere henholdsvis kompetencer i programmering, i specialeforløbet samt i uddannelsens øvrige områder.</p>\r\n          <p class=\"Liste1\"><span class=\"Liste1Nr\">3)</span> Det afsluttende eksamensprojekt, som sammen med de 3 prøver efter 1. studieår skal dokumentere, at uddannelsens afgangsniveau er opnået.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Emnet for det afsluttende eksamensprojekt formuleres af den studerende i samråd med institutionen og så vidt muligt i samarbejde med en virksomhed. Institutionen godkender opga­vens formulering.</p>\r\n      <p class=\"Stk2\"><span class=\"StkNr\">Stk. 3.</span> Prøven i det afsluttende eksamensprojekt består af et projekt og en mundtlig del. Der gives 1 samlet karakter.</p>\r\n      <p class=\"Stk2\"><span class=\"StkNr\">Stk. 4.</span> Den prøve, der er nævnt i stk. 1, nr. 1, skal være bestået, før den studerende kan aflægge de prøver, der er nævnt i stk. 1, nr. 2 og 3.</p>\r\n      <p class=\"Stk2\"><span class=\"StkNr\">Stk. 5.</span> Der kan indgå interne prøver i uddannelsen.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Andre regler</p>\r\n      <p class=\"Paragraf\"><span class=\"ParagrafNr\">§ 8.</span> Institutionen fastsætter inden for bekendtgørelsens rammer nærmere regler om uddannelsen i en studieordning.</p>\r\n      <p class=\"Stk2\"><span class=\"StkNr\">Stk. 2.</span> Studieordningen skal indeholde:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Mål for samt indhold og tidsmæssigt omfang af de enkelte fag, herunder specialeforløb, samt fagenes tidsmæssige placering i uddannelsesforløbet. Omfanget af fagene fastsættes i ECTS-point, jf. § 3.</p>\r\n          <p class=\"Liste1\"><span class=\"Liste1Nr\">2)</span> Mål for samt indhold og tidsmæssigt omfang af praktik og dennes tidsmæssige placering i uddannelsesforløbet, jf. § 3 stk. 3, nr. 1.</p>\r\n          <p class=\"Liste1\"><span class=\"Liste1Nr\">3)</span> Retningslinjer for praktik, jf. § 3, stk. 3, nr. 1, hvoraf fremgår krav og forventninger til de involverede parter.</p>\r\n          <p class=\"Liste1\"><span class=\"Liste1Nr\">4)</span> Beskrivelse af undervisnings- og arbejdsformer.</p>\r\n          <p class=\"Liste1\"><span class=\"Liste1Nr\">5)</span> Krav til undervisning og eksamen, herunder forudsætninger i uddannelsesforløbet.</p>\r\n          <p class=\"Liste1\"><span class=\"Liste1Nr\">6)</span> Angivelse af eventuelle interne prøver, jf. § 7, stk. 5.</p>\r\n          <p class=\"Liste1\"><span class=\"Liste1Nr\">7)</span> Eventuelle regler om pligt til at deltage i undervisningen, jf. § 4, stk. 4.</p>\r\n          <p class=\"Liste1\"><span class=\"Liste1Nr\">8)</span> Regler om vægtning af projekt og mundtlig del i det afsluttende eksamensprojekt, jf. § 7, stk. 3.</p>\r\n          <p class=\"Liste1\"><span class=\"Liste1Nr\">9)</span> Regler om meritoverførsel.</p>\r\n          <p class=\"Liste1\"><span class=\"Liste1Nr\">10)</span> Angivelse af indgåede meritaftaler.</p>\r\n          <p class=\"Liste1\"><span class=\"Liste1Nr\">11)</span> Angivelse af hvorledes uddannelsen eventuelt udbydes som åben uddannelse.</p>\r\n          <p class=\"Liste1\"><span class=\"Liste1Nr\">12)</span> Eventuelle overgangsregler, jf. § 10, stk. 5.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Det skal af studieordningen fremgå, at institutionen, når det findes begrundet i usædvanlige forhold, kan dispensere fra de regler i studieordningen, som alene er fastsat af institutionen.</p>\r\n      <p class=\"Stk2\"><span class=\"StkNr\">Stk. 4.</span> Inden en studieordning fastsættes og ved væsentlige ændringer af studieordningen, tager institutionen kontakt til studerende og aftagere. Derudover indhentes en udtalelse fra censorformandskabet, jf. eksamensbekendtgørelsen. Andre udbydere af uddannelsen orienteres med henblik på koordinering af uddannelsen.</p>\r\n      <p class=\"Stk2\"><span class=\"StkNr\">Stk. 5.</span> Ved udstedelse af ny studieordning og ved væsentlige ændringer heraf fastsættes overgangsregler i studieordningen.</p>\r\n      <p class=\"Stk2\"><span class=\"StkNr\">Stk. 6.</span> Relevante uddannelsesinstitutioner og censorformandskabet skal orienteres om studieordningen og ændringer heraf.</p>\r\n      <p class=\"Stk2\"><span class=\"StkNr\">Stk. 7.</span> Den ajourførte studieordning skal være offentlig tilgængelig på institutionens hjemmeside.</p>\r\n      <p class=\"Paragraf\"><span class=\"ParagrafNr\">§ 9.</span> Institutionens afgørelser i henhold til denne bekendtgørelse kan indbringes for Undervisningsministeriet, når klagen vedrører retlige spørgsmål. Klagen indgives til institutionen, der afgiver en udtalelse, som klageren skal have lejlighed til at kommentere inden for en frist af 1 uge. Hvis institutionen fastholder afgørelsen, sender institutionen klagen til ministeriet vedlagt udtalelsen og klagerens eventuelle kommentarer hertil.</p>\r\n      <p class=\"Stk2\"><span class=\"StkNr\">Stk. 2.</span> Frist for at indgive klage efter stk. 1 er 2 uger fra den dag, afgørelsen er meddelt klageren.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Ikrafttrædelses- og overgangsregler</p>\r\n      <p class=\"Paragraf\"><span class=\"ParagrafNr\">§ 10.</span> Bekendtgørelsen træder i kraft den 1. juli 2008.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 633 af 18. juni 2007 om erhvervsakademiuddannelse (AK) inden for informationsteknologi (datamatiker AK).</p>\r\n      <p class=\"Stk2\"><span class=\"StkNr\">Stk. 3.</span> Studerende, der har påbegyndt uddannelsen efter de hidtidige regler kan afslutte uddannelsen efter disse regler. Uddannelsen skal dog være afsluttet senest den 1. marts 2011, jf. dog stk. 4.</p>\r\n      <p class=\"Stk2\"><span class=\"StkNr\">Stk. 4.</span> Institutionen fastsætter et tidspunkt for, hvornår der sidste gang efter det i stk. 3 nævnte tidspunkt afholdes eksamen for studerende, der følger uddannelsen efter reglerne i lov om åben uddannelse.</p>\r\n      <p class=\"Stk2\"><span class=\"StkNr\">Stk. 5.</span> Institutionen kan i studieordningen fastsætte overgangsregler for studerende, der har påbegyndt uddannelsen efter de hidtidige regler og som ønsker at afslutte uddannelsen efter denne bekendtgørelse.</p>\r\n      <p class=\"Paragraf\"><span class=\"ParagrafNr\">§ 11.</span> Kravene i § 5, stk. 1, gælder ikke for lærere, der på ikrafttrædelsestidspunktet for bekendtgørelse nr. 248 af 29. marts 1996 om datamatikeruddannelsen var ansat til undervisning ved datamatikeruddannelsen.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Undervisningsministeriet, den 9. juni 2008</I></P><P CLASS=SIGN1 ALIGN=\"CENTER\">P.M.V.<BR>Jens Strunge Bonde<BR>Afdelingschef</P><P CLASS=SIGN2 ALIGN=\"RIGHT\">/ Jens Nielsen</P></FONT></DIV><a name=\"Bil1\"><hr class=\"BilagStreg\"></a><p class=\"Bilag\">Bilag 1</p>\r\n      <p class=\"BilagTekst\">af april 2008 til bekendtgørelse om erhvervsakademiuddannelse inden for informationsteknologi</p>\r\n      <p class=\"TekstResume\">Obligatoriske emner</p>\r\n      <p class=\"TekstResume\">Emneområde: Virksomheden</p>\r\n      <p class=\"Tekstoverskrift\">Organisations- og forretningsforståelse</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan forstå organisationsstrukturer og de faktorer, som er bestemmende for organisationens opbygning,</p>\r\n        <p class=\"Liste1\"><span class=\"Liste1Nr\">2)</span> kan forstå virksomhedens styrings- og forretningsprocesser,</p>\r\n        <p class=\"Liste1\"><span class=\"Liste1Nr\">3)</span> kan forstå ledelsesformer, herunder projektledelse samt personers og gruppers adfærd i organisationen og</p>\r\n        <p class=\"Liste1\"><span class=\"Liste1Nr\">4)</span> kan forstå organisatoriske ændringsprocesser i forbindelse med ny IT-anvendelse.</p>\r\n      </p>\r\n      <p class=\"Tekstoverskrift\">Forretningsanalyse</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan formulere virksomhedens behov for IT-systemer,</p>\r\n        <p class=\"Liste1\"><span class=\"Liste1Nr\">2)</span> kan udarbejde en Business Case,</p>\r\n        <p class=\"Liste1\"><span class=\"Liste1Nr\">3)</span> kan analysere og udforme beskrivelser af virksomhedens forretningsområder og forretningsgange og</p>\r\n        <p class=\"Liste1\"><span class=\"Liste1Nr\">4)</span> kan forstå innovationsprocessen og deltage i udarbejdelse af visioner for nye IT-løsninger.</p>\r\n      </p>\r\n      <p class=\"Tekstoverskrift\">IT- og forretningskoncepter</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan forstå forskellige e-businessmodeller,</p>\r\n        <p class=\"Liste1\"><span class=\"Liste1Nr\">2)</span> kan udarbejde en IT-strategi, herunder sammenhæng til e-businesskoncepter på baggrund af en virksomhedsstrategi og</p>\r\n        <p class=\"Liste1\"><span class=\"Liste1Nr\">3)</span> kan forstå virksomhedsstrategier og IT-strategiers betydning for virksomhedens IT-systemer.</p>\r\n      </p>\r\n      <p class=\"Tekstoverskrift\">Økonomistyring</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> har kendskab til økonomiske begreber samt principper og metoder til registrering af styringsmæssige informationer,</p>\r\n        <p class=\"Liste1\"><span class=\"Liste1Nr\">2)</span> kan deltage i udarbejdelse af cost/benefitanalyser og investeringskalkuler og</p>\r\n        <p class=\"Liste1\"><span class=\"Liste1Nr\">3)</span> kan deltage i udarbejdelse af økonomiske budgetter og analyser.</p>\r\n      </p>\r\n      <p class=\"Tekstoverskrift\">ERP-systemer</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> har kendskab til ERP-systemers kendetegn, opbygning og virkemåde,</p>\r\n        <p class=\"Liste1\"><span class=\"Liste1Nr\">2)</span> skal kunne afdække et ERP-systems anvendelsesområder samt foretage virksomhedstilpasninger,</p>\r\n        <p class=\"Liste1\"><span class=\"Liste1Nr\">3)</span> kan anvende modeller til beskrivelse af virksomhedens systemer og</p>\r\n        <p class=\"Liste1\"><span class=\"Liste1Nr\">4)</span> kan forstå ERP-systemets sammenhæng med virksomhedens centrale processer samt eksterne sammenhænge.</p>\r\n      </p>\r\n      <p class=\"Tekstoverskrift\">IT-anskaffelse</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan forstå og beskrive konsekvenserne af IT-anskaffelse og</p>\r\n        <p class=\"Liste1\"><span class=\"Liste1Nr\">2)</span> kan forstå fremgangsmåder til implementering af IT-systemer.</p>\r\n      </p>\r\n      <p class=\"Tekstoverskrift\">Organisation og IT-sikkerhed</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan analysere en virksomheds organisering af IT-sikkerhed,</p>\r\n        <p class=\"Liste1\"><span class=\"Liste1Nr\">2)</span> har kendskab til organisationsopbygningens betydning for IT-sikkerhed og</p>\r\n        <p class=\"Liste1\"><span class=\"Liste1Nr\">3)</span> har viden om risikovurdering og sårbarhedsvurdering.</p>\r\n      </p>\r\n      <p class=\"TekstResume\">Emneområde: Systemudvikling</p>\r\n      <p class=\"Tekstoverskrift\">Modellering</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan forstå betydningen af modellering i forbindelse med systemudvikling,</p>\r\n        <p class=\"Liste1\"><span class=\"Liste1Nr\">2)</span> kan anvende værktøjer og teknikker til konstruktion af relevante modeller,</p>\r\n        <p class=\"Liste1\"><span class=\"Liste1Nr\">3)</span> kan udarbejde modeller baseret på mønstre og</p>\r\n        <p class=\"Liste1\"><span class=\"Liste1Nr\">4)</span> kan forstå komponentbaseret udvikling.</p>\r\n      </p>\r\n      <p class=\"Tekstoverskrift\">Metode</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan anvende en aktuel systemudviklingsmetode,</p>\r\n        <p class=\"Liste1\"><span class=\"Liste1Nr\">2)</span> kan forstå andre systemudviklingsmetoder,</p>\r\n        <p class=\"Liste1\"><span class=\"Liste1Nr\">3)</span> situationsbestemt kan vælge og/eller tilpasse en metode og</p>\r\n        <p class=\"Liste1\"><span class=\"Liste1Nr\">4)</span> kan anvende teknikker til inddragelse af brugere i systemudvikling.</p>\r\n      </p>\r\n      <p class=\"Tekstoverskrift\">Analyse</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan gennemføre analyse af systemudviklingsdomænet med henblik på at forstå forretningsmæssige og teknologiske betingelser samt fastlægge krav.</p>\r\n      </p>\r\n      <p class=\"Tekstoverskrift\">Design</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan udarbejde design af hensigtsmæssige IT-systemer og kan opstille og skelne mellem forskellige løsningsforslag i forhold til krav og betingelser,</p>\r\n        <p class=\"Liste1\"><span class=\"Liste1Nr\">2)</span> kan udarbejde design af en overordnet arkitektur for såvel centraliserede som distribuerede systemer,</p>\r\n        <p class=\"Liste1\"><span class=\"Liste1Nr\">3)</span> kan udarbejde design af brugergrænseflader og</p>\r\n        <p class=\"Liste1\"><span class=\"Liste1Nr\">4)</span> kan udarbejde design af databaser.</p>\r\n      </p>\r\n      <p class=\"Tekstoverskrift\">Projektarbejde</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan indgå som kompetent deltager i et udviklingsprojekt,</p>\r\n        <p class=\"Liste1\"><span class=\"Liste1Nr\">2)</span> kan forstå en projektorganisations karakteristika,</p>\r\n        <p class=\"Liste1\"><span class=\"Liste1Nr\">3)</span> kan organisere og styre mindre udviklingsprojekter, herunder estimere og planlægge,</p>\r\n        <p class=\"Liste1\"><span class=\"Liste1Nr\">4)</span> kan forstå flere forskellige procesmodeller,</p>\r\n        <p class=\"Liste1\"><span class=\"Liste1Nr\">5)</span> kan forstå globale og tværkulturelle udviklingsprojekters karakter og</p>\r\n        <p class=\"Liste1\"><span class=\"Liste1Nr\">6)</span> kan udforme en projektstrategi ved situationsbestemt valg af og/eller tilpasning af en procesmodel.</p>\r\n      </p>\r\n      <p class=\"Tekstoverskrift\">IT-værktøjer</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan anvende IT-værktøjer til understøttelse af aktiviteter i et systemudviklingsforløb.</p>\r\n      </p>\r\n      <p class=\"Tekstoverskrift\">Eksperimenter</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan forstå relevansen af eksperimenter som del af eller supplement til systemudviklingsmetoder,</p>\r\n        <p class=\"Liste1\"><span class=\"Liste1Nr\">2)</span> kan anvende eksperimenter til systematisk afdækning af brugerkrav og</p>\r\n        <p class=\"Liste1\"><span class=\"Liste1Nr\">3)</span> kan anvende eksperimenter til systematisk undersøgelse af teknologiske muligheder og begrænsninger.</p>\r\n      </p>\r\n      <p class=\"Tekstoverskrift\">Kvalitet</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan forstå kvalitetskriteriers betydning for systemudviklingsprocessen og systemets endelige udformning,</p>\r\n        <p class=\"Liste1\"><span class=\"Liste1Nr\">2)</span> kan sikre kvaliteten af proces gennem estimering, planlægning, regulering og evaluering og</p>\r\n        <p class=\"Liste1\"><span class=\"Liste1Nr\">3)</span> kan sikre kvaliteten af produkt, herunder gennem anvendelse af forskellige former for test.</p>\r\n      </p>\r\n      <p class=\"TekstResume\">Emneområde: Programmering</p>\r\n      <p class=\"Tekstoverskrift\">Algoritmer</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan specificere og konstruere algoritmer og</p>\r\n        <p class=\"Liste1\"><span class=\"Liste1Nr\">2)</span> kan forstå både kvalitative og kvantitative egenskaber ved algoritmer.</p>\r\n      </p>\r\n      <p class=\"Tekstoverskrift\">Skabeloner, teknikker og mønstre</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan anvende fundamentale algoritmeskabeloner og programmeringsteknikker og</p>\r\n        <p class=\"Liste1\"><span class=\"Liste1Nr\">2)</span> kan anvende centrale designmønstre.</p>\r\n      </p>\r\n      <p class=\"Tekstoverskrift\">Datastrukturer og abstrakte datatyper</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> har kendskab til klassiske datastrukturer, herunder deres kvalitative og kvantitative egenskaber,</p>\r\n        <p class=\"Liste1\"><span class=\"Liste1Nr\">2)</span> kan forstå specifikationer af abstrakte datatyper,</p>\r\n        <p class=\"Liste1\"><span class=\"Liste1Nr\">3)</span> kan vælge hensigtsmæssige datastrukturer til realisering af abstrakte datatyper og</p>\r\n        <p class=\"Liste1\"><span class=\"Liste1Nr\">4)</span> kan anvende abstrakte datatyper ved realisering af programmer.</p>\r\n      </p>\r\n      <p class=\"Tekstoverskrift\">Programmeringssprog</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan anvende sproget til realisering af algoritmer, skabeloner, mønstre, abstraktioner og datastrukturer,</p>\r\n        <p class=\"Liste1\"><span class=\"Liste1Nr\">2)</span> kan anvende sproget til realisering af designmodeller,</p>\r\n        <p class=\"Liste1\"><span class=\"Liste1Nr\">3)</span> kan anvende sprogets tilknyttede programbiblioteker,</p>\r\n        <p class=\"Liste1\"><span class=\"Liste1Nr\">4)</span> kan anvende sproget og dets tilknyttede programbiblioteker til realisering af brugergrænseflader og</p>\r\n        <p class=\"Liste1\"><span class=\"Liste1Nr\">5)</span> kan anvende et til sproget knyttet udviklingsmiljø.</p>\r\n      </p>\r\n      <p class=\"Tekstoverskrift\">Programkvalitet</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> har viden om kriterier for programkvalitet og</p>\r\n        <p class=\"Liste1\"><span class=\"Liste1Nr\">2)</span> kan anvende midler og værktøjer til opnåelse af kvalitetsprogrammer herunder test.</p>\r\n      </p>\r\n      <p class=\"Tekstoverskrift\">Sprogteori</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> har kendskab til beskrivelse af formelle sprogs syntaks og semantik og</p>\r\n        <p class=\"Liste1\"><span class=\"Liste1Nr\">2)</span> har viden om abstraktionsmekanismer i moderne programmeringssprog.</p>\r\n      </p>\r\n      <p class=\"Tekstoverskrift\">Databaseprogrammering</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan realisere modeller i et databasesystem,</p>\r\n        <p class=\"Liste1\"><span class=\"Liste1Nr\">2)</span> kan konstruere programmer, der benytter en databasegrænseflade og</p>\r\n        <p class=\"Liste1\"><span class=\"Liste1Nr\">3)</span> kan anvende et databasesystems datadefinitionssprog og -manipulationssprog.</p>\r\n      </p>\r\n      <p class=\"Tekstoverskrift\">Samtidighed</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan designe og konstruere et program som samarbejdende processer og</p>\r\n        <p class=\"Liste1\"><span class=\"Liste1Nr\">2)</span> kan anvende teknikker til konstruktion af programmer med flere samtidige brugere.</p>\r\n      </p>\r\n      <p class=\"Tekstoverskrift\">Distribueret programmering</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan designe og konstruere programmer baseret på samarbejdende processer i en distribueret arkitektur og</p>\r\n        <p class=\"Liste1\"><span class=\"Liste1Nr\">2)</span> kan konstruere programmer, der benytter moderne netværksteknologier.</p>\r\n      </p>\r\n      <p class=\"Tekstoverskrift\">Softwarearkitektur</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan anvende mønstre for softwarearkitektur, herunder frameworks og</p>\r\n        <p class=\"Liste1\"><span class=\"Liste1Nr\">2)</span> kan anvende og udvikle softwarekomponenter.</p>\r\n      </p>\r\n      <p class=\"TekstResume\">Emneområde: Teknologi</p>\r\n      <p class=\"Tekstoverskrift\">Operativsystemer</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> har kendskab til memory management og dets betydning for programafviklingen,</p>\r\n        <p class=\"Liste1\"><span class=\"Liste1Nr\">2)</span> har kendskab til faciliteter i moderne filsystemer,</p>\r\n        <p class=\"Liste1\"><span class=\"Liste1Nr\">3)</span> kan forstå organiseringen og afviklingen af processer og tråde samt anvende mekanismer til synkronisering af disse,</p>\r\n        <p class=\"Liste1\"><span class=\"Liste1Nr\">4)</span> har kendskab til opbygningen af computere og operativsystemer og</p>\r\n        <p class=\"Liste1\"><span class=\"Liste1Nr\">5)</span> har kendskab til, hvordan det underliggende lag understøtter konstruktioner i det valgte programmeringssprog.</p>\r\n      </p>\r\n      <p class=\"Tekstoverskrift\">Sikkerhed</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> har kendskab til principper for opbygning af fejltolerante systemer,</p>\r\n        <p class=\"Liste1\"><span class=\"Liste1Nr\">2)</span> kan anvende standardkomponenter til sikker kommunikation,</p>\r\n        <p class=\"Liste1\"><span class=\"Liste1Nr\">3)</span> kan forstå centrale sikkerhedsmæssige begreber, herunder autorisation, autentifikation, kryptering og logninger og</p>\r\n        <p class=\"Liste1\"><span class=\"Liste1Nr\">4)</span> kan forstå centrale trusler af teknisk karakter, som et IT-system kan udsættes for og forstår, hvordan disse trusler kan imødegås.</p>\r\n      </p>\r\n      <p class=\"Tekstoverskrift\">Distribuerede systemer</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan forstå principper for design og realisering af distribuerede systemer,</p>\r\n        <p class=\"Liste1\"><span class=\"Liste1Nr\">2)</span> kan anvende udbredte applikationsprotokoller til konstruktion af distribuerede systemer,</p>\r\n        <p class=\"Liste1\"><span class=\"Liste1Nr\">3)</span> kan forstå teknikker til integration af inhomogene systemer.</p>\r\n        <p class=\"Liste1\"><span class=\"Liste1Nr\">4)</span> kan analysere systemarkitekturer og kan foretage valg mellem løsningsforslag til en given opgave og</p>\r\n        <p class=\"Liste1\"><span class=\"Liste1Nr\">5)</span> kan forstå funktionaliteten af forskellige typer af standardservere, herunder webservere og applikationsservere samt anvende services disse tilbyder.</p>\r\n      </p>\r\n      <p class=\"Tekstoverskrift\">Netværk</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan forstå en lagdelt kommunikationsmodel,</p>\r\n        <p class=\"Liste1\"><span class=\"Liste1Nr\">2)</span> kan anvende en programmeringsgrænseflade til kommunikationsnetværk,</p>\r\n        <p class=\"Liste1\"><span class=\"Liste1Nr\">3)</span> kan forstå adressering i netværk og</p>\r\n        <p class=\"Liste1\"><span class=\"Liste1Nr\">4)</span> har kendskab til typer af net og komponenter i netværket.</p>\r\n      </p>\r\n      <p class=\"Tekstoverskrift\">Databaser</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> kan forstå faciliteter i og virkemåde af en moderne databaseserver, herunder transaktionshåndtering, og</p>\r\n        <p class=\"Liste1\"><span class=\"Liste1Nr\">2)</span> kan forstå, hvordan databaseserveren afvikler forespørgsler.</p>\r\n      </p>\r\n      <p class=\"Tekstoverskrift\">Teknologiudvikling</p>\r\n      <p class=\"Standard\">Målet er, at den studerende</p>\r\n      <p>\r\n        <p class=\"Liste1\"><span class=\"Liste1Nr\">1)</span> har kendskab til den teknologiske udvikling, herunder udviklingstendenser.</p>\r\n      </p>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/06/2008"
        },
        {
            "displayName": "Accession",
            "displayValue": "B20080045005"
        },
        {
            "displayName": "Entydig dokumentidentifikation",
            "displayValue": "AT003377"
        },
        {
            "displayName": "Dato for førstegangsindlæggelse",
            "displayValue": "12/06/2008"
        },
        {
            "displayName": "Dato for indlæggelse",
            "displayValue": "12/06/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "450"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "09/06/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Undervisningsministeriet"
        },
        {
            "displayName": "Ressortministeriets journalnummer",
            "displayValue": "Undervisningsmin.,<br />Afdelingen for videregående uddannelser, j.nr. 058.537.021"
        },
        {
            "displayName": "Stikord",
            "displayValue": "Erhvervsakademiuddannelse (AK)"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}