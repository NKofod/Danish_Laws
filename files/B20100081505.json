{
    "id": 132703,
    "title": "Bekendtgørelse om udlagt undervisning og Erasmus Mundus-kandidatuddannelser ved universiteterne",
    "documentTypeId": "60",
    "isSagsforlobPeriodValid": true,
    "shortName": "BEK nr 815 af 29/06/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Område</p>\n      <p class=\"Indholdsfortegnelse\"><a href=\"#K2\">Kapitel 2</a>   Udlagt undervisning</p>\n      <p class=\"Indholdsfortegnelse\"><a href=\"#K3\">Kapitel 3</a>   Erasmus Mundus-kandidatuddannelser</p>\n      <p class=\"Indholdsfortegnelse\"><a href=\"#K4\">Kapitel 4</a>   Klage</p>\n      <p class=\"Indholdsfortegnelse\"><a href=\"#K5\">Kapitel 5</a>   Ikrafttræden og overgangsbestemmelser</p><div class=\"bjelke\">Den fulde tekst</div><p class=\"Titel2\">Bekendtgørelse om udlagt undervisning og Erasmus Mundus-kandidatuddannelser ved universiteterne</p>\n      <p class=\"Indledning2\">I medfør af § 3, stk. 11, nr. 1, og § 3, stk. 12, og § 34, stk. 1, i lov om universiteter (universitetsloven), jf. lovbekendtgørelse nr. 754 af 17. juni 2010, fastsættes:</p>\n      <p class=\"Kapitel\" id=\"K1\"><span id=\"Kap1\">Kapitel 1</span></p>\n      <p class=\"KapitelOverskrift2\">Område</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1. </span> Bekendtgørelsen finder anvendelse for danske universiteters aftale med udenlandske universiteter eller andre uddannelsesinstitutioner, der udbyder uddannelse på universitetsniveau, om:</p>\n      <p class=\"Liste1\"><span class=\"Liste1Nr\" id=\"Par1_Stk1_Num1\">1)</span> At henlægge dele af en godkendt bachelor- eller kandidatuddannelse til et uddannelsessted i udlandet (udlagt undervisning), jf. kapitel 2.</p>\n      <p class=\"Liste1\"><span class=\"Liste1Nr\" id=\"Par1_Stk1_Num2\">2)</span> At gennemføre dele af en godkendt kandidatuddannelse, der udbydes som led i EU-studieprogrammer om Erasmus Mundus, ved et dansk universitet og ved et eller flere universiteter i udlandet (Erasmus Mundus-kandidatuddannelser), jf. kapitel 3.</p>\n      <p class=\"Kapitel\" id=\"K2\"><span id=\"Kap2\">Kapitel 2</span></p>\n      <p class=\"KapitelOverskrift2\">Udlagt undervisning</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Det danske universitet bestemmer, om det efter aftale med et udenlandsk universitet eller en anden udenlandsk uddannelsesinstitution, som udbyder uddannelse på universitetsniveau, vil henlægge dele af undervisningen i en dansk uddannelse til et uddannelsessted i udlandet. Der kan henlægges op til 60 ECTS-point af uddannelseselementerne på en bacheloruddannelse og op til 30-ECTS-point af uddannelseselementerne på en kandidatuddannelse.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3. </span> Et dansk universitet kan kun indgå en aftale om udlagt undervisning efter § 2, hvis</p>\n      <p class=\"Liste1\"><span class=\"Liste1Nr\" id=\"Par3_Stk1_Num1\">1)</span> det danske universitet vurderer, at den samlede uddannelse vil få et højere kvalitetsniveau set i forhold til en uddannelse, hvor al undervisning udbydes i Danmark, herunder hvor det er vanskeligt at rekruttere tilstrækkeligt kvalificerede undervisere inden for et fagområde, eller hvor uddannelsesstedet i udlandet kan levere særlig kvalificeret undervisning,</p>\n      <p class=\"Liste1\"><span class=\"Liste1Nr\" id=\"Par3_Stk1_Num2\">2)</span> det danske universitet i sin vurdering af, om uddannelseselementer skal henlægges til et uddannelsessted i udlandet, inddrager hensynet til de studerendes eventuelle meromkostninger og retssikkerhed,</p>\n      <p class=\"Liste1\"><span class=\"Liste1Nr\" id=\"Par3_Stk1_Num3\">3)</span> udbuddet af den uddannelse, hvori indgår udlagt undervisning, annonceres tydeligt, sådan at ansøgere oplyses om, at en del af uddannelsens uddannelseselementer skal gennemføres i udlandet,</p>\n      <p class=\"Liste1\"><span class=\"Liste1Nr\" id=\"Par3_Stk1_Num4\">4)</span> det danske universitet sikrer, at tilrettelæggelse m.v. af uddannelsen følger danske uddannelsesregler, og</p>\n      <p class=\"Liste1\"><span class=\"Liste1Nr\" id=\"Par3_Stk1_Num5\">5)</span> det danske universitet sikrer, at undervisningen i udlandet tilrettelægges særligt for studerende, der er optaget på uddannelsen, herunder at det danske universitet bestemmer kravene til undervisningens faglige indhold og afholdelse af prøver m.v.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4. </span> I studieordningen for den enkelte uddannelse fastsættes:</p>\n      <p class=\"Liste1\"><span class=\"Liste1Nr\" id=\"Par4_Stk1_Num1\">1)</span> Placeringen af de uddannelseselementer angivet i ECTS-point, som skal gennemføres ved uddannelsesstedet i udlandet.</p>\n      <p class=\"Liste1\"><span class=\"Liste1Nr\" id=\"Par4_Stk1_Num2\">2)</span> Særlige regler om undervisning og afholdelse af eksamen m.v. for de uddannelseselementer, som henlægges til et uddannelsessted i udlandet.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Universitetet dispenserer fra kravet om, at den studerende skal gennemføre uddannelseselementer ved et uddannelsessted i udlandet, hvis der foreligger usædvanlige forhold.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5. </span> Det påhviler det danske universitet at orientere ansøgere og studerende om:</p>\n      <p class=\"Liste1\"><span class=\"Liste1Nr\" id=\"Par5_Stk1_Num1\">1)</span> De bestemmelser, som gælder for den samlede uddannelse.</p>\n      <p class=\"Liste1\"><span class=\"Liste1Nr\" id=\"Par5_Stk1_Num2\">2)</span> De uddannelses- og eksamensregler, herunder ordensregler, som gælder for de uddannelseselementer, der henlægges til et uddannelsessted i udlandet.</p>\n      <p class=\"Kapitel\" id=\"K3\"><span id=\"Kap3\">Kapitel 3</span></p>\n      <p class=\"KapitelOverskrift2\">Erasmus Mundus-kandidatuddannelser</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6. </span> Det danske universitet kan i samarbejde med udenlandske universiteter udbyde kandidatuddannelser efter universitetsloven som led i EU-studieprogrammer om Erasmus Mundus. Erasmus Mundus-kandidatuddannelsens enkelte dele kan gennemføres ved det danske universitet og ved et eller flere universiteter i udlandet efter aftale mellem de pågældende universiteter. En Erasmus Mundus-kandidatuddannelse er enten et ”Erasmus Mundus Masters Course (EMMC)” med administrationstilskud fra Europa-Kommissionen eller et ”Erasmus Mundus Brand Name (EMBN)”, der er tildelt af Europa-Kommissionen.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Det danske universitets udbud efter stk. 1 skal kvalitetssikres efter de fælles europæiske standarder og retningslinjer for kvalitetssikring, herunder akkreditering, og godkendes af Akkrediteringsrådet eller af Universitets- og Bygningsstyrelsen, jf. universitetslovens § 3, stk. 1.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Et dansk universitet kan kun indgå aftale med udenlandske universiteter om gennemførelse af en Erasmus Mundus-kandidatuddannelse ved et dansk universitet og ved et eller flere udenlandske universiteter, hvis</p>\n      <p class=\"Liste1\"><span class=\"Liste1Nr\" id=\"Par7_Stk1_Num1\">1)</span> studerende, der gennemfører dele af uddannelsen ved det danske universitet, kun opkræves betaling for deltagelse i undervisning og i prøver og anden bedømmelse, der indgår i eksamen, (deltagerbetaling), hvor dette følger af universitetsloven eller regler fastsat i medfør af denne lov,</p>\n      <p class=\"Liste1\"><span class=\"Liste1Nr\" id=\"Par7_Stk1_Num2\">2)</span> det danske universitet sikrer, at eventuel deltagerbetaling ved gennemførelse af uddannelsesdele ved det eller de udenlandske universiteter, for så vidt angår danske statsborgere og andre, der skal ligestilles med danske statsborgere, og som er optaget ved det danske universitet, ikke overstiger størrelsen af det danske udlandsstipendium, jf. reglerne i lov om statens uddannelsesstøtte (SU-loven),</p>\n      <p class=\"Liste1\"><span class=\"Liste1Nr\" id=\"Par7_Stk1_Num3\">3)</span> det danske universitet sikrer, at den enkelte studerende optages på uddannelsen ved kun et af de deltagende universiteter,</p>\n      <p class=\"Liste1\"><span class=\"Liste1Nr\" id=\"Par7_Stk1_Num4\">4)</span> det danske universitet sikrer, at studerende, der optages på uddannelsen ved det danske universitet, får mulighed for at gennemføre hele uddannelsen, herunder uddannelsesdele ved det danske universitet og ved det eller de udenlandske universiteter, og</p>\n      <p class=\"Liste1\"><span class=\"Liste1Nr\" id=\"Par7_Stk1_Num5\">5)</span> det danske universitet udsteder et eksamensbevis til de studerende, der optages på uddannelsen ved det danske universitet, og sikrer, at de studerende får et eksamensbevis, som anerkendes i de lande, hvor uddannelsesdelene er gennemført.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> I aftalen mellem det danske universitet og de udenlandske universiteter fastlægges:</p>\n      <p class=\"Liste1\"><span class=\"Liste1Nr\" id=\"Par8_Stk1_Num1\">1)</span> Det samlede studieprogram for Erasmus Mundus-kandidatuddannelsen, herunder for uddannelsens kvalitet og relevans for det globale arbejdsmarked.</p>\n      <p class=\"Liste1\"><span class=\"Liste1Nr\" id=\"Par8_Stk1_Num2\">2)</span> Hvilke adgangskrav ansøgere skal opfylde for at blive optaget på uddannelsen, herunder krav til adgangsgivende uddannelser på bachelorniveau.</p>\n      <p class=\"Liste1\"><span class=\"Liste1Nr\" id=\"Par8_Stk1_Num3\">3)</span> Rammer for fordeling af antal optagne studerende mellem de universiteter, hvor uddannelsens dele kan gennemføres, herunder hvilke faglige kriterier der anvendes som udvælgelseskriterier, hvis ikke alle ansøgere kan optages på uddannelsen.</p>\n      <p class=\"Liste1\"><span class=\"Liste1Nr\" id=\"Par8_Stk1_Num4\">4)</span> Hvor mange ECTS-point af den samlede uddannelse som kan gennemføres ved det danske universitet, og hvor mange ECTS-point af den samlede uddannelse som skal gennemføres ved det danske universitet, for at universitetet kan optage studerende på uddannelsen.</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> For den del af uddannelsen, som gennemføres ved det danske universitet, er den studerende omfattet af reglerne i universitetsloven og regler fastsat i medfør af denne lov, herunder regler om eventuel deltagerbetaling til uddannelse. For den del af uddannelsen, der gennemføres ved et udenlandsk universitet, er den studerende omfattet af de regler, der gælder for dette universitet, herunder regler om eventuel deltagerbetaling til uddannelse.</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Det påhviler det danske universitet at orientere ansøgere og studerende, som er optaget på uddannelsen ved det danske universitet, om:</p>\n      <p class=\"Liste1\"><span class=\"Liste1Nr\" id=\"Par10_Stk1_Num1\">1)</span> De bestemmelser, som gælder for uddannelsen i sin helhed, herunder om adgangskrav, forsikringsforhold m.v.</p>\n      <p class=\"Liste1\"><span class=\"Liste1Nr\" id=\"Par10_Stk1_Num2\">2)</span> De uddannelses- og eksamensregler samt eventuelle regler om deltagerbetaling til uddannelse, som gælder for de uddannelsesdele, der skal gennemføres ved de udenlandske universiteter.</p>\n      <p class=\"Liste1\"><span class=\"Liste1Nr\" id=\"Par10_Stk1_Num3\">3)</span> Reglerne om udlandsstipendium, jf. reglerne i lov om statens uddannelsesstøtte (SU-loven).</p>\n      <p class=\"ParagrafGruppeOverskrift\"><span id=\"Kap3_X2\">Eksamen m.v.</span></p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> For eksamen for gennemførte uddannelsesdele ved det danske universitet og for danske universiteters udstedelse af eksamensbevis gælder bekendtgørelse om eksamen ved universitetsuddannelser (eksamensbekendtgørelsen), bekendtgørelse om censorinstitutionen for visse videregående uddannelser under Undervisningsministeriet og Ministeriet for Videnskab, Teknologi og Udvikling (censorbekendtgørelsen) og bekendtgørelse om karakterskala og anden bedømmelse ved universitetsuddannelser (karakterbekendtgørelsen), jf. dog stk. 2-5.</p>\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Det danske universitet udsteder et særligt eksamensbevis ved en gennemført Erasmus Mundus-kandidatuddannelse for studerende, som er optaget på uddannelsen ved det danske universitet. Erasmus Mundus-kandidatuddannelsen giver ret til de engelsksprogede betegnelser: Master of Arts (MA) og Master of Science (MSc) efterfulgt af en fagbetegnelse på engelsk efter universitetets bestemmelse herom i studieordningen, jf. § 14, nr. 2. Eksamensbeviset udfærdiges på engelsk.</p>\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> Det danske universitet har ansvaret for at udstede et eksamensbevis efter stk. 2. Universitetet kan forsyne eksamensbeviset med påtegning, underskrift eller lignende fra det eller de udenlandske universiteter, sådan at det fremstår som et fælles dokument, der eventuelt kan tillægges retsvirkning efter fremmed ret, jf. § 7, stk. 1, nr. 4.</p>\n      <p class=\"Stk2\"><span class=\"StkNr\" id=\"Par11_Stk4\">Stk. 4.</span> Det skal fremgå af eksamensbeviset, hvilke uddannelseselementer der er gennemført ved det danske universitet og ved det eller de udenlandske universiteter.</p>\n      <p class=\"Stk2\"><span class=\"StkNr\" id=\"Par11_Stk5\">Stk. 5.</span> De uddannelseselementer, som er gennemført ved det eller de udenlandske universiteter, fremgår af eksamensbeviset som Bestået/Godkendt, jf. dog § 13, stk. 1, nr. 2. Herudover skal det fremgå af eksamensbeviset, hvilken karakter der er anvendt efter den karakterskala, som anvendes ved det eller de udenlandske universiteter, bilagt en oversigt over den anvendte karakterskala.</p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12. </span> Det danske universitet kan som led i en aftale med udenlandske universiteter om Erasmus Mundus-kandidatuddannelser bestemme, at det danske universitet kan udstede et dansk Erasmus Mundus-eksamensbevis til studerende, der har gennemført dele af uddannelsen ved det danske universitetet uden at være optaget på uddannelsen ved universitetet.</p>\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Det danske universitet kan dog kun indgå aftale efter stk. 1, hvis studerende, der er optaget på uddannelsen ved det danske universitet og har gennemført uddannelsesdele ved et udenlandsk universitet, får tilsvarende mulighed for at opnå et eksamensbevis fra det udenlandske universitet (gensidighed).</p>\n      <p class=\"ParagrafGruppeOverskrift\"><span id=\"Kap3_X3\">Regler som universitetet kan fravige</span></p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Universitetet kan fravige regler i eksamensbekendtgørelsen og karakterbekendtgørelsen ved indgåelse af aftale med det eller de udenlandske universiteter, sådan at:</p>\n      <p class=\"Liste1\"><span class=\"Liste1Nr\" id=\"Par13_Stk1_Num1\">1)</span> Mindre end 1/3 af uddannelsens samlede ECTS-point kan dokumenteres ved eksterne prøver.</p>\n      <p class=\"Liste1\"><span class=\"Liste1Nr\" id=\"Par13_Stk1_Num2\">2)</span> Der anvendes en anden national karakterskala end 7-trins-skalaen eller ECTS-karakterskalaen.</p>\n      <p class=\"Liste1\"><span class=\"Liste1Nr\" id=\"Par13_Stk1_Num3\">3)</span> Der anvendes bedømmelsen Bestået/Ikke bestået eller Godkendt/Ikke godkendt ved mere end 1/3 af uddannelsens ECTS-point.</p>\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Universitetet kan fravige regler i universitetsloven om aftagerpaneler, institutleder, studienævn og studieleder som følge af, at den samlede uddannelse ikke kan gennemføres ved det danske universitet.</p>\n      <p class=\"ParagrafGruppeOverskrift\"><span id=\"Kap3_X4\">Studieordning</span></p>\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Universitetet fastsætter inden for bekendtgørelsens rammer nærmere regler om den enkelte Erasmus Mundus-kandidatuddannelse, jf. universitetslovens § 4, stk. 1, nr. 2, i en studieordning.</p>\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Studieordningen skal indeholde:</p>\n      <p class=\"Liste1\"><span class=\"Liste1Nr\" id=\"Par14_Stk2_Num1\">1)</span> Adgangskrav, jf. § 8, nr. 2.</p>\n      <p class=\"Liste1\"><span class=\"Liste1Nr\" id=\"Par14_Stk2_Num2\">2)</span> Uddannelsens betegnelse, jf. § 11, stk. 2.</p>\n      <p class=\"Liste1\"><span class=\"Liste1Nr\" id=\"Par14_Stk2_Num3\">3)</span> Faglig profil, der beskriver uddannelsens formål og mål for læringsudbytte.</p>\n      <p class=\"Liste1\"><span class=\"Liste1Nr\" id=\"Par14_Stk2_Num4\">4)</span> Placeringen af uddannelsesdele angivet i ECTS-point, som kan gennemføres ved det danske universitet og ved de udenlandske universiteter.</p>\n      <p class=\"Liste1\"><span class=\"Liste1Nr\" id=\"Par14_Stk2_Num5\">5)</span> Eventuelle regler om kandidatspecialet og dettes omfang.</p>\n      <p class=\"Liste1\"><span class=\"Liste1Nr\" id=\"Par14_Stk2_Num6\">6)</span> Eventuelle regler som universitetet fraviger i eksamensbekendtgørelsen og karakterbekendtgørelsen m.v., jf. § 13.</p>\n      <p class=\"Liste1\"><span class=\"Liste1Nr\" id=\"Par14_Stk2_Num7\">7)</span> Eventuelle regler om merit.</p>\n      <p class=\"Stk2\"><span class=\"StkNr\" id=\"Par14_Stk3\">Stk. 3.</span> Udover regler fastsat i medfør af denne bekendtgørelse skal studieordningen indeholde regler fastsat i medfør af eksamensbekendtgørelsen og karakterbekendtgørelsen.</p>\n      <p class=\"Kapitel\" id=\"K4\"><span id=\"Kap4\">Kapitel 4</span></p>\n      <p class=\"KapitelOverskrift2\">Klage</p>\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15. </span> Det danske universitets afgørelser efter denne bekendtgørelse kan indbringes for Universitets- og Bygningsstyrelsen af den afgørelsen vedrører (klageren), jf. dog stk. 3, når klagen vedrører retlige spørgsmål. Fristen er 2 uger fra den dag afgørelsen er meddelt klageren.</p>\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> Klagen skal indgives til universitetet, der afgiver en udtalelse, som klageren skal have lejlighed til at kommentere inden for en frist af mindst 1 uge. Universitetet sender klagen til styrelsen vedlagt udtalelsen og klagerens eventuelle kommentarer.</p>\n      <p class=\"Stk2\"><span class=\"StkNr\" id=\"Par15_Stk3\">Stk. 3.</span> Studerende kan ikke klage over afgørelser, som er truffet af et udenlandsk universitet, for så vidt angår uddannelseselementer, som er gennemført ved det udenlandske universitet som led i EU-studieprogrammer om Erasmus Mundus. Studerende, der er optaget på uddannelsen ved det danske universitet, kan dog klage til det danske universitet, jf. stk. 1, over et udenlandsk universitets afgørelse, som er truffet i strid med optagelsesgrundlaget.</p>\n      <p class=\"Kapitel\" id=\"K5\"><span id=\"Kap5\">Kapitel 5</span></p>\n      <p class=\"KapitelOverskrift2\">Ikrafttræden og overgangsbestemmelser</p>\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16. </span> Bekendtgørelsen træder i kraft den 1. juli 2010, jf. dog stk. 2-5.</p>\n      <p class=\"Stk2\"><span class=\"StkNr\" id=\"Par16_Stk2\">Stk. 2.</span> Universitetet kan udbyde uddannelse med udlagt undervisning for studerende, der begynder på en kandidatuddannelse den 1. februar 2011 eller senere, og for studerende, der begynder på en bacheloruddannelse den 1. august 2011 eller senere.</p>\n      <p class=\"Stk2\"><span class=\"StkNr\" id=\"Par16_Stk3\">Stk. 3.</span> Bekendtgørelsen har tillige virkning for studerende, der er optaget på en Erasmus Mundus-kandidatuddannelse, der er ansøgt om godkendelse af Europa-Kommissionen inden den 1. juli 2010, og som godkendes eller fortsat udbydes som led i EU-studieprogrammer om Erasmus Mundus.</p>\n      <p class=\"Stk2\"><span class=\"StkNr\" id=\"Par16_Stk4\">Stk. 4.</span> Danske universiteters udbud af Erasmus Mundus-kandidatuddannelser er fra den 1. juli 2010 omfattet af reglerne i denne bekendtgørelse. Universitetet godkender studieordningen for den enkelte Erasmus Mundus-kandidatuddannelse snarest muligt, dog senest den 1. november 2010.</p>\n      <p class=\"Stk2\"><span class=\"StkNr\" id=\"Par16_Stk5\">Stk. 5.</span> Danske universiteters udbud af masteruddannelse efter universitetsloven, som udbydes efter aftale med udenlandske universiteter om deltagelse i EU-studieprogrammer om Erasmus Mundus, er fortsat omfattet af reglerne i bekendtgørelse nr. 931 af 5. oktober 2005 om parallelforløb og fællesuddannelse.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Ministeriet for Videnskab, Teknologi og Udvikling, den 29. juni 2010</P><P CLASS=SIGN1 ALIGN=\"CENTER\">Charlotte Sahl-Madsen</P><P CLASS=SIGN2 ALIGN=\"RIGHT\">/ Gertie Lund</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2010"
        },
        {
            "displayName": "Accession",
            "displayValue": "B20100081505"
        },
        {
            "displayName": "Entydig dokumentidentifikation",
            "displayValue": "BD000589"
        },
        {
            "displayName": "Dato for førstegangsindlæggelse",
            "displayValue": "30/06/2010"
        },
        {
            "displayName": "Dato for indlæggelse",
            "displayValue": "30/06/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "815"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "29/06/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Universitets- og Bygningsstyrelsen"
        },
        {
            "displayName": "Ressortministeriets journalnummer",
            "displayValue": "Ministeriet for Videnskab, Teknologi og Udvikling,<br />Universitets- og Bygningsstyrelsen, j.nr. 10-087507"
        },
        {
            "displayName": "Stikord",
            "displayValue": "Erasmus Mundus"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}