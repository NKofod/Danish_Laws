{
    "id": 82306,
    "title": "Vejledning om udbetaling af visse særlige ydelser til personer med ansættelse på funktionærvilkår (* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 104 af 25/05/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om udbetaling af visse særlige  \r\n\r\n ydelser til personer med ansættelse på funktionærvilkår (* 1) </H1>  \r\n\r\n<P></P>  \r\n\r\n<BR>  \r\n\r\n<P>Ved dom afsagt af højesteret den 11. maj 1976, (refereret i U.f.R. 1976,  \r\n\r\n side 528 ff), er det statueret, at en overenskomstansat sygeplejerske, der  \r\n\r\n ifølge ansættelsesbevis var antaget som aften/natsygeplejerske og til  \r\n\r\n stadighed under ansættelsen havde udført tjeneste som sådan, var berettiget i  \r\n\r\n medfør af funktionærlovens § 7, stk. 2, til under barselorlov at oppebære løn  \r\n\r\n beregnet på grundlag ikke blot af grundlønnen, men også af tillæg herudover  \r\n\r\n for aften- og nattjeneste m.v., som hun fast havde kunnet regne med i sin  \r\n\r\n månedlige indtægt. </P>  \r\n\r\n<P>Denne afgørelse indebærer, at højesteret har underkendt hidtidig praksis  \r\n\r\n med hensyn til lønberegning i tilfælde, hvor en person, - der under  \r\n\r\n ansættelse i statstjenesten er beskæftiget i et arbejdsforhold af lignende  \r\n\r\n karakter som det i dommen omhandlede, - i medfør af funktionærloven oppebærer  \r\n\r\n løn under fravær fra tjenesten. </P>  \r\n\r\n<P>I den anledning skal man anmode om, at der fremtidig på dette område  \r\n\r\n forholdes efter følgende retningslinier, der finder anvendelse for personer,  \r\n\r\n hvis ansættelsesforhold i statens tjeneste er omfattet af  \r\n\r\n funktionærloven,&#187; eller som uden at være funktionærer ifølge  \r\n\r\n overenskomst eller på kontraktligt grundlag er berettigede til løn efter  \r\n\r\n funktionærlovens regler: </P>  \r\n\r\n<P CLASS=PUNKT> <B>1.</B> Ved opgørelse af lønkrav medregnes som løn sådanne  \r\n\r\n ydelser, der tilkommer den ansatte som vederlag ud over stillingens grundløn  \r\n\r\n (skalaløn) for tjeneste, der udføres på andre tider end inden for normal  \r\n\r\n arbejdstid - f. eks. aften- og nattjeneste, tjeneste på søn- og helligdage -  \r\n\r\n eller som i øvrigt medfører særlige ulemper - eksempelvis arbejde i skiftende  \r\n\r\n turnus - når den ansatte ifølge ansættelsesbevis&#171; er antaget til  \r\n\r\n tjeneste af denne art og faktisk udfører tjeneste i overensstemmelse hermed.  \r\n\r\n</P>  \r\n\r\n<P>Særlige ydelser af den nævnte karakter medregnes endvidere som løn i  \r\n\r\n tilfælde, hvor det i øvrigt godtgøres, at den ansatte har udført en sådan  \r\n\r\n form for tjeneste regelmæssigt gennem længere tid, og har oppebåret vederlag  \r\n\r\n herfor som et fast påregneligt løntillæg. Som vejledende udgangspunkt vil det  \r\n\r\n kunne lægges til grund, at forudsætningerne for at foretage medregning som  \r\n\r\n anført i almindelighed må anses for at være til stede, når det godtgøres, at  \r\n\r\n tjenesten i arbejdsforhold af den omhandlede karakter er udført gennem det  \r\n\r\n senest forløbne halve år og med en sådan bestandighed, at den ansatte har  \r\n\r\n kunnet regne med vederlag herfor som en fast bestanddel af arbejdsindtægten.  \r\n\r\n</P>  \r\n\r\n<P>Det påhviler styrelserne i hvert enkelt tilfælde over for den lønanvisende  \r\n\r\n myndighed at tilvejebringe oplysninger om længden af det tidsrum, i hvilket  \r\n\r\n tjeneste afden omhandlede art er udført, og om den tilrettelæggelse, efter  \r\n\r\n hvilken tjenesten er af viklet. For ansatte, der ifølge et ansættelsesbevis  \r\n\r\n er antaget til tjeneste af den nævnte karakter, må der tilvejebringes  \r\n\r\n dokumentation for, at tjenesten faktisk er afviklet i overensstemmelse  \r\n\r\n hermed. </P>  \r\n\r\n<P CLASS=PUNKT> <B>2.</B> Særlige ydelser som nævnt under punkt 1 medregnes  \r\n\r\n vedopgørelsen af lønkrav, hvor den ansatte i tilfælde af lovligt forfald  \r\n\r\n efter funktionærloven er berettiget til at oppebære løn under fravær fra  \r\n\r\n tjenesten. </P>  \r\n\r\n<P>Dette gælder ifølge lovens § 5, hvor funktionæren på grund af sygdom er  \r\n\r\n ude af stand til at udføre sit arbejde, efter § 6, stk. 2, under indkaldelse  \r\n\r\n til militærtjeneste efter 1. indkaldelse til aftjening af værnepligt og efter  \r\n\r\n § 7, stk. 2, i tilfælde af fravær, der skyldes arbejdsudygtighed som følge af  \r\n\r\n graviditet. </P>  \r\n\r\n<P>Krav på løn under lovligt forfald opgøres på grundlag af de regler, der  \r\n\r\n ifølge overenskomst, kontrakt eller med anden hjemmel er gældende for det  \r\n\r\n enkelte ansættelsesforhold. Dette gælder, uanset om den ansatte ifølge  \r\n\r\n ansættelsesgrundlaget er omfattet af bestemmelser om løn under fravær fra  \r\n\r\n tjenesten på grund af svangerskab og fødsel, som afviger fra reglerne i  \r\n\r\n funktionærlovens § 7. </P>  \r\n\r\n<P>Særlige ydelser af den i dette cirkulære omhandlede beskaffenhed medregnes  \r\n\r\n desuden ved opgørelse af sådanne af et funktionæransættelsesforhold afledede  \r\n\r\n betalingskrav, som ifølge funktionærloven afstemmes i forhold til lønnen  \r\n\r\n forud for ansættelsesforholdets ophør. Disse betalingskrav omfatter krav på  \r\n\r\n fratrædelsesgodtgørelse i henhold til lovens § 2 a og krav på efterløn i  \r\n\r\n henhold til lovens § 8. </P>  \r\n\r\n<P CLASS=PUNKT> <B>3.</B> Ved lønberegning efter de angivne retningslinier  \r\n\r\n medtages sådanne tillæg, der ydes i form af kontant godtgørelse, som har til  \r\n\r\n formål at give den ansatte en indtægt - f. eks. tillæg i form af kontant  \r\n\r\n godtgørelse for aften- og nattjeneste eller for tjeneste på søn- og  \r\n\r\n helligdage. </P>  \r\n\r\n<P>Er der tale om ydelser af den under punkt 1 nævnte beskaffenhed, der  \r\n\r\n normalt gives i form af frihed - f. eks. indtjent frihed som godtgørelse for  \r\n\r\n aften- og nattjeneste - er den ansatte, som under lovligt forfald er  \r\n\r\n forhindret i at indtjene sådan ydelse, berettiget til frined på et forud  \r\n\r\n aftalt tidspunkt, som om denne frihed var optjent gennem udført tjeneste. -  \r\n\r\n Opsparet frihed, der skulle have været afviklet i en periode, hvor den  \r\n\r\n ansatte under lovligt forfald er fraværende fra tjenesten, erstattes ikke.  \r\n\r\n</P>  \r\n\r\n<P>Ydelser, der udelukkende tjener til dækning af merudgift er - f.eks.  \r\n\r\n befordringsgodtgørelse, time- og dagpenge - medregnes ikke ved opgørelse af  \r\n\r\n den ansattes lønkrav. </P>  \r\n\r\n<P CLASS=PUNKT> <B>4.</B> Dette cirkulære har virkning fra 1. april 1977.  \r\n\r\n Tvivlstilfælde vedrørende anvendelse af de i cirkulæret angivne  \r\n\r\n retningslinier forudsættes forelagt for finansministeriets lønnings- og  \r\n\r\n pensionsdepartement. </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P>P. H. Matson </P>  \r\n\r\n</DIV>",
    "isHistorical": true,
    "editorialNotes": [
        "(* 1) Henvisning til PAV Kapitel 26"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/07/1977"
        },
        {
            "displayName": "Accession",
            "displayValue": "C19770010460"
        },
        {
            "displayName": "Entydig dokumentidentifikation",
            "displayValue": "CM041650"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "20/09/2004"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "104"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "25/05/1977"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "4.kt.A.O. 56/1977"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}