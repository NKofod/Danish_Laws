{
    "id": 113358,
    "title": "1987 LSF 224   FORSLAG TIL LOV OM ÆNDRING AF RETSPLEJELOVEN (LEGEMSINDGREB) ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 224",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 224 </P>  \r\n\r\n<P></P>  \r\n\r\n<P>Forslag til Lov om ændring af retsplejeloven (Legemsindgreb) </P>  \r\n\r\n<P></P>  \r\n\r\n<P>Fremsat af Leif Hermann (SF) Carsten Andersen (SF) Margrete Auken (SF)  \r\n\r\n Ebba Strange (SF) </P>  \r\n\r\n<P></P>  \r\n\r\n<P>den 24. februar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om rettens pleje, jf. lovbekendtgørelse nr. 567 af 1. </P>  \r\n\r\n<P>september 1986, som ændret senest ved lov nr. 385 og 386 af 10. </P>  \r\n\r\n<P>juni 1987, foretages følgende ændringer: </P>  \r\n\r\n<P>1. <B>§ 199, stk. 3,</B> ophæves. </P>  \r\n\r\n<P>2. <B>§ 758, stk. 1,</B> affattes således: </P>  \r\n\r\n<P>&#187;Anholdelsen skal foretages så skånsomt, som omstændighederne </P>  \r\n\r\n<P>tillader. Politiet kan under iagttagelse af bestemmelserne i § </P>  \r\n\r\n<P>792 e foretage besigtigelse og undersøgelse af den anholdtes </P>  \r\n\r\n<P>legeme og tøj med henblik på at fratage vedkommende genstande, </P>  \r\n\r\n<P>som kan benyttes til vold eller undvigelse, eller som i øvrigt </P>  \r\n\r\n<P>kan medføre fare for den anholdte eller andre. Politiet kan tage </P>  \r\n\r\n<P>sådanne effekter samt penge, der findes hos den anholdte, i </P>  \r\n\r\n<P>bevaring. Under anholdelsen er den pågældende i øvrigt ikke </P>  \r\n\r\n<P>undergivet andre indskrænkninger i sin frihed, end anholdelsens </P>  \r\n\r\n<P>øjemed og ordenshensyn nødvendiggør.&#171; </P>  \r\n\r\n<P>3. Efter § 791 indsættes som <B>nyt kapitel: </B></P>  \r\n\r\n<P>&#187;Kapitel 72 </P>  \r\n\r\n<P>Legemsindgreb </P>  \r\n\r\n<P>§ 792. Som led i efterforskningen kan der efter reglerne i dette </P>  \r\n\r\n<P>kapitel foretages legemsindgreb mod sigtede og andre ved: </P>  \r\n\r\n<P>1) besigtigelse af legemets ydre, optagelse af fotografier, aftryk </P>  \r\n\r\n<P>og lignende heraf samt visitation af det tøj, som den pågældende </P>  \r\n\r\n<P>er iført (legemsbesigtigelse), </P>  \r\n\r\n<P>2) nærmere undersøgelse af legemet, herunder af dets hulrum, </P>  \r\n\r\n<P>udtagelse af blodprøver eller andre tilsvarende prøver, </P>  \r\n\r\n<P>røntgenundersøgelse og lignende (legemsundersøgelse). </P>  \r\n\r\n<P>Stk. 2. Legemsindgreb mod anholdte personer kan tillige finde sted </P>  \r\n\r\n<P>efter § 758, stk. 1. </P>  \r\n\r\n<P>§ 792 a. Legemsbesigtigelse af en sigtet må kun foretages, såfremt: </P>  \r\n\r\n<P>1) den pågældende med rimelig grund er mistænkt for en </P>  \r\n\r\n<P>lovovertrædelse, der er undergivet offentlig påtale, og </P>  \r\n\r\n<P>2) indgrebet er af væsentlig betydning for efterforskningen. </P>  \r\n\r\n<P>Stk. 2. Legemsundersøgelse af en sigtet må kun foretages, såfremt: </P>  \r\n\r\n<P>1) der er begrundet mistanke om, at den pågældende har gjort sig </P>  \r\n\r\n<P>skyldig i en lovovertrædelse, der efter loven kan medføre fængsel </P>  \r\n\r\n<P>i 1 år og 6 måneder eller derover, og </P>  \r\n\r\n<P>2) indgrebet er af afgørende betydning for efterforskningen. </P>  \r\n\r\n<P>§ 792 b. Uden for de tilfælde, der er nævnt i § 792 a, stk. 1, nr. </P>  \r\n\r\n<P>2, kan optagelse af fingeraftryk og personfotografi med henblik </P>  \r\n\r\n<P>på identifikation endvidere foretages, hvis den pågældende med </P>  \r\n\r\n<P>rimelig grund er mistænkt for en lovovertrædelse, der efter loven </P>  \r\n\r\n<P>kan medføre fængsel i 1 år og 6 måneder eller derover. </P>  \r\n\r\n<P>Stk. 2. Uden for de tilfælde, der er nævnt i § 792 a, stk. 2, nr. 1, </P>  \r\n\r\n<P>kan udtagelse af blodprøver finde sted, såfremt der er begrundet </P>  \r\n\r\n<P>mistanke om, at den pågældende har gjort sig skyldig i en </P>  \r\n\r\n<P>lovovertrædelse, i hvis gerningsindhold indtagelse af spiritus </P>  \r\n\r\n<P>eller euforiserende stoffer er et led. Afgørelse herom træffes af </P>  \r\n\r\n<P>politiet. </P>  \r\n\r\n<P>§ 792 c. Afgørelse om legemsbesigtigelse og legemsundersøgelse uden </P>  \r\n\r\n<P>for de tilfælde, der er omfattet af § 792 b, stk. 2, af en sigtet </P>  \r\n\r\n<P>samt afgørelse om andre legemsundersøgelser af en sigtet træffes </P>  \r\n\r\n<P>ved rettens kendelse. I kendelsen anføres de konkrete </P>  \r\n\r\n<P>omstændigheder i sagen, hvorpå det støttes, at betingelserne for </P>  \r\n\r\n<P>indgrebet er opfyldt. Kendelsen kan til enhver tid omgøres. </P>  \r\n\r\n<P>Stk. 2. Såfremt indgrebets øjemed ville forspildes, dersom </P>  \r\n\r\n<P>retskendelse skulle afventes, kan politiet træffe beslutning om </P>  \r\n\r\n<P>at foretage indgrebet. I så fald skal politiet snarest muligt og </P>  \r\n\r\n<P>senest inden 24 timer forelægge sagen for retten, der ved </P>  \r\n\r\n<P>kendelse afgør, om indgrebet kan godkendes. </P>  \r\n\r\n<P>Stk. 3. Inden retten træffer afgørelse efter stk. 1 eller stk. 2, 2. </P>  \r\n\r\n<P>pkt., skal der være givet den, mod hvem indgrebet retter sig, </P>  \r\n\r\n<P>adgang til at udtale sig. </P>  \r\n\r\n<P>Stk. 4. Såfremt den sigtede meddeler skriftligt samtykke til, at </P>  \r\n\r\n<P>indgrebet foretages, kan beslutning om legemsindgreb, jf. stk. 1, </P>  \r\n\r\n<P>træffes af politiet. </P>  \r\n\r\n<P>§ 792 d. Legemsindgreb over for en person, der ikke er sigtet, kan </P>  \r\n\r\n<P>kun ske, såfremt den pågældende meddeler skriftligt samtykke, jf. </P>  \r\n\r\n<P>dog stk. 2 og stk. 4. </P>  \r\n\r\n<P>Stk. 2. Legemsbesigtigelse, der ikke kræver afklædning, herunder </P>  \r\n\r\n<P>optagelse af fotografier, aftryk og lignende af legemet og </P>  \r\n\r\n<P>visitation af tøj, kan foretages over for en person, der ikke er </P>  \r\n\r\n<P>sigtet, såfremt: </P>  \r\n\r\n<P>1) efterforskningen vedrører en lovovertrædelse, der efter loven kan </P>  \r\n\r\n<P>medføre fængsel i 1 år og 6 måneder eller derover, og </P>  \r\n\r\n<P>2) indgrebet må antages at være af afgørende betydning for </P>  \r\n\r\n<P>efterforskningen. </P>  \r\n\r\n<P>Stk. 3. Legemsindgreb i medfør af stk. 2 sker efter rettens </P>  \r\n\r\n<P>kendelse. Bestemmelserne i § 792 c, stk. 1, 2. og 3. pkt., samt </P>  \r\n\r\n<P>stk. 2 og 3, finder tilsvarende anvendelse. I stedet for direkte </P>  \r\n\r\n<P>gennemtvingelse kan de i § 178 nævnte tvangsmidler anvendes til </P>  \r\n\r\n<P>gennemførelse af legemsindgrebet. </P>  \r\n\r\n<P>Stk. 4. Under efterforskning på gerningsstedet i umiddelbar </P>  \r\n\r\n<P>tilknytning til udøvelsen af en alvorlig voldsforbrydelse eller </P>  \r\n\r\n<P>fremsættelse af trussel herom samt i andre </P>  \r\n\r\n<P>efterforskningssituationer, hvor der er begrundet mistanke om, at </P>  \r\n\r\n<P>nogen tilstedeværende på sin person skjuler våben, kan politiet </P>  \r\n\r\n<P>foretage visitation af tøjet hos alle personer, der træffes på </P>  \r\n\r\n<P>stedet, med henblik på at finde våben. </P>  \r\n\r\n<P>§ 792 e. Et legemsindgreb må ikke foretages, såfremt det efter </P>  \r\n\r\n<P>indgrebets formål, sagens betydning og den krænkelse og det </P>  \r\n\r\n<P>ubehag, som indgrebet må antages at forvolde, ville være et </P>  \r\n\r\n<P>uforholdsmæssigt indgreb. </P>  \r\n\r\n<P>Stk. 2. Legemsindgreb skal foretages så skånsomt, som </P>  \r\n\r\n<P>omstændighederne tillader. Det skal herved bl.a. iagttages, at et </P>  \r\n\r\n<P>indgreb, der ellers kan føles krænkende for blufærdigheden, kun </P>  \r\n\r\n<P>må foretages af personer af samme køn som den undersøgte eller af </P>  \r\n\r\n<P>sundhedspersonale. Kræver et sådant indgreb afklædning, må det </P>  \r\n\r\n<P>kun overværes af personer af samme køn som den undersøgte eller </P>  \r\n\r\n<P>af sundhedspersonale. </P>  \r\n\r\n<P>Stk. 3. Legemsundersøgelse, jf. § 792, stk. 1, nr. 2, må kun </P>  \r\n\r\n<P>foretages under medvirken af en læge, så vidt muligt en </P>  \r\n\r\n<P>embedslæge eller anden tilsvarende læge. Lægen tager stilling </P>  \r\n\r\n<P>til, om indgrebets gennemførelse under hensyn til den hermed </P>  \r\n\r\n<P>forbundne smerte og risiko samt den undersøgte persons tilstand </P>  \r\n\r\n<P>er lægeligt forsvarlig. </P>  \r\n\r\n<P>§ 792 f. Politiet må ikke opbevare personfotografier og fingeraftryk </P>  \r\n\r\n<P>med henblik på identifikation af personer, der ikke har været </P>  \r\n\r\n<P>sigtet, eller som er frifundet, eller mod hvem påtale er opgivet. </P>  \r\n\r\n<P>Stk. 2. Politiet må ikke opbevare andet materiale og andre </P>  \r\n\r\n<P>oplysninger, der er tilvejebragt ved legemsindgreb, og som </P>  \r\n\r\n<P>vedrører personer, der ikke har været sigtet. </P>  \r\n\r\n<P>Stk. 3. Oplysninger og materiale, der er tilvejebragt ved indgreb, </P>  \r\n\r\n<P>som retten nægter at godkende i medfør af § 792 c, stk. 2, 2. </P>  \r\n\r\n<P>pkt., eller som retten i medfør af § 746, stk. 1, finder </P>  \r\n\r\n<P>uhjemlede, skal straks tilintetgøres.&#171; </P>  \r\n\r\n<P>4. I <B>§ 794</B> ændres ordene &#187;andre rum, gemmer eller person&#171;  \r\n\r\n til: </P>  \r\n\r\n<P>&#187;andre rum og gemmer&#171;. </P>  \r\n\r\n<P>5. <B>§ 795, stk. 2,</B> ophæves. </P>  \r\n\r\n<P>6. I <B>§ 797, stk. 2, nr. 2,</B> ændres ordene &#187;§ 795, stk. 1, nr.  \r\n\r\n 2, </P>  \r\n\r\n<P>litra a og b&#171; til: &#187;§ 795, nr. 2, litra a og b&#171;. </P>  \r\n\r\n<P>7. <B>§ 797, stk. 4,</B> ophæves. </P>  \r\n\r\n<P>8. <B>§ 800, stk. 5,</B> ophæves. </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Strafferetsplejeudvalget afgav den 23. april 1987 betænkning nr. </P>  \r\n\r\n<P>1104/1987 om legemsindgreb under efterforskningen. </P>  \r\n\r\n<P>Justitsministeren har i et svar på et spørgsmål fra Folketingets </P>  \r\n\r\n<P>Retsudvalg oplyst, at fremsættelse af lovforslag på grundlag af </P>  \r\n\r\n<P>betænkningen afventer en betænkning fra strafferetsplejeudvalget </P>  \r\n\r\n<P>om ransagning. Denne betænkning forventes at være færdig i </P>  \r\n\r\n<P>eftersommeren 1988. </P>  \r\n\r\n<P>Forslagsstillerne mener imidlertid, at bestemmelserne om </P>  \r\n\r\n<P>legemsindgreb kan behandles allerede nu og fremsætter på den </P>  \r\n\r\n<P>baggrund nærværende lovforslag. </P>  \r\n\r\n<P>Lovforslaget er i det store og hele identisk med lovudkastet, </P>  \r\n\r\n<P>bortset fra at forslagsstillerne i modsætning til </P>  \r\n\r\n<P>Strafferetsplejeudvalget ønsker at opretholde de gældende regler </P>  \r\n\r\n<P>om, at legemsbesigtigelse og legemsundersøgelse forudgående skal </P>  \r\n\r\n<P>godkendes af retten. Lovforslaget adskiller sig også fra </P>  \r\n\r\n<P>Strafferetsplejeudvalgets lovudkast for så vidt angår spørgsmålet </P>  \r\n\r\n<P>om pligten til at destruere fingeraftryk. Forslagsstillerne </P>  \r\n\r\n<P>foreslår i modsætning til udvalget, at fingeraftryk fra personer, </P>  \r\n\r\n<P>der ikke har været sigtet, eller som er frifundet, eller mod hvem </P>  \r\n\r\n<P>påtale er opgivet, skal destrueres. </P>  \r\n\r\n<P>Lovforslaget indeholder forslag til en samlet regulering af </P>  \r\n\r\n<P>legemsindgreb i strafferetsplejen i form af et særligt kapitel 72 </P>  \r\n\r\n<P>i retsplejeloven herom. Det foreslås, at alle bestemmelser om </P>  \r\n\r\n<P>legemsindgreb under efterforskning - bortset fra den særlige </P>  \r\n\r\n<P>regel i § 758, stk. 1, om visitation af anholdte personer, </P>  \r\n\r\n<P>hvilken regel har en sikkerhedsmæssig baggrund - samles i dette </P>  \r\n\r\n<P>kapitel, der placeres efter kapitlet om indgreb i </P>  \r\n\r\n<P>meddelelseshemmeligheden, som blev indsat i retsplejeloven ved </P>  \r\n\r\n<P>lov nr. 227 af 6. juni 1985. Herved bliver reglerne om </P>  \r\n\r\n<P>legemsindgreb placeret som en naturlig fortsættelse af de </P>  \r\n\r\n<P>kapitler, der allerede er revideret som resultat af den </P>  \r\n\r\n<P>igangværende reform af straffeprocessen. De gældende spredte </P>  \r\n\r\n<P>bestemmelser om legemsindgreb foreslås samtidig ophævet. Kapitel </P>  \r\n\r\n<P>73 om ransagning vil herefter alene vedrøre ransagning af bolig, </P>  \r\n\r\n<P>rum og gemmer (ejendomsindgreb). </P>  \r\n\r\n<P>Det foreslås, at kapitel 72 får overskriften &#187;Legemsindgreb&#171;. De  \r\n\r\n</P>  \r\n\r\n<P>indgreb, der er omfattet af denne betegnelse, er beskrevet i den </P>  \r\n\r\n<P>vejledende oversigt i betænkningen side 38-39 samt i afsnittene </P>  \r\n\r\n<P>2.4. og 2.5. Lovforslaget bygger i øvrigt på en inddeling af </P>  \r\n\r\n<P>legemsindgreb i henholdsvis legemsbesigtigelse og </P>  \r\n\r\n<P>legemsundersøgelse, jf. side 40. Denne todeling er lagt til grund </P>  \r\n\r\n<P>ved den nærmere udformning af lovforslaget. Ved fastlæggelsen af </P>  \r\n\r\n<P>to detailregler er legemsindgrebene dog inddelt på anden måde end </P>  \r\n\r\n<P>sondringen mellem legemsbesigtigelse og legemsundersøgelse. Dette </P>  \r\n\r\n<P>gælder således kompetencereglen ved indgreb mod sigtede (§ 792 c, </P>  \r\n\r\n<P>stk. 1, jf. betænkningen side 55 f) og reglen om, hvilke </P>  \r\n\r\n<P>legemsindgreb der kan foretages mod en ikke-sigtet (§ 792 d, stk. </P>  \r\n\r\n<P>2, jf. betænkningen side 72 ff). </P>  \r\n\r\n<P>Det foreslåede kapitel 72 er i det væsentlige i overensstemmelse med </P>  \r\n\r\n<P>gældende ret, der i vidt omfang bygger på retspraksis og </P>  \r\n\r\n<P>administrative regler. Lovforslaget indebærer dog på en del </P>  \r\n\r\n<P>punkter præciseringer og på nogle punkter ændringer i forhold til </P>  \r\n\r\n<P>gældende ret. Som en væsentlig ændring kan nævnes, at der sker en </P>  \r\n\r\n<P>indskrænkning i politiets adgang til at optage fingeraftryk og </P>  \r\n\r\n<P>personfotografier i tilfælde, hvor optagelsen ikke er nødvendig </P>  \r\n\r\n<P>til brug for den konkrete sag, men hvor politiet alligevel ønsker </P>  \r\n\r\n<P>at optage aftrykket eller fotografiet med henblik på senere </P>  \r\n\r\n<P>identifikation. Endvidere fastslås det ved lovforslaget, at en </P>  \r\n\r\n<P>række indgreb, f.eks. gynækologiske undersøgelser, ikke skal </P>  \r\n\r\n<P>kunne foretages over for offeret for en forbrydelse uden den </P>  \r\n\r\n<P>pågældendes samtykke. Lovforslaget indebærer, at politiet fortsat </P>  \r\n\r\n<P>skal have rettens tilladelse til legemsindgreb, herunder bl.a. </P>  \r\n\r\n<P>optagelse af fingeraftryk og personfotografier. </P>  \r\n\r\n<P>De indgreb, der er omfattet af kapitel 72, er beskrevet i § 792, der </P>  \r\n\r\n<P>også fastlægger sondringen mellem legemsundersøgelse og </P>  \r\n\r\n<P>legemsbesigtigelse. § 792 a vedrører betingelserne for </P>  \r\n\r\n<P>legemsindgreb mod en sigtet. Hertil knytter sig en bestemmelse i </P>  \r\n\r\n<P>§ 792 b, der i to særlige tilfælde udvider de almindelige regler </P>  \r\n\r\n<P>i § 792 a. Lovforslagets § 792 c indeholder regler om kompetence </P>  \r\n\r\n<P>og retskendelsens form samt om samtykkets betydning ved </P>  \r\n\r\n<P>legemsindgreb mod en sigtet. § 792 d vedrører legemsindgreb mod </P>  \r\n\r\n<P>en ikke-sigtet, mens § 792 e indeholder nogle bestemmelser, der </P>  \r\n\r\n<P>er fælles for alle legemsindgreb. Endelig reguleres i § 792 f </P>  \r\n\r\n<P>politiets adgang til at opbevare og registrere oplysninger og </P>  \r\n\r\n<P>materiale, der hidrører fra legemsindgreb, samt pligt til at </P>  \r\n\r\n<P>destruere dette. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1, nr. 1 og 8 </P>  \r\n\r\n<P>Bestemmelserne i retsplejelovens § 199, stk. 3, og § 800, stk. 5, </P>  \r\n\r\n<P>foreslås ophævet. Spørgsmålet om kønsfællesskab mellem den </P>  \r\n\r\n<P>person, der underkastes et legemsindgreb, og den eller de </P>  \r\n\r\n<P>personer, der foretager indgrebet, omtales i betænkningen side 66 </P>  \r\n\r\n<P>ff. </P>  \r\n\r\n<P>Til § 1, nr. 2 </P>  \r\n\r\n<P>Den gældende bestemmelse i retsplejelovens § 758, stk. 1, om </P>  \r\n\r\n<P>politiets adgang til i forbindelse med en anholdelse at ransage </P>  \r\n\r\n<P>den anholdtes person foreslås i princippet opretholdt, idet </P>  \r\n\r\n<P>sådanne indgreb er nødvendige af ordens- og sikkerhedsmæssige </P>  \r\n\r\n<P>hensyn. </P>  \r\n\r\n<P>Bestemmelsen er dog i lovforslaget omformuleret, således at den </P>  \r\n\r\n<P>svarer til sprogbrugen i kapitel 72. Det foreslås samtidig, at </P>  \r\n\r\n<P>det i bestemmelsen præciseres, at den ikke rækker længere, end </P>  \r\n\r\n<P>sikkerhedsmæssige hensyn nødvendiggør, og at bestemmelserne i </P>  \r\n\r\n<P>lovforslagets § 792 e om forholdsmæssighed, om anvendelse af </P>  \r\n\r\n<P>størst mulig skånsomhed, om kønsfællesskab mellem den </P>  \r\n\r\n<P>undersøgende og den undersøgte person og om, i hvilke tilfælde en </P>  \r\n\r\n<P>læge skal medvirke, også finder anvendelse på legemsindgreb i </P>  \r\n\r\n<P>forbindelse med en anholdelse. </P>  \r\n\r\n<P>I tilslutning til den sikkerhedsmæssige undersøgelse af den anholdte </P>  \r\n\r\n<P>person, der er hjemlet i § 758, stk. 1, kan der under iagttagelse </P>  \r\n\r\n<P>af reglerne i kapitel 72 foretages efterforskningsmæssige </P>  \r\n\r\n<P>legemsindgreb over for den pågældende. </P>  \r\n\r\n<P>Der henvises til betænkningen side 45. </P>  \r\n\r\n<P>Til § 1, nr. 3 </P>  \r\n\r\n<P>Til § 792 </P>  \r\n\r\n<P>Bestemmelsen indeholder i stk. 1 en angivelse af de </P>  \r\n\r\n<P>straffeprocessuelle tvangsindgreb, der er omfattet af kapitel 72. </P>  \r\n\r\n<P>De indgreb, der er nævnt i stk. 1, nr. 1, foreslår udvalget betegnet </P>  \r\n\r\n<P>som legemsbesigtigelse, medens mere indgribende foranstaltninger </P>  \r\n\r\n<P>foreslås betegnet som legemsundersøgelse, jf. stk. 1, nr. 2. Den </P>  \r\n\r\n<P>af udvalget foreslåede sondring mellem legemsbesigtigelse og </P>  \r\n\r\n<P>-undersøgelse svarer ikke til den traditionelle juridiske teoris </P>  \r\n\r\n<P>skelnen mellem personlig ransagning og legemlig undersøgelse, jf. </P>  \r\n\r\n<P>side 16. Om den nærmere fastlæggelse af lovforslagets sondring </P>  \r\n\r\n<P>henvises til betænkningen side 40 f. </P>  \r\n\r\n<P>Bestemmelsen indebærer, at det i retsplejeloven - i modsætning til i </P>  \r\n\r\n<P>dag - udtrykkelig beskrives, hvilke straffeprocessuelle </P>  \r\n\r\n<P>tvangsindgreb der må karakteriseres som legemsindgreb. En mere </P>  \r\n\r\n<P>udførlig eksemplifikation er givet i betænkningen side 38-39. Det </P>  \r\n\r\n<P>er ikke tilsigtet herved at udvide adgangen til at foretage </P>  \r\n\r\n<P>legemsindgreb. De mest intense indgreb vil kun yderst sjældent </P>  \r\n\r\n<P>komme på tale. I nogle tilfælde vil de med den i dag kendte </P>  \r\n\r\n<P>teknik af lægelige grunde ikke kunne gennemføres tvangsmæssigt, </P>  \r\n\r\n<P>jf. betænkningen side 63. </P>  \r\n\r\n<P>Visitation af tøj og personfotografering er af praktiske grunde </P>  \r\n\r\n<P>medtaget i reguleringen, selv om disse indgreb ikke er omfattet </P>  \r\n\r\n<P>af den sædvanlige teoretiske definition af begrebet </P>  \r\n\r\n<P>legemsindgreb, jf. side 42 og 43. </P>  \r\n\r\n<P>Efterforskningsmidler, der falder helt uden for begrebet </P>  \r\n\r\n<P>&#187;straffeprocessuelle tvangsindgreb&#171; er ikke reguleret i </P>  \r\n\r\n<P>lovudkastets kapitel 72. F.eks. vil politiet frit kunne iagttage </P>  \r\n\r\n<P>en persons udseende og adfærd, såfremt den pågældende befinder </P>  \r\n\r\n<P>sig på et frit tilgængeligt sted, se herom betænkningen side 36 </P>  \r\n\r\n<P>med henvisninger. Om spørgsmålet, i hvilket omfang optagelse af </P>  \r\n\r\n<P>fotografier af personer er omfattet af kapitel 72, henvises til </P>  \r\n\r\n<P>betænkningens afsnit 2.5. </P>  \r\n\r\n<P>Adgangen til at undersøge tøj med hjemmel i kapitel 72 er begrænset </P>  \r\n\r\n<P>til det tøj, som den pågældende er iført. Herved har indgrebet </P>  \r\n\r\n<P>karakter af et accessorium til legemsindgrebet i øvrigt. </P>  \r\n\r\n<P>Undersøgelsen af tøjet er i lovteksten beskrevet med ordet </P>  \r\n\r\n<P>&#187;visitation&#171;. Heri ligger, at kun en undersøgelse, der kan </P>  \r\n\r\n<P>foretages straks og på stedet, er omfattet. En mere grundig </P>  \r\n\r\n<P>undersøgelse, f.eks. på et laboratorium, falder udenfor. </P>  \r\n\r\n<P>Visitationen omfatter derimod også undersøgelse af, hvad den </P>  \r\n\r\n<P>pågældende har i lommerne, eller hvorvidt der mærkbart er </P>  \r\n\r\n<P>genstande indsyet i tøjet eller fastgjort på kroppen under tøjet. </P>  \r\n\r\n<P>En mere vidtgående undersøgelse af tøj, end lovforslagets kapitel </P>  \r\n\r\n<P>72 hjemler, eller undersøgelse f.eks. af en dokumentmappe, som </P>  \r\n\r\n<P>den pågældende medbringer, vil kunne foretages med hjemmel i </P>  \r\n\r\n<P>retsplejelovens kapitel 73 om ransagning. </P>  \r\n\r\n<P>Stk. 2 indeholder i lighed med den gældende § 797, stk. 4, en </P>  \r\n\r\n<P>henvisning til den særlige regel i § 758, stk. 1, om </P>  \r\n\r\n<P>legemsindgreb i forbindelse med en anholdelse. </P>  \r\n\r\n<P>Til § 792 a </P>  \r\n\r\n<P>Bestemmelsen indeholder de materielle betingelser for iværksættelse </P>  \r\n\r\n<P>af legemsindgreb mod en sigtet. </P>  \r\n\r\n<P>Bestemmelsen erstatter reglerne i § 794 om personlig ransagning og </P>  \r\n\r\n<P>indebærer herudover - sammenholdt med lovforslagets § 792 b, stk. </P>  \r\n\r\n<P>1 - at der i modsætning til i dag sker en egentlig lovmæssig </P>  \r\n\r\n<P>regulering af optagelse af fingeraftryk og personfotografier og - </P>  \r\n\r\n<P>sammenholdt med § 792 b, stk. 2 - af de mere intense </P>  \r\n\r\n<P>legemsindgreb (legemsundersøgelser). </P>  \r\n\r\n<P>Stk. 1 indeholder reglerne om legemsbesigtigelse af en sigtet og </P>  \r\n\r\n<P>beskriver de krav, der stilles til kriminalitetens art, jf. side </P>  \r\n\r\n<P>49, mistanken, jf. side 51, og indikationen, dvs. indgrebets </P>  \r\n\r\n<P>betydning for efterforskningen, jf. side 52. </P>  \r\n\r\n<P>Bestemmelsen i stk. 1 sammenholdt med § 792 b, stk. 1, der regulerer </P>  \r\n\r\n<P>politiets adgang til at optage fingeraftryk og personfotografier </P>  \r\n\r\n<P>med henblik på senere identifikation, nødvendiggør en tilpasning </P>  \r\n\r\n<P>af de gældende administrative forskrifter, jf. bilag 3 og bilag 5 </P>  \r\n\r\n<P>i betænkningen. </P>  \r\n\r\n<P>Stk. 2 regulerer de materielle betingelser for foretagelse af </P>  \r\n\r\n<P>legemsundersøgelse og indeholder ligeledes en beskrivelse af </P>  \r\n\r\n<P>kravene til kriminalitetens art, mistankens styrke og </P>  \r\n\r\n<P>indikationen. Kravene i stk. 2 indebærer en skærpelse i forhold </P>  \r\n\r\n<P>til kravene til legemsbesigtigelse i stk. 1. </P>  \r\n\r\n<P>Til § 792 b </P>  \r\n\r\n<P>Bestemmelsen indeholder to regler, der - i forhold til § 792 a - </P>  \r\n\r\n<P>giver politiet øget mulighed for henholdsvis at optage </P>  \r\n\r\n<P>fingeraftryk og personfotografier og at udtage blodprøver. </P>  \r\n\r\n<P>Stk. 1 indebærer, at politiet kan optage fingeraftryk og </P>  \r\n\r\n<P>personfotografi med henblik på senere identifikation, selv om der </P>  \r\n\r\n<P>ikke er behov herfor af hensyn til efterforskningen i den </P>  \r\n\r\n<P>aktuelle sag. Dette er i lovforslaget beskrevet således, at </P>  \r\n\r\n<P>indikationskravet i § 792 a, stk. 1, nr. 2, ikke behøver at være </P>  \r\n\r\n<P>opfyldt. </P>  \r\n\r\n<P>Optagelse af fingeraftryk og personfotografi kan dog - i de </P>  \r\n\r\n<P>tilfælde, hvor indikationskravet i § 792 a, stk. 1, nr. 2, ikke </P>  \r\n\r\n<P>er opfyldt - efter bestemmelsen alene ske, hvis den aktuelle sag </P>  \r\n\r\n<P>vedrører en lovovertrædelse med en strafferamme på fængsel i 1 år </P>  \r\n\r\n<P>og 6 måneder eller derover. I forhold til gældende administrative </P>  \r\n\r\n<P>regler (justitsministeriets cirkulære nr. 317 af 19. december </P>  \r\n\r\n<P>1933, jf. betænkningens bilag 5) indebærer dette en indskrænkning </P>  \r\n\r\n<P>i politiets adgang til at optage fingeraftryk og </P>  \r\n\r\n<P>personfotografier. </P>  \r\n\r\n<P>Om den nærmere afgrænsning af, hvilke arter af personfotografier der </P>  \r\n\r\n<P>er omfattet af bestemmelsen, henvises til betænkningen side 43 f. </P>  \r\n\r\n<P>Om § 792 b, stk. 1 i øvrigt henvises til side 53. </P>  \r\n\r\n<P>Stk. 2 indeholder en regel om, at udtagelse af blodprøver - uanset </P>  \r\n\r\n<P>strafferamme for den lovovertrædelse, som efterforskningen </P>  \r\n\r\n<P>vedrører - kan finde sted ved enhver lovovertrædelse, i hvis </P>  \r\n\r\n<P>gerningsindhold indtagelse af spiritus eller euforiserende </P>  \r\n\r\n<P>stoffer er et led. Bestemmelsen er udformet som en undtagelse fra </P>  \r\n\r\n<P>kriminalitetskravet i § 792 a, stk. 2, nr. 1, og er begrundet i </P>  \r\n\r\n<P>det særlige behov for udtagelse af blodprøver i sager af den </P>  \r\n\r\n<P>nævnte karakter. Politiet har kompetence til at træffe beslutning </P>  \r\n\r\n<P>om udtagelse af blodprøver i disse tilfælde. </P>  \r\n\r\n<P>Til § 792 c </P>  \r\n\r\n<P>I stk. 1-3 er der givet regler om kompetencen til at træffe </P>  \r\n\r\n<P>beslutning om legemsindgreb mod sigtede og om kravene til formen </P>  \r\n\r\n<P>for en sådan beslutning. </P>  \r\n\r\n<P>Kompetencen til at træffe beslutning om alle former for </P>  \r\n\r\n<P>legemsbesigtigelse og legemsundersøgelse, inkl. optagelse af </P>  \r\n\r\n<P>fingeraftryk og personfotografier, er efter stk. 1 tillagt </P>  \r\n\r\n<P>retten. Politiet har dog kompetence til at træffe afgørelse om </P>  \r\n\r\n<P>udtagelse af blodprøver i sager, der er omfattet af § 792 b, stk. </P>  \r\n\r\n<P>2. </P>  \r\n\r\n<P>Disse kompetenceregler medfører ingen ændring i den gældende </P>  \r\n\r\n<P>retstilstand, hvor kompetencen til at træffe beslutning om </P>  \r\n\r\n<P>personransagning efter § 797, stk. 1, principielt er hos retten, </P>  \r\n\r\n<P>ligesom det i retspraksis er antaget, at optagelse af </P>  \r\n\r\n<P>fingeraftryk og personfotografi kræver retskendelse. </P>  \r\n\r\n<P>Stk. 1, 2. og 3. pkt. og stk. 3 indeholder bestemmelser om </P>  \r\n\r\n<P>retskendelsens form og rettens behandling af politiets eventuelle </P>  \r\n\r\n<P>anmodning om et legemsindgreb. Den adgang, som ifølge stk. 3 skal </P>  \r\n\r\n<P>gives for den, mod hvem indgrebet retter sig, til at udtale sig, </P>  \r\n\r\n<P>inden rettens afgørelse træffes, kan eventuelt gives i form af en </P>  \r\n\r\n<P>erklæring til politirapport. Et ønske fra den pågældende om at </P>  \r\n\r\n<P>udtale sig i en erklæring direkte til retten bør dog ikke </P>  \r\n\r\n<P>afvises. Se i øvrigt nærmere betænkningen side 57. </P>  \r\n\r\n<P>Stk. 2 indeholder en &#187;periculum in mora&#171;-regel, der giver  \r\n\r\n politiet </P>  \r\n\r\n<P>adgang til at træffe en foreløbig beslutning om et legemsindgreb, </P>  \r\n\r\n<P>såfremt indgrebets øjemed ville forspildes ved at afvente rettens </P>  \r\n\r\n<P>afgørelse. Der henvises til betænkningen side 56. </P>  \r\n\r\n<P>Stk. 4 indeholder en bestemmelse om betydningen af, at en sigtet </P>  \r\n\r\n<P>samtykker i foretagelsen af et legemsindgreb. Såfremt samtykket </P>  \r\n\r\n<P>foreligger skriftligt, indebærer det, at kompetencen til at </P>  \r\n\r\n<P>træffe beslutning om indgrebet overføres til politiet. Samtykke </P>  \r\n\r\n<P>medfører derimod ikke nogen fravigelse af kravene til </P>  \r\n\r\n<P>krimnalitetens art, mistankens styrke og indikationen. Politiet </P>  \r\n\r\n<P>vil således ikke - uanset den sigtedes samtykke - kunne </P>  \r\n\r\n<P>iværksætte en legemsundersøgelse, medmindre betingelserne i § 792 </P>  \r\n\r\n<P>a, stk. 2, eller § 792 b, stk. 2, er opfyldt. </P>  \r\n\r\n<P>Kravet om, at samtykket skal være skriftligt for at kunne tillægges </P>  \r\n\r\n<P>betydning, skyldes hensynet til at afskære efterfølgende tvivl </P>  \r\n\r\n<P>om, hvorvidt et samtykke var afgivet. </P>  \r\n\r\n<P>Om Strafferetsplejeudvalgets overvejelser om samtykkets betydning </P>  \r\n\r\n<P>henvises til betænkningen side 58 f. </P>  \r\n\r\n<P>Til § 792 d </P>  \r\n\r\n<P>Bestemmelsen omhandler legemsindgreb over for personer, der ikke er </P>  \r\n\r\n<P>sigtede, og er udformet således, at udgangspunktet er, at sådanne </P>  \r\n\r\n<P>indgreb kun må foretages, såfremt den pågældende meddeler </P>  \r\n\r\n<P>skriftigt samtykke, jf. stk. 1. Hvis en ikke-sigtet meddeler </P>  \r\n\r\n<P>skriftligt samtykke til indgrebets foretagelse, medfører dette </P>  \r\n\r\n<P>imidlertid ikke blot, at kompetencereglerne, men også at de </P>  \r\n\r\n<P>materielle betingelser fraviges. Samtykket medfører således, at </P>  \r\n\r\n<P>indgrebet i det hele undtages fra regulering. Denne retstilstand </P>  \r\n\r\n<P>svarer - bortset fra kravet om, at samtykket skal være skriftligt </P>  \r\n\r\n<P>- til den i dag gældende. Skriftlighedskravet, der næppe vil give </P>  \r\n\r\n<P>anledning til vanskeligheder i praksis, skyldes hensynet til at </P>  \r\n\r\n<P>afskære efterfølgende bevistvivl om, hvorvidt samtykke var </P>  \r\n\r\n<P>afgivet. Der henvises til betænkningen side 77-78. </P>  \r\n\r\n<P>Hovedreglen om, at samtykke er nødvendig for at foretage indgreb mod </P>  \r\n\r\n<P>ikke-sigtede, fraviges på to punkter, jf. stk. 2 og 4. </P>  \r\n\r\n<P>Efter stk. 2 kan der under nærmere angivne betingelser påhvile en </P>  \r\n\r\n<P>ikke-sigtet pligt til at underkaste sig visse legemsindgreb. </P>  \r\n\r\n<P>Pligten omfatter dog kun de mindst byrdefulde indgreb. Den </P>  \r\n\r\n<P>omfatter således ikke legemsundersøgelser, jf. § 792, stk. 1, nr. </P>  \r\n\r\n<P>2, og blandt legemsbesigtigelserne omfatter den kun sådanne, der </P>  \r\n\r\n<P>ikke kræver afklædning af den undersøgte person. I medfør af </P>  \r\n\r\n<P>bestemmelsen vil det kunne pålægges en ikke-sigtet at afgive </P>  \r\n\r\n<P>kontrolfingeraftryk. Se nærmere om bestemmelsen i betænkningen </P>  \r\n\r\n<P>side 72 ff. </P>  \r\n\r\n<P>Kompetencen til at træffe bestemmelse om de i stk. 2 nævnte indgreb </P>  \r\n\r\n<P>mod en ikke-sigtet er ved stk. 3 henlagt til retten. Der er dog </P>  \r\n\r\n<P>adgang for politiet til at træffe beslutning om foretagelse af et </P>  \r\n\r\n<P>indgreb i tilfælde af &#187;periculum in mora&#171;. Formkravene er de  \r\n\r\n</P>  \r\n\r\n<P>samme som ved indgreb mod sigtede. Indgrebet kan om fornødent </P>  \r\n\r\n<P>gennemføres ved direkte tvang. Gennemførelsen kan dog også ske </P>  \r\n\r\n<P>under anvendelse af vidnetvangsmidlerne i § 178, jf. betænkningen </P>  \r\n\r\n<P>side 82. </P>  \r\n\r\n<P>Stk. 4 giver politiet en udvidet adgang til i særlige situationer af </P>  \r\n\r\n<P>sikkerhedsmæssige grunde at foretage visitation af tøjet hos alle </P>  \r\n\r\n<P>tilstedeværende for at finde eventuelle våben. Der henvises til </P>  \r\n\r\n<P>betænkningen side 80. </P>  \r\n\r\n<P>Til § 792 e </P>  \r\n\r\n<P>Bestemmelsen indeholder i stk. 1 og 2 nogle regler, der er fælles </P>  \r\n\r\n<P>for alle former for legemsindgreb. Stk. 3 regulerer spørgsmålet </P>  \r\n\r\n<P>om lægelig medvirken ved legemsundersøgelse. </P>  \r\n\r\n<P>Stk. 1 lovfæster for så vidt angår legemsindgreb den </P>  \r\n\r\n<P>proportionalitetsgrundsætning, der antages at gælde ved alle </P>  \r\n\r\n<P>former for straffeprocessuelle tvangsindgreb, jf. betænkningen </P>  \r\n\r\n<P>side 54. </P>  \r\n\r\n<P>Stk. 2 lovfæster den såkaldte skånsomhedsgrundsætning. 1. punktum, </P>  \r\n\r\n<P>der i sit indhold svarer til den gældende § 800, stk. 2, </P>  \r\n\r\n<P>indeholder den almindelige skånsomhedsregel. 2. og 3. punktum </P>  \r\n\r\n<P>regulerer specielt spørgsmålet om kønsfællesskab mellem den </P>  \r\n\r\n<P>undersøgte person og de personer, der foretager eller overværer </P>  \r\n\r\n<P>undersøgelsen. Der henvises herom nærmere til fremstillingen i </P>  \r\n\r\n<P>betænkningen side 66 ff. </P>  \r\n\r\n<P>Stk. 3 indebærer, at legemsundersøgelser som beskrevet i § 792, stk. </P>  \r\n\r\n<P>1, nr. 2, kun må foretages under medvirken af en læge. </P>  \r\n\r\n<P>Legemsbesigtigelse, jf. § 792, stk. 1, nr. 1, kræver derimod ikke </P>  \r\n\r\n<P>lægelig medvirken. Der er ikke knyttet nogen &#187;periculum in </P>  \r\n\r\n<P>mora&#171;-regel til kravet om lægelig medvirken ved </P>  \r\n\r\n<P>legemsundersøgelse. Den omstændighed, at efterforskningsmæssige </P>  \r\n\r\n<P>hensyn gør det ønskeligt eller endog nødvendigt, at indgrebet </P>  \r\n\r\n<P>foretages straks uden at afvente lægens tilstedekomst, giver </P>  \r\n\r\n<P>altså ikke mulighed for at fravige kravet om, at en læge skal </P>  \r\n\r\n<P>medvirke. Herved tilgodeses sikkerheds- og helbredsmæssige hensyn </P>  \r\n\r\n<P>ved de mere intense legemsindgreb. Bestemmelsen svarer stort set </P>  \r\n\r\n<P>til den i dag gældende praksis for, hvornår læger medvirker ved </P>  \r\n\r\n<P>legemsindgreb i strafferetsplejen. </P>  \r\n\r\n<P>Kravet om, at den medvirkende læge så vidt muligt skal være </P>  \r\n\r\n<P>embedslæge eller anden tilsvarende læge, er ikke til hinder for, </P>  \r\n\r\n<P>at der etableres en vagtordning mellem læger i vedkommende kreds. </P>  \r\n\r\n<P>Se om bestemmelsen nærmere betænkningen side 61 ff. </P>  \r\n\r\n<P>Til § 792 f </P>  \r\n\r\n<P>Bestemmelsen regulerer politiets adgang til at opbevare og </P>  \r\n\r\n<P>registrere oplysninger og materiale, der hidrører fra </P>  \r\n\r\n<P>legemsindgreb. Reguleringen medfører en pligt for politiet til i </P>  \r\n\r\n<P>visse tilfælde at destruere oplysninger. Stk. 1 og 2 vedrører </P>  \r\n\r\n<P>opbevaring efter sagens afslutning, medens stk. 3 i visse </P>  \r\n\r\n<P>tilfælde påbyder øjeblikkelig destruktion. </P>  \r\n\r\n<P>Stk. 1 vedrører personfotografier og fingeraftryk optaget med </P>  \r\n\r\n<P>henblik på senere identifikation. Efter bestemmelsen må politiet </P>  \r\n\r\n<P>ikke opbevare sådanne, såfremt de vedrører personer, der ikke har </P>  \r\n\r\n<P>været sigtet, eller personer, der har været sigtet, men senere </P>  \r\n\r\n<P>frifindes, eller mod hvem påtale opgives. Disse regler er udtryk </P>  \r\n\r\n<P>for en skærpelse af gældende praksis, jf. betænkningen side 31. </P>  \r\n\r\n<P>En identifikationsoplysning om sigtede, der er indhentet i </P>  \r\n\r\n<P>forbindelse med efterforskningen i et forhold, som den sigtede </P>  \r\n\r\n<P>senere frifindes for, skal destrueres, selv om den pågældende </P>  \r\n\r\n<P>dømmes i et andet forhold. Dette gælder dog ikke, hvis dette </P>  \r\n\r\n<P>andet forhold i sig selv kunne have begrundet tilvejebringelsen </P>  \r\n\r\n<P>af oplysningen, jf. § 792 b, stk. 1. </P>  \r\n\r\n<P>Stk. 2 vedrører alt andet materiale, der hidrører fra legemsindgreb. </P>  \r\n\r\n<P>Reglen har dog først og fremmest praktisk betydning for </P>  \r\n\r\n<P>fingeraftryk. Efter bestemmelsen skal fingeraftryk m.v. af </P>  \r\n\r\n<P>ikke-sigtede destrueres, når sagen er afsluttet. Derimod kan </P>  \r\n\r\n<P>politiet opbevare fingeraftryk m.v. af personer, der har været </P>  \r\n\r\n<P>sigtet, uanset at sagen mod den pågældende opgives eller han </P>  \r\n\r\n<P>eller hun frifindes. Bestemmelsen svarer for så vidt angår </P>  \r\n\r\n<P>fingeraftryk til gældende administrative praksis, jf. side 29. </P>  \r\n\r\n<P>Stk. 3 fastslår, at materiale og oplysninger, der er kommet til veje </P>  \r\n\r\n<P>ved et indgreb, som retten nægter at godkende, straks skal </P>  \r\n\r\n<P>destrueres. </P>  \r\n\r\n<P>Til § 1, nr. 4-7 </P>  \r\n\r\n<P>Bestemmelserne indeholder de ændringer i retsplejelovens kapitel 73 </P>  \r\n\r\n<P>om ransagning, der er nødvendige som følge af den foreslåede </P>  \r\n\r\n<P>samling af reglerne om legemsindgreb i kapitel 72. </P>  \r\n\r\n<P>Den omstændighed, at ordet &#187;person&#171; udgår i § 794, medfører  \r\n\r\n ingen </P>  \r\n\r\n<P>ændring med hensyn til at ransage tøj, som ingen person er iført. </P>  \r\n\r\n<P>Sådant tøj er omfattet af ordet &#187;gemmer&#171;. </P>  \r\n\r\n<P>Til § 2 </P>  \r\n\r\n<P>Det er ikke fundet nødvendigt at foreslå særlige overgangsregler. </P>  \r\n\r\n<P>Lovforslaget finder således anvendelse på alle legemsindgreb, der </P>  \r\n\r\n<P>iværksættes efter lovens ikrafttræden. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00224"
        },
        {
            "displayName": "Entydig dokumentidentifikation",
            "displayValue": "CL004866"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "224"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}