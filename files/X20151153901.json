{
    "id": 184374,
    "title": "Afgørelse om værgemålslovens §§ 29 og 39",
    "documentTypeId": "230",
    "isSagsforlobPeriodValid": true,
    "shortName": "AFG nr 11539 af 28/05/2015",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse om værgemålslovens §§ 29 og 39</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">\r\n      <span class=\"Bold\">Ikke formuefrigivelse til regnskabsmæssig assistance</span>\r\n   </p>\r\n   <p class=\"TekstGenerel\">En værge klagede over Statsforvaltningens afslag på at frigive midler af formuen til betaling for regnskabsmæssig assistance til at udarbejde værgemålsregnskab. Aflæggelse af værgemålsregnskab til Statsforvaltningen er en almindelig værgeopgave, som er pålagt værgen. Statsforvaltningen afslog ansøgningen, hvilket Civilstyrelsen ikke ændrede.</p>\r\n</div>\r\n<p>\r\n   <span class=\"Bold\">Civilstyrelsens afgørelse af 28. maj 2015,</span> sagsnr. 14-310-00350:</p>\r\n<p>”Civilstyrelsen har behandlet Deres klage over Statsforvaltningens afgørelse af 10. oktober 2014. Ved afgørelsen traf Statsforvaltningen afgørelse om, at det ikke kunne tillades, at De bruger 2.655 kr. af AGs midler til regnskabsmæssig assistance.</p>\r\n<p>Civilstyrelsen ændrer ikke Statsforvaltningens afgørelse.</p>\r\n<p>Afgørelsen er truffet efter værgemålslovens §§ 29 og 39.</p>\r\n<p>Det fremgår af § 29, at værgen skal sørge for, at der aflægges regnskab over forvaltningen af formue og anvendelse af indtægter. Det følger af bestemmelsen, at værgen som udgangspunkt har pligt til selv at udarbejde regnskabet, og såfremt der anvendes fremmed hjælp, må værgen selv afholde udgiften hertil.</p>\r\n<p>Det fremgår af § 39, at værgen skal have Statsforvaltningens godkendelse til forbrug af formue, der er omfattet af værgemål.</p>\r\n<p>De har i Deres klage af 21. oktober 2014 anført, at De ikke har forudsætninger for at udarbejde et værgeregnskab, da De hverken har computer eller regnemaskine, og at De ikke har nogen faglig kunnen på dette område. De har videre oplyst, at De igennem årene ikke har modtaget kørselspenge i forbindelse med AGs besøg med videre, samt at De ikke finder en udgift i denne størrelsesorden urimelig.</p>\r\n<p>Civilstyrelsen har lagt vægt på ovenstående oplysninger og finder i lighed med Statsforvaltningen, at aflæggelse af regnskab overfor Statsforvaltningen er en almindelig værgeopgave, som ikke kræver særlig ekspertise, og at udarbejdelse af regnskab er en opgave, som er pålagt Dem som værge. Hertil kommer, at AGs regnskab ikke ses at være af kompliceret karakter. ”</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/01/2017"
        },
        {
            "displayName": "Accession",
            "displayValue": "X20151153901"
        },
        {
            "displayName": "Entydig dokumentidentifikation",
            "displayValue": "AA009906"
        },
        {
            "displayName": "Dato for indlæggelse",
            "displayValue": "07/01/2017"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "11539"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "28/05/2015"
        },
        {
            "displayName": "Administrerende myndighed",
            "displayValue": "Civilstyrelsen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Civilstyrelsen, j.nr. 14-310-00350"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}