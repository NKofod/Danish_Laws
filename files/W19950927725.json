{
    "id": 157068,
    "title": "Ankestyrelsens principafgørelse O-29-95 om passivitet - barn - selvstændig opholdskommune - faders død - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9277 af 15/02/1995",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-29-95 om passivitet - barn - selvstændig opholdskommune - faders død - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Et 15-årigt barn opholdt sig på efterskole. Ved faderens død erhvervede barnet selvstændig opholdskommune i den kommune, hvor efterskolen var beliggende.</p>\r\n   <p class=\"TekstGenerel\">Faderens opholdskommune skulle ikke yde refusion, idet opholdet på efterskolen var sket uden medvirken fra kommunen, som ikke fandtes at have udvist passivitet, der kunne begrunde refusion af udgifter.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen er afløst af en nyere afgørelse</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 1024 af 13. december 1994 - § 10, stk. 3 og § 11, stk. 1, nr. 1</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets cirkulære nr. 140 af 15. august 1975 om bistandslovens almindelige bestemmelser - pkt. 19, pkt. 20</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En fader, som boede i A kommune, og som var indehaver af forældremyndigheden over et 15-årigt barn, afgik ved døden den 2. marts 1990.</p>\r\n<p>Barnet gik på dette tidspunkt på en efterskole i B kommune. Skoleopholdet fandt sted uden medvirken fra A kommune.</p>\r\n<p>A kommune blev kontaktet af barnets farmoder 10 dage efter dødsfaldet.</p>\r\n<p>C kommune, hvor farmoderen var bosat, anbragte barnet hos farmodereni henhold til bistandslovens § 33, stk. 1, nr. 1, først som weekend pleje og fra juni 1990 i døgnpleje.</p>\r\n<p>Ankenævnet fandt, at A kommune var berettiget til at afslå at være betalingskommune for barnet.</p>\r\n<p>Ankenævnet lagde vægt på, at barnet ved faderens død måtte anses for at have erhvervet selvstændig opholdskommune og selvstændigt havde taget ophold i C kommune umiddelbart efter uden medvirken fra A kommune.</p>\r\n<p>Efter henstilling fra Ankestyrelsen uddybede ankenævnet den 30. marts 1994 sin begrundelse for afgørelsen. Ankenævnet lagde vægt på, at A kommune, før faderens død, ikke havde haft noget specielt kendskab til familien, og at dette ikke skyldtes passivitet. Det fulgte heraf, at A kommune således heller ikke havde kunnet medvirke ved barnets ophold på efterskolen, da hun allerede var på efterskole, da faderen døde.</p>\r\n<p>A kommune  anførte bl.a., at den aktuelle sag var analog til SM O-65 86, og stillede spørgsmålet, om en kommune ved passivitet kunne fralægge sig et refusionskrav fra en handlende kommune.</p>\r\n<p>Sagen blev behandlet i principielt møde til afklaring af, om det forhold, at barnet i den aktuelle sag var 15 år ved forældremyndighedsindehaverens død og uden medvirken fra A kommunes side havde ophold på efterskole i B kommune, kunne føre til et andet resultat end i SM O-65-86, hvor barnet var lille og havde ophold hos moderen, da hun døde.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at A kommune havde været berettiget til at afslå at være betalingskommune for barnet.</p>\r\n<p>Begrundelsen var, at barnet på tidspunktet for faderens død opholdt sig på en efterskole i B kommune, hvor det erhvervede selvstændig opholdskommune, jf. bistandslovens § 10, stk. 3, sidste pkt.</p>\r\n<p>Begrundelsen var videre, at barnets ophold på efterskolen var sket uden medvirken fra A kommune, og at der ikke fandtes fra A kommune at være udvist passivitet, der kunne begrunde refusion af udgifter.</p>\r\n<p>Ankestyrelsen tiltrådte således nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19950927725"
        },
        {
            "displayName": "Entydig dokumentidentifikation",
            "displayValue": "BS009858"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9277"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/02/1995"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21453-93"
        },
        {
            "displayName": "Stikord",
            "displayValue": "O-29-95"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}