{
    "id": 105610,
    "title": "1994 BRB 116   BERETNING OVER FORSLAG TIL FOLKETINGSBESLUTNING OM INDFØRELSE AF ET   STATSKONTROLLERET ØKOLOGISK TØJMÆRKE    NR B 116 1994-95, 1. SAMLING ",
    "documentTypeId": "510",
    "isSagsforlobPeriodValid": false,
    "shortName": "1994/1 BRB 116",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BRB 116 </P>  \r\n\r\n<P></P>  \r\n\r\n<P>Beretning over Forslag til folketingsbeslutning om indførelse af et  \r\n\r\n statskontrolleret økologisk tøjmærke <BR>  \r\n\r\n Nr B 116 1994-95, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19590927 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder. </P>  \r\n\r\n<P>Miljø- og energiministeren har over for udvalget tilkendegivet, at  \r\n\r\n beslutningsforslaget peger på nogle væsentlige problemstillinger, og at  \r\n\r\n ministeren er helt enig i de synspunkter, der angives som begrundelse for  \r\n\r\n forslaget. </P>  \r\n\r\n<P>Den stigende bevidsthed om miljøproblemer blandt forbrugere har ganske  \r\n\r\n rigtigt medført en øget efterspørgsel efter miljøvenlige og økologiske varer.  \r\n\r\n</P>  \r\n\r\n<P>Dette gælder ikke kun fødevarer, men også inden for området tekstiler,  \r\n\r\n hvilket producenterne inden for tøjbranchen udnytter til at give varerne  \r\n\r\n forskellige grønne mærkater, der imidlertid ofte er mere vild- end  \r\n\r\n vejledende. </P>  \r\n\r\n<P>Ministeren er derfor indstillet på at gennemføre en uvildig undersøgelse  \r\n\r\n af alle disse eksisterende ordninger inden for tekstilbranchen, således som  \r\n\r\n beslutningsforslaget opfordrer til. </P>  \r\n\r\n<P>Ministeren har endvidere over for udvalget oplyst, at Danmark ved  \r\n\r\n Miljøstyrelsen har formandskabet i den arbejdsgruppe, der skal foreslå  \r\n\r\n kriterier for EU-miljømærkning af tekstiler, og Miljøstyrelsen har netop  \r\n\r\n oversendt sit forslag til Kommissionen. </P>  \r\n\r\n<P>Heri indgår de fleste af de forhold, som omtales i begrundelsen for  \r\n\r\n beslutningsforslaget. Der stilles således krav til dyrkning og fremstilling  \r\n\r\n af fibre, til spinding og vævning eller strikning samt til farvning og  \r\n\r\n efterbehandling. </P>  \r\n\r\n<P>Konkret indeholder forslaget et forbud mod anvendelse af en række  \r\n\r\n problematiske biocider, som normalt anvendes under dyrkning og transport af  \r\n\r\n bomuld. Det indeholder et forbud mod anvendelsen af tungmetaller i  \r\n\r\n farvningsprocessen dog med en enkelt undtagelse af kobber til trykprocesser.  \r\n\r\n Det indeholder et forbud mod brugen af ozonlagsnedbrydende stoffer og mod  \r\n\r\n brugen af en række hjælpekemikalier i farve- og efterbehandlingsprocessen, og  \r\n\r\n der er restriktioner med hensyn til at anvende formaldehydafgivende  \r\n\r\n kemikalier og brug af flammehæmmere. </P>  \r\n\r\n<P>Arbejdsmiljøet er tilgodeset bl.a. med kriterier for støvkoncentrationer i  \r\n\r\n luften. </P>  \r\n\r\n<P>Endelig indebærer forslaget, at vand- og energiforbruget skal registreres  \r\n\r\n for de enkelte delprocesser, således at der vil være et grundlag for senere  \r\n\r\n at reducere anvendelsen af disse ressourcer. Kriterierne skal revideres  \r\n\r\n løbende. </P>  \r\n\r\n<P>Ministeren har oplyst, at Dansk Beklædnings- og Textilarbejderforbund har  \r\n\r\n bistået Miljøstyrelsen i arbejdet, og at forbundet er tilfreds med  \r\n\r\n resultatet. Branchen har været involveret via den europæiske  \r\n\r\n brancheorganisation. </P>  \r\n\r\n<P>Miljø- og energiministeren har endelig oplyst, at han nu vil anmode  \r\n\r\n Miljøstyrelsen om at gennemføre den foreslåede undersøgelse og fortsætte  \r\n\r\n arbejdet med at etablere en EU-mærkningsordning med udgangspunkt i de danske  \r\n\r\n synspunkter, som er indeholdt i det ovenfor beskrevne forslag. </P>  \r\n\r\n<P>Herefter bemærker et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres og Enhedslistens medlemmer af udvalget),  \r\n\r\n at flertallet er tilfreds med miljø- og energiministerens tilkendegivelser.  \r\n\r\n</P>  \r\n\r\n<P>Flertallet er glad for, at ministeren vil iværksætte en undersøgelse af  \r\n\r\n grønne mærkater på tøj- og tekstilområdet. En sådan undersøgelse vil i sig  \r\n\r\n selv medvirke til at begrænse vildledende markedsføring, og den vil danne  \r\n\r\n baggrund for eventuelle yderligere initiativer. </P>  \r\n\r\n<P>Flertallet ønsker endvidere at fremskynde arbejdet med at skabe baggrund  \r\n\r\n for at stille krav om en egentlig økologisk produktion af bomuld m.v., hvor  \r\n\r\n også hensynet til arbejdsmiljøet i produktionsleddet inddrages - en  \r\n\r\n produktion uden brug af pesticider m.v. - som kriterium i den kommende  \r\n\r\n mærkningsordning. </P>  \r\n\r\n<P>Et flertal inden for flertallet (Socialdemokratiets, Socialistisk  \r\n\r\n Folkepartis og Det Radikale Venstres medlemmer af udvalget) er tilfreds med  \r\n\r\n det danske udspil til kriterier for EU's miljømærkning af tekstiler og lægger  \r\n\r\n afgørende vægt på, at de indeholdte krav ikke svækkes undervejs i arbejdet  \r\n\r\n med den endelige udformning af mærket. </P>  \r\n\r\n<P>P.u.v </P>  \r\n\r\n<P>Steen Gade </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/10/1995"
        },
        {
            "displayName": "Accession",
            "displayValue": "19941EA00116"
        },
        {
            "displayName": "Entydig dokumentidentifikation",
            "displayValue": "CL000559"
        },
        {
            "displayName": "Dato for førstegangsindlæggelse",
            "displayValue": "10/10/1995"
        },
        {
            "displayName": "Dato for indlæggelse",
            "displayValue": "10/10/1995"
        },
        {
            "displayName": "Dokumenttype",
            "displayValue": "Beretning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "116"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}