{
    "id": 11294,
    "title": "Klage over fejlagtig behandling af tilbagevendende knoglebetændelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10290 af 20/01/2005",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n En 32-årig mand blev opereret på en ortopædkirurgisk afdeling med henblik  \r\n\r\n på fjernelse af marv i venstre skinneben på grund af tilbagevendende  \r\n\r\n knoglebetændelse. Ved operationen blev der forsøgt marvboring fra den øverste  \r\n\r\n ende af skinnebenet, men knoglen var så hård, at det ikke var muligt at  \r\n\r\n gennemføre  \r\n\r\n den planlagte operation.  \r\n\r\n<BR>  \r\n\r\n<BR>  \r\n\r\n Efter en uge blev patienten på grund af infektion opereret med oprensning af  \r\n\r\n knoglen samt indlæggelse af en såkaldt kæde med 30 kugler antibiotika i  \r\n\r\n knoglen. Kæden blev med stort besvær fjernet efter en måned.  \r\n\r\n<BR>  \r\n\r\n<BR>  \r\n\r\n Der blev klaget over, at lægerne ikke gennemførte operationen korrekt, samt  \r\n\r\n at  \r\n\r\n lægerne ikke behandlede patientens ben korrekt, herunder at kæden ikke som  \r\n\r\n planlagt blev fjernet efter 10 dage.  \r\n\r\n<BR>  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n<SPAN class=\"Char\">  \r\n\r\n Klage over fejlagtig behandling af tilbagevendende knoglebetændelse  \r\n\r\n</SPAN>  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Aendringspunkt\">  \r\n\r\n Nævnet fandt grundlag for at kritisere den opererende  \r\n\r\n overlæge, idet den foretagne operation var utilstrækkelig.  \r\n\r\n</P>  \r\n\r\n<P class=\"Aendringspunkt\">  \r\n\r\n Nævnet oplyste, at behandlingen af kronisk  \r\n\r\n knoglebetændelse er særdeles vanskelig. Behandlingen er en kombination af  \r\n\r\n kirurgisk behandling med fjernelse af alt inficeret knoglevæv og behandling  \r\n\r\n med  \r\n\r\n antibiotika.  \r\n\r\n</P>  \r\n\r\n<P class=\"Aendringspunkt\">  \r\n\r\n Det var nævnets vurdering, at de foreliggende  \r\n\r\n røntgenbilleder og en udført CT-scanningen viste veludtalte kroniske  \r\n\r\n forandringer  \r\n\r\n i den midterste 2/4 af skinnebensknoglen med udtalt fortættet knogletegning  \r\n\r\n og  \r\n\r\n næsten helt udslettet marvhule. Det var ikke muligt på hverken scanningen  \r\n\r\n eller  \r\n\r\n røntgenbillederne at lokaliserer en eventuel aktiv knoglebetændelse. En sådan  \r\n\r\n vurdering ville have forudsat supplerende undersøgelse før operationen  \r\n\r\n eksempelvis i form af en knoglescintigrafi.  \r\n\r\n</P>  \r\n\r\n<P class=\"Aendringspunkt\">  \r\n\r\n Det var endvidere nævnets vurdering, at den opererende  \r\n\r\n overlæge burde have forudset, at det muligvis ikke ville være muligt at  \r\n\r\n gennemføre den planlagte operation med genskabelse af marvhulen i hele den  \r\n\r\n del  \r\n\r\n af knoglen, hvor der var røntgenologiske forandringer, hvorfor det kunne  \r\n\r\n blive  \r\n\r\n nødvendigt med yderligere operativ behandling af knoglen.  \r\n\r\n</P>  \r\n\r\n<P class=\"Aendringspunkt\">  \r\n\r\n Videre var det nævnets vurdering, at den opererende  \r\n\r\n overlæge burde have henvist patienten til en specialafdeling på området,  \r\n\r\n dersom  \r\n\r\n han ikke så sig i stand til at gennemføre den nødvendige kirurgiske sanering  \r\n\r\n af  \r\n\r\n infektionen.  \r\n\r\n</P>  \r\n\r\n<P class=\"Aendringspunkt\">  \r\n\r\n Nævnet fandt ikke grundlag for at kritisere den  \r\n\r\n behandling, patienten modtog ved den efterfølgende operation. Nævnet fandt  \r\n\r\n dog,  \r\n\r\n at det havde været hensigtsmæssigt, om den opererende overlæge havde planlagt  \r\n\r\n en tidligere fjernelse af kæden med Gentamycinkugler end efter 3 uger, hvor  \r\n\r\n den  \r\n\r\n ville være &quot;vokset&quot; mere eller mindre fast.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/01/2007"
        },
        {
            "displayName": "Accession",
            "displayValue": "W20051029025"
        },
        {
            "displayName": "Entydig dokumentidentifikation",
            "displayValue": "AI003290"
        },
        {
            "displayName": "Dato for indlæggelse",
            "displayValue": "07/04/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10290"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "20/01/2005"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Indenrigs- og Sundhedsmin., Sundhedsvæsenets Patientklagenævn, j.nr. 0447424"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}