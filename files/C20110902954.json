{
    "id": 135549,
    "title": "Orientering om: Bekendtgørelse om en aktiv beskæftigelsesindsats af 14. januar 2011 og skrivelse om uddannelser, der kan gives som tilbud efter § 32, stk. 1, nr. 1, i lov om en aktiv beskæftigelsesindsats\\nTil kommuner, jobcentre, beskæftigelsesankenævn m.fl.",
    "documentTypeId": "200",
    "isSagsforlobPeriodValid": true,
    "shortName": "SKR nr 9029 af 18/01/2011",
    "documentHtml": "<div class=\"bjelke\">Den fulde tekst</div><p class=\"Titel2\">Orientering om: Bekendtgørelse om en aktiv beskæftigelsesindsats af 14. januar 2011 og skrivelse om uddannelser, der kan gives som tilbud efter § 32, stk. 1, nr. 1, i lov om en aktiv beskæftigelsesindsats</p>\r\n<p class=\"UnderTitel2\">Til kommuner, jobcentre, beskæftigelsesankenævn m.fl.</p>\r\n<p class=\"TekstV\">Arbejdsmarkedsstyrelsens udsendte den 22. december 2010 en orientering om den nye bekendtgørelse om en aktiv beskæftigelsesindsats, som følge af det vedtagne lovforslag L 71, der trådte i kraft 1. januar 2011 (ændrede refusionsregler af udgifterne til aktivering og forsørgelse af ledige m.m.).</p>\r\n<p class=\"TekstV\">Med orienteringen den 22. december 2010 fulgte desuden et udkast til en kommende skrivelse om uddannelser, der kan gives som tilbud efter § 32, stk. 1, nr. 1, i lov om en aktiv beskæftigelsesindsats.</p>\r\n<p class=\"TekstV\">Den nye bekendtgørelse om en aktiv beskæftigelsesindsats kan nu findes på Retsinformation og på AMS.DK (BEK nr. 25 af 14/01/2011).</p>\r\n<p class=\"TekstV\">Skrivelsen om uddannelser, der kan gives som tilbud efter § 32, stk. 1, nr. 1, i lov om en aktiv beskæftigelsesindsats, vedlægges hermed i endelig form. Den kan tillige findes på AMS.DK og om kort tid også på Retsinformation.</p>\r\n<p class=\"TekstV\">Bekendtgørelsen træder i kraft fra den 20. januar 2011. § 40 i bekendtgørelsen har dog virkning allerede fra 1. januar 2011.</p>\r\n<p class=\"TekstV\">Som tidligere udmeldt er der følgende ændringer i bekendtgørelsen i forhold til den hidtidigt gældende:</p>\r\n<p class=\"TekstV\">\r\n   <span class=\"Bold\">§ 30</span> er ændret, således at bestemmelsen om læse- og skrivetest omfatter alle dagpenge og kontant- og starthjælpsmodtagere uanset alder og ikke kun personer under 30 år.</p>\r\n<p class=\"TekstV\">Der er i <span class=\"Bold\">§ 40</span> indsat en bestemmelse om tilbud, som kan gives under redskabet vejledning og opkvalificering efter den nyaffattede § 32, stk. 1, i lov om en aktiv beskæftigelsesindsats. Det drejer sig om definition af ”ordinære uddannelser”.</p>\r\n<p class=\"TekstV\">Bestemmelsen i § 40 er nærmere beskrevet i vedlagte skrivelse om uddannelser, der kan gives som tilbud efter § 32, stk. 1, nr. 1, i lov om en aktiv beskæftigelsesindsats.</p>\r\n<p class=\"TekstV\">\r\n   <span class=\"Bold\">§ 41</span> er ændret, således at den indeholder de eksisterende §§ 40 og 41, hvorved der er blevet plads til ovennævnte nye § 40 i bekendtgørelsen. Indholdet i de to bestemmelser er uændret.</p>\r\n<p class=\"TekstV\">Herudover er der indsat nogle ændringer af bestemmelserne om virksomhedspraktik og løntilskudsjob for at nedsætte risikoen for en uhensigtsmæssig anvendelse af tilbuddene. Det drejer sig om følgende bestemmelser:</p>\r\n<p class=\"TekstV\">I <span class=\"Bold\">§§ 53 og 70</span> er muligheden for, at offentlige virksomheder kan fravige rimelighedskravet ved virksomhedspraktik og ansættelser med løntilskud fjernet.</p>\r\n<p class=\"TekstV\">Kravet om et rimeligt forhold mellem antallet af ordinært ansatte og antallet af personer i tilbud om virksomhedspraktik eller løntilskudsansættelse skal fremover derfor også altid overholdes af offentlige virksomheder. Herved sikres, at ledige i offentligt løntilskud og virksomhedspraktik arbejder sammen med kolleger, der er ordinært ansat og ikke i arbejdsfællesskaber med stor overvægt af personer i tilbud.</p>\r\n<p class=\"TekstV\">I <span class=\"Bold\">§ 53, stk. 2, § 64, stk. 3,</span> og <span class=\"Bold\">§ 70, stk. 3</span>, er bestemmelserne om muligheden for at aftale en anden virksomhedsafgrænsning end virksomhedens P-nummer ved virksomhedspraktik og ansættelser med løntilskud ændret, således at den skriftlige tilkendegivelse fra medarbejderrepræsentanten nu skal være fra en medarbejderrepræsentant, der er ansat på den adresse, hvor virksomhedspraktikken eller løntilskudsansættelsen skal foregå. Dette gælder både i offentlige og private virksomheder.</p>\r\n<p class=\"TekstV\">Herved sikres det, at medarbejderrepræsentanten kender de konkrete arbejdsforhold, og risikoen for at aftalen bruges til at udhule rimelighedskravet og merbeskæftigelseskravet mindskes. Det er vigtigt, at muligheden for at aftale en anden virksomhedsafgrænsning end P-nummeret ikke bliver brugt til at omgå kravene om merbeskæftigelse og kravet om, at der skal være et rimeligt forhold mellem antallet af ordinært ansatte og antallet af personer i virksomhedspraktik eller løntilskudsansættelse.</p>\r\n<p class=\"TekstV\">Herudover er der indsat et nyt stk. 6 i <span class=\"Bold\">§ 101</span>, hvorefter det præciseres, at kravet om, at det gennemsnitlige antal timer pr. uge for tilbud til dagpengemodtagere skal være på mindst 25 timer, ikke finder anvendelse på personer, der ansættes med løntilskud i en offentlig virksomhed, hvor det fastsatte timetal er beregnet til mindre end 25 timer om ugen. Bestemmelsen svarer til § 90 a i lov om en aktiv beskæftigelsesindsats, hvor der gælder en tilsvarende regel i forbindelse med bestemmelsen om mindst 6 timers aktivering af dagpengemodtagere efter 123 ugers sammenlagt ledighed.</p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 18. januar 2011</p><p class=\"Sign1\" align=\"center\">Anne Marie Møller Larsen</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/02/2011"
        },
        {
            "displayName": "Accession",
            "displayValue": "C20110902954"
        },
        {
            "displayName": "Entydig dokumentidentifikation",
            "displayValue": "BE004518"
        },
        {
            "displayName": "Dato for førstegangsindlæggelse",
            "displayValue": "09/02/2011"
        },
        {
            "displayName": "Dato for indlæggelse",
            "displayValue": "09/02/2011"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9029"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "18/01/2011"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2010-0020060"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}