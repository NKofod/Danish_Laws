{
    "id": 118447,
    "title": "MOMSVEJL., AFGØRELSER 1982   0821 DEP. FRADRAGSRET FOR ADVOKATUDGIFTER I ET GÆLDSVEDGÅELSESBO ",
    "documentTypeId": "1490",
    "isSagsforlobPeriodValid": true,
    "shortName": "STV nr 20016 af 01/01/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>0821 Dep. Fradragsret for advokatudgifter i et  \r\n\r\n gældsvedgåelsesbo </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>En revisor rejste spørgsmål om fradragsretten for afgift af  \r\n\r\n advokatudgifter i forbindelse med behandlingen af et dødsbo. <BR>  \r\n\r\n</P>  \r\n\r\n<P>Det var oplyst, at dødsboet havde været momsregistreret for driften af et  \r\n\r\n gods, der under bobehandlingen blev drevet ved bestyrer, og som senere blev  \r\n\r\n solgt af de privatskiftende livsarvinger. <BR>  \r\n\r\n</P>  \r\n\r\n<P>Revisoren mente, at boet var berettiget til at fradrage hele afgiften af  \r\n\r\n advokatomkostningerne og henviste til afgørelse nr 774. Hvis disse regler  \r\n\r\n ikke kunne anvendes, ønskede revisoren oplysning om, hvori behandlingen af  \r\n\r\n boet i afgiftsmæssig henseende adskiller sig fra behandlingen af konkurs- og  \r\n\r\n betalingsstandsningsboer. <BR>  \r\n\r\n</P>  \r\n\r\n<P>Ministeriet for skatter og afgifter meddelte, at et gældsvedgåelsesbo,  \r\n\r\n hvis behandling primært sigter på at fordele afdødes efterladenskaber mellem  \r\n\r\n arvingerne, har fradragsret for afgiften af advokatomkostningerne efter de  \r\n\r\n almindelige regler i merværdiafgiftslovens §§ 15 og 16, jf bekendtgørelsen om  \r\n\r\n delvis fradragsret for merværdiafgift. <BR>  \r\n\r\n</P>  \r\n\r\n<P>For så vidt angår det almindelige takstmæssige advokatsalær for  \r\n\r\n bobehandlingen kan boet til den indgående afgift medregne en skønsmæssig  \r\n\r\n andel af afgiften af advokatudgifterne under forudsætning af, at der i  \r\n\r\n salæret indgår vederlag for ydelser i forbindelse med afvikling/realisation  \r\n\r\n af forretningsaktiver (debitorer, driftsbygninger, maskiner, inventar mv) og  \r\n\r\n betaling af forretningsgæld. <BR>  \r\n\r\n</P>  \r\n\r\n<P>Med hensyn til særskilt advokatsalær for ydelser, der fuldt ud kan  \r\n\r\n henføres til afviklingen af sådanne aktiver og passiver, kan boet medregne  \r\n\r\n hele afgiften heraf til den indgående afgift. <BR>  \r\n\r\n</P>  \r\n\r\n<P>Ministeriet meddelte endelig, at reglerne om fuld fradragsret for afgiften  \r\n\r\n i forbindelse med advokatomkostninger ved behandlingen af konkurs- og  \r\n\r\n betalingsstandsningsboer alene kan finde helt tilsvarende anvendelse på  \r\n\r\n gældsfragåelsesboer. Dette skyldes, at behandlingen af disse boer - som for  \r\n\r\n konkurs- og betalingsstandsningsboers vedkommende - primært tager sigte på en  \r\n\r\n realisation af boets aktiver mv med henblik på kreditorernes fyldestgørelse  \r\n\r\n efter samme principper, som gælder for behandlingen af konkursboer, dvs med  \r\n\r\n iagttagelse af konkursorden mv. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19827MA0039"
        },
        {
            "displayName": "Entydig dokumentidentifikation",
            "displayValue": "AN007405"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1982"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}