{
    "id": 33384,
    "title": "Ryglidelse - anerkendelse - løftearbejde (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 19052 af 02/04/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Arbejdsskadestyrelsen anerkendte en ryglidelse som følge af  \r\n\r\n løftearbejde, der lå langt tilbage i tiden. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ryglidelse - anerkendelse - løftearbejde (* 1)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>En arbejdsmedicinsk klinik anmeldte en ryglidelse hos en nu 74 årig mand  \r\n\r\n under henvisning til, at lidelsen kunne skyldes arbejdsforholdene tilbage i  \r\n\r\n tiden. </P>  \r\n\r\n<P>Den pågældendes arbejde over årene kunne opdeles i 5 perioder, hvor i  \r\n\r\n hvert fald de 4 havde omfattet tungt rygbelastende arbejde. </P>  \r\n\r\n<P>Fra 1930 til 45 havde han været landbrugsmedhjælper og bl.a. løftet sække,  \r\n\r\n der vejede op til 100 kg. Der opstod ikke egentlige ryggener i denne periode.  \r\n\r\n</P>  \r\n\r\n<P>I årene 1945 - 73 var den pågældende ansat som chauffør i et  \r\n\r\n foderstoffirma, og arbejdsmedicinsk klinik havde lavet en udførlig  \r\n\r\n arbejdsbeskrivelse af de forskellige former for løftearbejde i perioden. </P>  \r\n\r\n<P>I perioden 1945 - 55 løftede han dagligt ca. 15 tons. Der var tale om  \r\n\r\n transport af sække, der vejede fra 80 kg til 130 kg, som skulle læsses på  \r\n\r\n eller losses fra en lastbil. </P>  \r\n\r\n<P>I 1951 måtte den pågældende første gang søge behandling hos sin egen læge  \r\n\r\n for rygsmerter. </P>  \r\n\r\n<P>Fra 1955 til 1961 var der fortsat tale om løftearbejde, nu normalt op til  \r\n\r\n 30 tons dagligt. Undertiden løftede han helt op til 60 tons dagligt. Det var  \r\n\r\n i denne periode generne i ryggen blev markant forværret. </P>  \r\n\r\n<P>Fra 1962 og frem til 1973, hvor den pågældende forlod firmaet, var  \r\n\r\n arbejdsprocedurerne blevet ændret, så der ikke længere var tale om meget  \r\n\r\n løftearbejde. </P>  \r\n\r\n<P>Smerterne i ryggen førte til, at han blev opereret i 1962 for en diskus  \r\n\r\n prolaps. Generne forsvandt imidlertid ikke, men blev vedligeholdt af hans  \r\n\r\n arbejde som chauffør, som tog halvdelen af arbejdsdagen. </P>  \r\n\r\n<P>Undersøgelser efter operationen viste, at der var tale om udbredt slidgigt  \r\n\r\n i lænderyggen. I 1983 blev han opereret endnu engang, idet arvævet efter den  \r\n\r\n tidligere operation forårsagede rodtryk i lænderyggen. </P>  \r\n\r\n<P>Der er ikke tale om en erhvervssygdom, da lidelsen ikke står på  \r\n\r\n fortegnelsen over erhvervssygdomme. Sagen blev derfor forelagt  \r\n\r\n Erhvervssygdomsudvalget, der indstillede til Arbejdsskadestyrelsen, at  \r\n\r\n lidelsen burde anerkendes som en arbejdsskade. </P>  \r\n\r\n<P>Udvalget var af den opfattelse, at der var dokumenteret et mangeårigt  \r\n\r\n tungt og stærkt rygbelastende arbejde, som med overvejende sandsynlighed  \r\n\r\n havde fremkaldt ryglidelsen. Udvalget lagde endvidere vægt på, at lidelsen  \r\n\r\n var opstået i umiddelbar sammenhæng med løftearbejdet, hvilket var  \r\n\r\n sandsynliggjort ved, at den pågældende havde søgt læge. Der blev også lagt  \r\n\r\n vægt på, at den pågældende på intet tidspunkt derefter havde været  \r\n\r\n symptomfri. </P>  \r\n\r\n<P>KOMMENTAR </P>  \r\n\r\n<P>Sagen illustrerer betydningen af en god arbejdsbeskrivelse. Ved mange  \r\n\r\n erhvervssygdomme er det vigtigt, at arbejdsforholdene beskrives så nøjagtigt  \r\n\r\n som muligt, og det er naturligvis ikke let, hvis beskrivelsen skal omfatte  \r\n\r\n forhold, der ligger langt tilbage i tiden. </P>  \r\n\r\n<P>Arbejdsbeskrivelsen er ikke mindst af betydning , når der er tale om  \r\n\r\n lidelser eller smertetilstande i lænderyggen. </P>  \r\n\r\n<P>I sager om mulige arbejdsbetingede rygskader er kravet til  \r\n\r\n dokumentationen, at det gennem en beskrivelse af de faktiske  \r\n\r\n arbejdsfunktioner må anses for overvejende sandsynligt, at lidelsen skyldes  \r\n\r\n arbejdet. </P>  \r\n\r\n<P>Dokumentationen skal derudover godtgøre, at lidelsen er opstået i  \r\n\r\n tidsmæssig sammenhæng med arbejdet. I modsat fald må sagen afvises under  \r\n\r\n henvisning til, at lidelsen skyldes forhold uden forbindelse med arbejdet.  \r\n\r\n</P>  \r\n\r\n<P>I mange tilfælde er det vanskeligt at dokumentere, at der har været tale  \r\n\r\n om stærkt rygbelastende arbejde, og naturligvis forøges vanskelighederne, når  \r\n\r\n forhold, der ligger år tilbage i tiden, skal belyses. Arbejdsfunktionerne kan  \r\n\r\n være ændret, eller firmaet er måske ophørt. </P>  \r\n\r\n<P>Kravet om, at det skal sandsynliggøres, at lidelsen skyldes arbejdet,  \r\n\r\n forstærkes, når skaden først anmeldes lang tid efter, at den pågældende er  \r\n\r\n ophørt med det rygbelastende arbejde. </P>  \r\n\r\n<P>Dertil kommer, at sandsynligheden for, at andre faktorer end arbejdet har  \r\n\r\n fremkaldt lidelsen, øges i takt med tiden. Risikoen for lidelser eller  \r\n\r\n smerter i ryggen øges således generelt med alderen. </P>  \r\n\r\n<P>I den konkrete sag var det rygbelastende arbejde af en sådan karakter, at  \r\n\r\n det var muligt at lave en indgående beskrivelse af arbejdsforholdene.  \r\n\r\n Udfærdigelsen af beskrivelsen blev lettet af, at der havde været tale om  \r\n\r\n beskæftigelse hos samme arbejdsgiver i en lang årrække. </P>  \r\n\r\n<P>Hertil kom, at det kunne dokumenteres, at den pågældende havde søgt læge  \r\n\r\n første gang på et tidspunkt, hvor tilstanden kunne relateres til det  \r\n\r\n rygbelastende arbejde. </P>  \r\n\r\n<P>Symptomernes opståen var således klarlagt, og det var ligeledes  \r\n\r\n dokumenteret, at han ikke havde været symptomfri i tiden derefter. </P>  \r\n\r\n<P>Disse oplysninger gjorde alt i alt, at Erhvervssygdomsudvalget og  \r\n\r\n Arbejdsskadestyrelsen fandt det overvejende sandsynligt, at ryglidelsen  \r\n\r\n skyldtes løftearbejdet, selv om det lå mere end 25 år tilbage i tiden. </P>  \r\n\r\n<P>Yderligere oplysninger kan fås hos kontorchef Marianne Hvolris. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Offentliggjort i Nyt om Arbejdsskader nr. 2 02/04/1992."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "X19921905201"
        },
        {
            "displayName": "Entydig dokumentidentifikation",
            "displayValue": "CA001312"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "19052"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "02/04/1992"
        },
        {
            "displayName": "Administrerende myndighed",
            "displayValue": "Arbejdsskadestyrelsen"
        },
        {
            "displayName": "Ressortministeriets journalnummer",
            "displayValue": "Arbejdsskadestyrelsen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}