{
    "id": 70412,
    "title": "Bekendtgørelse af overenskomst af 11. september 1962 med Sovjetunionen om kulturelt samarbejde (Kulturaftalen med Sovjetunionen) ",
    "documentTypeId": "220",
    "isSagsforlobPeriodValid": false,
    "shortName": "BKI nr 14 af 31/05/1963",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 11. september  \r\n\r\n 1962 med Sovjetunionen om kulturelt samarbejde </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Kulturaftalen med Sovjetunionen) </P>  \r\n\r\n<BR>  \r\n\r\n<P>Ved kgl. resolution af 8. februar 1963 har Danmark ratificeret den i  \r\n\r\n Moskva den 11. september 1962 undertegnede overenskomst mellem Danmark og  \r\n\r\n Sovjetunionen om kulturelt samarbejde. Overenskomstens danske tekst lyder som  \r\n\r\n følger: </P>  \r\n\r\n<P>OVERENSKOMST </P>  \r\n\r\n<P>om kulturelt samarbejde mellem Kongeriget Danmark og Unionen af  \r\n\r\n Socialistiske Sovjetrepublikker. </P>  \r\n\r\n<P>Kongeriget Danmarks regering og Unionen af Socialistiske  \r\n\r\n Sovjetrepublikkers regering har i ønsket om en udvikling af de kulturelle  \r\n\r\n forbindelser mellem de to lande på grundlag af respekt for suveræniteten,  \r\n\r\n ikke-indblanding i de indre anliggender og ligeberettigelsens princip, og for  \r\n\r\n gennem samarbejde og udveksling på dette område at fremme den gensidige  \r\n\r\n forståelse og at styrke venskabet mellem det danske og det sovjetiske folk i  \r\n\r\n forvisning om, at det vil være et nyttigt bidrag til styrkelse af  \r\n\r\n internationale relationer på fredeligt grundlag, besluttet at afslutte  \r\n\r\n nærværende overenskomst. </P>  \r\n\r\n<P>Artikel I. </P>  \r\n\r\n<P>De kontraherende parter vil bidrage til </P>  \r\n\r\n<P CLASS=PUNKT> <B>1.</B> at fremme det kulturelle samarbejde mellem de to  \r\n\r\n lande inden for teater, film, bildende kunst og musik gennem udveksling af  \r\n\r\n delegationer og enkelte personer inden for kunst, litteratur og presse, ved  \r\n\r\n gæstespil af enkelte kunstnere og ensembler og gennem kunstudstillinger m.v.;  \r\n\r\n</P>  \r\n\r\n<P CLASS=PUNKT> <B>2.</B> at fremme kendskabet til danske og sovjetiske  \r\n\r\n forfatteres og komponisters værker i henholdsvis Sovjetunionen og Danmark og  \r\n\r\n ligeledes studiet af den anden parts litteratur, historie, geografi og  \r\n\r\n kultur; </P>  \r\n\r\n<P CLASS=PUNKT> <B>3.</B> udvikling af forbindelserne inden for videnskab,  \r\n\r\n universitets- og skoleundervisning gennem studiebesøg af delegationer og  \r\n\r\n enkelte videnskabsmænd, lærere, yngre videnskabsmænd under videreuddannelse  \r\n\r\n og studenter og gennem udveksling af publikationer og museumsgenstande samt  \r\n\r\n gennem videnskabelig benyttelse i videre omfang end hidtil af biblioteker og  \r\n\r\n arkiver; </P>  \r\n\r\n<P CLASS=PUNKT> <B>4.</B> udveksling på ikke-kommercielt grundlag af  \r\n\r\n undervisnings- og oplysningsfilm og lyd- og billedbånd; </P>  \r\n\r\n<P CLASS=PUNKT> <B>5.</B> teknisk-videnskabelig udveksling af specialister  \r\n\r\n inden for industri, byggevirksomhed, transport og andre grene af  \r\n\r\n næringslivet; </P>  \r\n\r\n<P CLASS=PUNKT> <B>6.</B> uhindret udvikling af kulturelle forbindelser  \r\n\r\n mellem danske og sovjetiske ikke statslige organisationer og institutioner,  \r\n\r\n hvorved det forudsættes, at den praktiske gennemførelse af disse forbindelser  \r\n\r\n er organisationernes og institutionernes egen sag. </P>  \r\n\r\n<P>Artikel II. </P>  \r\n\r\n<P>De kontraherende parter, der tillægger udviklingen af det internationale  \r\n\r\n samarbejde med hensyn til udnyttelsen af atomenergien til fredelige formål  \r\n\r\n stor betydning, vil på grundlag af gensidighed og inden for de grænser, der  \r\n\r\n ikke berører hemmelige oplysninger, yde bistand til gennemførelsen af  \r\n\r\n udveksling inden for dette område mellem den danske atomenergikommission og  \r\n\r\n danske videnskabelige atomenergiinstitutter og USSR's ministerråds  \r\n\r\n statskomite for udnyttelse af atomenergien. </P>  \r\n\r\n<P>Artikel III. </P>  \r\n\r\n<P>De kontraherende parter er enige om, at det mellem radio- og  \r\n\r\n fjernsynsinstitutionerne i Danmark og Sovjetunionen etablerede samarbejde  \r\n\r\n skal fortsættes og udbygges ved aftaler mellem disse. </P>  \r\n\r\n<P>Artikel IV. </P>  \r\n\r\n<P>De kontraherende parter vil bidrage til udviklingen af idrætsforbindelser  \r\n\r\n mellem de to landes sportsorganisationer i henhold til organisationernes  \r\n\r\n planer. </P>  \r\n\r\n<P>Artikel V. </P>  \r\n\r\n<P>De kontraherende parter, som er overbevist om, at turismen er et nyttigt  \r\n\r\n bidrag til fortsat udvikling af de dansk-sovjetiske forbindelser, er enige om  \r\n\r\n at opmuntre til turistrejser i størst muligt omfang og om at yde al mulig  \r\n\r\n bistand til sådanne rejser og til fri etablering af kontakter til fremme af  \r\n\r\n kendskabet til folkenes liv, arbejde og kultur. </P>  \r\n\r\n<P>Artikel VI. </P>  \r\n\r\n<P>Spørgsmål vedrørende situationen og udviklingen i de kulturelle og  \r\n\r\n videnskabelige forbindelser mellem begge lande vil periodisk blive gjort til  \r\n\r\n genstand for behandling af dertil bemyndigede repræsentanter for de  \r\n\r\n kontraherende parter. </P>  \r\n\r\n<P>Konkrete foranstaltninger herved gennemføres gennem begge landes  \r\n\r\n respektive kulturelle, videnskabelige, sportslige og andre institutioner og  \r\n\r\n organisationer, der beskæftiger sig med disse spørgsmål (kulturministerier,  \r\n\r\n undervisningsministerier, videnskabsakademier, universiteter,  \r\n\r\n sammenslutninger af åndsarbejder, kunstnere, og andre). </P>  \r\n\r\n<P>Artikel VII. </P>  \r\n\r\n<P>Denne overenskomst skal ratificeres og træder i kraft, så snart  \r\n\r\n ratifikationsinstrumenternes udveksling, som skal ske i København, har fundet  \r\n\r\n sted, og er gældende indtil udløbet af 6 måneder efter den dag, på hvilken  \r\n\r\n den måtte blive opsagt af en af de kontraherende parter. </P>  \r\n\r\n<P>Til bekræftelse heraf har undertegnede dertil behørigt befuldmægtigede  \r\n\r\n undertegnet denne overenskomst og forsynet den med deres segl. </P>  \r\n\r\n<P>Udfærdiget i Moskva den 11. september 1962 i to eksemplarer på dansk og  \r\n\r\n russisk. Begge tekster har samme gyldighed. </P>  \r\n\r\n<P>For Kongeriget Danmarks regering: </P>  \r\n\r\n<P> <I>Julius Bomholt</I>  </P>  \r\n\r\n<P>For Unionen af Socialistiske Sovjetrepublikkers regering: </P>  \r\n\r\n<P> <I>S. Romanovskij</I>  </P>  \r\n\r\n<P>Overenskomsten er i medfør af artikel VII trådt i kraft ved  \r\n\r\n ratifikationsdokumenternes udveksling i København den 25. februar 1963. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 31. maj 1963.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER> <B>Per Hækkerup.</B>  </P>  \r\n\r\n<PRE>  \r\n\r\n                                                               Bilag 1  \r\n\r\n                           P R O G R A M  \r\n\r\n                                for  \r\n\r\n               kulturelt og videnskabeligt samarbejde  \r\n\r\n               mellem Danmark og USSR i årene 1985 - 88  \r\n\r\n               -----------------------------------------  \r\n\r\n</PRE>  \r\n\r\n<P>I henhold til aftalen af 11. september 1962 mellem Kongeriget Danmark og  \r\n\r\n Unionen af Socialistiske Sovjetrepublikker om kulturelt samarbejde, </P>  \r\n\r\n<P>under hensyn til de positive erfaringer med det hidtidige samarbejde på  \r\n\r\n det kulturelle, videnskabelige og undervisningsmæssige område mellem de to  \r\n\r\n lande </P>  \r\n\r\n<P>og i overensstemmelse med de principper, rekommandationer og mål, der er  \r\n\r\n nedfældet i slutakten fra Konferencen om Sikkerhed og Samarbejde i Europa  \r\n\r\n</P>  \r\n\r\n<P>er undertegnede repræsentanter for Danmark og Sovjetunionen blevet enige  \r\n\r\n om følgende program for samarbejde inden for kultur og videnskab i årene 1985  \r\n\r\n - 88. </P>  \r\n\r\n<P>I. Videnskab og uddannelse </P>  \r\n\r\n<P CLASS=PUNKT> <B>1.</B> I programmets gyldighedsperiode vil parterne på  \r\n\r\n basis af gensidighed gennemføre udveksling af videnskabsmænd, som vil stifte  \r\n\r\n bekendtskab med videnskabelige organisationer og institutioner, forelæse  \r\n\r\n eller udføre videnskabeligt arbejde i et samlet tidsrum af indtil 15  \r\n\r\n personmåneder årligt. </P>  \r\n\r\n<P>Denne udveksling arrangeres i koordinering mellem USSR's Videnskabernes  \r\n\r\n Akademi og Danmarks undervisningsministerium. </P>  \r\n\r\n<P CLASS=PUNKT> <B>2.</B> I programmets gyldighedsperiode vil parterne på  \r\n\r\n basis af gensidighed årligt indbyde hver to lærere fra højere læreanstalter  \r\n\r\n til at holde forelæsninger over et aftalt emne på de højere læreanstalter i  \r\n\r\n det andet land i en periode på indtil 14 dage hver. </P>  \r\n\r\n<P CLASS=PUNKT> <B>3.</B> Parterne vil fremme studiet af russisk sprog og  \r\n\r\n russisk og sovjetisk litteratur i Danmark og dansk sprog og dansk litteratur  \r\n\r\n i Sovjetunionen med de midler, de har til rådighed, herunder moderne tekniske  \r\n\r\n metoder. </P>  \r\n\r\n<P CLASS=PUNKT> <B>4.</B> Den sovjetiske part vil efter indbydelse fra den  \r\n\r\n danske part årligt sende indtil fem lektorer i russisk til arbejde på  \r\n\r\n Danmarks universiteter og højere læreanstalter, sædvanligvis for mindst et  \r\n\r\n år. Det ønskes fra dansk side, at den lektor, der sendes til Københavns  \r\n\r\n universitet, kan undervise både i mundtlig og skriftlig oversættelse. </P>  \r\n\r\n<P>Den danske part vil efter indbydelse fra den sovjetiske part sende en  \r\n\r\n lektor i dansk til universitetet i Moskva eller Leningrad for mindst et år.  \r\n\r\n</P>  \r\n\r\n<P>Om de nærmere betingelser for lektorernes ansættelse m.v., se  \r\n\r\n &#187;Regler&#171; afsnit II. </P>  \r\n\r\n<P CLASS=PUNKT> <B>5.</B> A.S. Pushkin-instituttet for russisk sprog er rede  \r\n\r\n til årligt at modtage indtil 20 danske russiskstuderende fra universiteter og  \r\n\r\n højere læreanstalter til uddannelse for en periode af 2, 5, eller 10 måneder  \r\n\r\n og indtil 25 danske russisklærere til efteruddannelse i de samme perioder,  \r\n\r\n alt for dansk regning. </P>  \r\n\r\n<P CLASS=PUNKT> <B>6.</B> Fra sovjetisk side er man villig til at gennemføre  \r\n\r\n et årligt seminar af to ugers varighed for indtil 25 danske russisklærere.  \r\n\r\n Seminaret vil blive afholdt i Sovjetunionen. Rejsen og opholdet betales fra  \r\n\r\n dansk side. </P>  \r\n\r\n<P>Tidspunkter og emner for seminarerne samt vilkårene for opholdet vil blive  \r\n\r\n fastlagt ved forudgående forhandling mellem de kompetente myndigheder. </P>  \r\n\r\n<P CLASS=PUNKT> <B>7.</B> Den sovjetiske part er villig til årligt at modtage  \r\n\r\n 2 danske russisklærere til forbedring af deres sprogkundskaber på et seminar  \r\n\r\n ved Moskva Statsuniversitet i en periode på en måned. Udgifterne forbundet  \r\n\r\n med disse læreres ophold og undervisning dækkes af den sovjetiske part. </P>  \r\n\r\n<P CLASS=PUNKT> <B>8.</B> Den sovjetiske part er rede til årligt at optage  \r\n\r\n indtil 30 danske russisklærere på A.S. Pushkin-instituttet for russisk sprog,  \r\n\r\n korrespondanceafdelingen, til efteruddannelse. </P>  \r\n\r\n<P CLASS=PUNKT> <B>9.</B> Den sovjetiske part er villig til efter invitation  \r\n\r\n og for den danske parts regning at sende 1-3 videnskabelige russister til at  \r\n\r\n holde forelæsninger over moderne russisk sprogs og litteraturs teoretiske  \r\n\r\n problemer i en periode på ialt indtil 45 dage. </P>  \r\n\r\n<P CLASS=PUNKT> <B>10.</B> Parterne vil gennemføre udveksling af tre  \r\n\r\n viderekomne studerende eller kandidater årligt til deltagelse i sommerkurser  \r\n\r\n i russisk og dansk, der afholdes henholdsvis i Sovjetunionen og i Danmark.  \r\n\r\n Udgifterne til ophold og undervisning afholdes af modtagerlandet. </P>  \r\n\r\n<P CLASS=PUNKT> <B>11.</B> Hver af parterne vil i programmets  \r\n\r\n gyldighedsperiode på basis af gensidighed sende studenter, aspiranter og unge  \r\n\r\n videnskabsmænd til studier ved det andet lands højere læreanstalter i et  \r\n\r\n totalt omfang af 55 person/måneder om året. Varigheden af det enkelte  \r\n\r\n studieophold kan være 5-10 måneder, eventuelt kortere i velmotiverede  \r\n\r\n tilfælde. Efter parternes ønske kan stipendium tildeles en-to personer fra  \r\n\r\n det kunstneriske område. </P>  \r\n\r\n<P>Parterne vil tilstræbe størst mulig faglig spredning ved udvælgelsen af  \r\n\r\n kandidater til stipendieudvekslingen. </P>  \r\n\r\n<P CLASS=PUNKT> <B>12.</B> Parterne vil virke for en videre udvikling af  \r\n\r\n kontakterne mellem de to landes højere læreanstalter. </P>  \r\n\r\n<P CLASS=PUNKT> <B>13.</B> Parterne vil fortsætte samarbejdet inden for  \r\n\r\n uddannelsesområdet. De vil virke for, at specialister fra de to lande får  \r\n\r\n mulighed for at studere danske og sovjetiske undervisningshjælpemidler og  \r\n\r\n -materialer. Når det er nødvendigt, vil man formidle konsultationer mellem  \r\n\r\n specialisterne. Der skal desuden gennemføres udveksling af lærebøger og  \r\n\r\n læremetodisk materiale. </P>  \r\n\r\n<P>Parterne udtrykker håbet om, at en sådan udveksling vil virke for en bedre  \r\n\r\n oplysning om det andet lands historie, geografi og kultur i danske og  \r\n\r\n sovjetiske lærebøger. </P>  \r\n\r\n<P CLASS=PUNKT> <B>14.</B> Parterne vil studere muligheden for en fælles  \r\n\r\n udgivelse af russisk-danske ordbøger og udarbejdelse af en lærebog i russisk  \r\n\r\n til de danske gymnasier. </P>  \r\n\r\n<P CLASS=PUNKT> <B>15.</B> Parterne vil i programmets gyldighedsperiode  \r\n\r\n udveksle hver to delegationer af indtil 3 undervisningsspecialister, hvoraf  \r\n\r\n om ønskes en delegation kan bestå af specialister indenfor erhvervsfaglig  \r\n\r\n uddannelse, hver for en periode af indtil 2 uger for at studere aktuelle  \r\n\r\n problemer og udveksle erfaringer om udviklingen i uddannelsessystemerne. </P>  \r\n\r\n<P CLASS=PUNKT> <B>16.</B> Parter er enige om at fortsætte undersøgelsen af  \r\n\r\n spørgsmålet om gensidig anerkendelse og ækvivalens af eksamensbeviser og  \r\n\r\n andre dokumenter om uddannelse, videnskabelige niveauer og grader, og vil  \r\n\r\n efter behov afholde ekspertkonsultationer med henblik på at løse dette  \r\n\r\n spørgsmål. </P>  \r\n\r\n<P CLASS=PUNKT> <B>17.</B> Parterne vil medvirke til en fortsættelse af  \r\n\r\n samarbejdet mellem de sovjetiske arkiver og det danske rigsarkiv om  \r\n\r\n udveksling af mikrofilm af historiske dokumenter i henhold til den aftale,  \r\n\r\n som opnåedes ved notevekslingen af 4. august og 28. september 1965 mellem  \r\n\r\n USSR's udenrigsministerium og Danmarks ambassade i Moskva og endvidere  \r\n\r\n medvirke til udveksling af arkivernes arbejdserfaringer og af specialister på  \r\n\r\n arkivområdet. </P>  \r\n\r\n<P CLASS=PUNKT> <B>18.</B> Videnskabelige og kulturelle institutioner i de to  \r\n\r\n lande vil holde hinanden underrettet om afholdelse af vigtigere kongresser,  \r\n\r\n konferencer, symposier og kollokvier for at give forskere fra det andet land  \r\n\r\n mulighed for at deltage i sådanne arrangementer. </P>  \r\n\r\n<P>II. Kultur og kunst </P>  \r\n\r\n<P CLASS=PUNKT> <B>19.</B> De to parter vil opmuntre til gennemførelsen af  \r\n\r\n gæsteoptræden af teater- og musikensembler, andre kunstneriske grupper,  \r\n\r\n dirigenter og solister. Disse gæstespil organiseres på kommerciel basis i  \r\n\r\n henhold til kontrakter afsluttet mellem sovjetiske koncertorganisationer og  \r\n\r\n danske impressarier. </P>  \r\n\r\n<P CLASS=PUNKT> <B>20.</B> Hver af parterne vil opmuntre til opsætning og  \r\n\r\n opførelse af dramatiske værker, balletter og musikværker af det andet lands  \r\n\r\n forfattere, koreografer og komponister. </P>  \r\n\r\n<P CLASS=PUNKT> <B>21.</B> Parterne vil opmuntre til en videre udbredelse af  \r\n\r\n kendskabet til sovjetiske og danske forfatteres værker i henholdsvis  \r\n\r\n Sovjetunionen og Danmark. </P>  \r\n\r\n<P CLASS=PUNKT> <B>22.</B> Parterne vil stimulere kontakter mellem museer,  \r\n\r\n biblioteker og andre kulturelle institutioner i de to lande. </P>  \r\n\r\n<P>Begge parter vil støtte den anden parts eksperter med hensyn til at opnå  \r\n\r\n adgang til at studere på museer, biblioteker, arkiver og andre kulturelle og  \r\n\r\n videnskabelige institutioner, samt være hinanden behjælpelig med udlån af  \r\n\r\n udstillingsgenstande til brug for udstillinger. </P>  \r\n\r\n<P>Dette skal ske på basis af gensidighed og inden for rammerne af de  \r\n\r\n pågældende landes love. </P>  \r\n\r\n<P CLASS=PUNKT> <B>23.</B> Parterne er enige om at fortsætte udvekslingen  \r\n\r\n mellem biblioteker i Sovjetunionen og Danmark af bøger, lærebøger,  \r\n\r\n tidsskrifter og oplysningsmateriale. </P>  \r\n\r\n<P CLASS=PUNKT> <B>24.</B> Parterne vil i programmets gyldighedsperiode  \r\n\r\n undersøge mulighederne for udveksling af udstillinger, der frembyder gensidig  \r\n\r\n interesse. </P>  \r\n\r\n<P>Den danske part er rede til i USSR at udstille værker af danske malere fra  \r\n\r\n 2. halvdel af det 19. århundrede. </P>  \r\n\r\n<P>Den sovjetiske part er rede til at stille udstillingen &#187;Eurasiens  \r\n\r\n Nomader&#171; til rådighed og ligeledes udlåne sølvtøj fra Kreml museernes  \r\n\r\n samling til en udstilling på &#187;Rosenborg Slot&#171; 1988. </P>  \r\n\r\n<P>Betingelserne og tidspunkterne for udstillingerne vil senere blive aftalt.  \r\n\r\n</P>  \r\n\r\n<P CLASS=PUNKT> <B>25.</B> Parterne vil indbyde observatører fra det andet  \r\n\r\n land til sådanne internationale kulturelle og kunstneriske arrangementer i  \r\n\r\n deres land, som måtte finde sted i programmets gyldighedsperiode. </P>  \r\n\r\n<P>III. Massemedier </P>  \r\n\r\n<P>A. Film </P>  \r\n\r\n<P CLASS=PUNKT> <B>26.</B> Parterne vil på gensidig basis fortsætte  \r\n\r\n samarbejdet inden for filmens område, både med hensyn til spillefilm og  \r\n\r\n kortfilm, og vil i programmets gyldighedsperiode arrangere sovjetiske  \r\n\r\n filmuger eller premierer på sovjetiske film i Danmark og danske filmuger  \r\n\r\n eller premierer på danske film i Sovjetunionen efter aftale mellem parterne.  \r\n\r\n Til deltagelse i disse arrangementer vil parterne hver indbyde 2-3 filmfolk  \r\n\r\n fra det andet land for en periode af 7 dage. </P>  \r\n\r\n<P CLASS=PUNKT> <B>27.</B> Parterne vil opmuntre til udveksling af film, der  \r\n\r\n frembyder gensidig interesse, mellem filmarkiverne og andre filminstitutioner  \r\n\r\n i de to lande, herunder gosfilmfond USRR og det danske filmmuseum. </P>  \r\n\r\n<P CLASS=PUNKT> <B>28.</B> Parterne vil opmuntre til deltagelse (med film og  \r\n\r\n delegationer) i internationale filmfestivaler, der afholdes i USSR og i  \r\n\r\n Danmark. </P>  \r\n\r\n<P CLASS=PUNKT> <B>29.</B> Parterne vil medvirke til en videnskabelig  \r\n\r\n udveksling mellem &#187;det al-unionelle videnskabelige forskningsinstitut  \r\n\r\n for filmkunst&#171; og Københavns Universitet og Det danske Filminstitut.  \r\n\r\n</P>  \r\n\r\n<P CLASS=PUNKT> <B>30.</B> Parterne vil hilse et samarbejde mellem de to  \r\n\r\n landes filmselskaber og filmproducenter velkommen. </P>  \r\n\r\n<P>B. Fjernsyn og radio </P>  \r\n\r\n<P CLASS=PUNKT> <B>31.</B> Parterne vil medvirke til en videre udvikling af  \r\n\r\n samarbejdet mellem USSR's Statskomite for Fjernsyn og Radio og Danmarks Radio  \r\n\r\n på grundlag af aftalen af 30. april 1976 mellem dem samt de  \r\n\r\n arbejdsprotokoller, der hvert år underskrives af deres repræsentanter. </P>  \r\n\r\n<P>C. Presse </P>  \r\n\r\n<P CLASS=PUNKT> <B>32.</B> I programmets gyldighedsperiode vil parterne  \r\n\r\n udveksle journalistdelegationer på indtil 3 personer for en periode af 6-10  \r\n\r\n dage, en delegation om året skiftevis. </P>  \r\n\r\n<P>IV. Udveksling mellem ikke-statslige organisationer og andre udvekslinger  \r\n\r\n</P>  \r\n\r\n<P CLASS=PUNKT> <B>33.</B> Parterne vil opmuntre til udvikling af de  \r\n\r\n kulturelle forbindelser mellem ikke-statslige organisationer i de to lande,  \r\n\r\n som i nærværende programs ånd kan yde et nyttigt bidrag til kendskabet til de  \r\n\r\n to landes folks liv og kultur og virke for en styrkelse af den gensidige  \r\n\r\n forståelse. Den praktiske gennemførelse af sådanne udvekslinger sker på  \r\n\r\n initiativ af de pågældende organisationer. </P>  \r\n\r\n<P CLASS=PUNKT> <B>34.</B> Parterne vil hilse opretholdelsen og udviklingen  \r\n\r\n af de venskabelige forbindelser og kulturudvekslingen mellem sovjetiske og  \r\n\r\n danske byer, der gennemføres på initiativ af bymyndighederne og efter aftale  \r\n\r\n med dem, velkommen. </P>  \r\n\r\n<P CLASS=PUNKT> <B>35.</B> Parterne agter at fremme samarbejdet mellem de to  \r\n\r\n landes ungdomsorganisationer - i Danmark, Dansk Ungdoms Fællesråd og i  \r\n\r\n Sovjetunionen: Komiteen for Ungdomsorganisationer i USSR. </P>  \r\n\r\n<P CLASS=PUNKT> <B>36.</B> Parterne vil tilskynde til gennemførelsen af besøg  \r\n\r\n på gensidighedsbasis af forfattere, oversættere, kunstnere, komponister,  \r\n\r\n arkitekter, kunsthistorikere, teater- og filmfolk og andre kultur- og  \r\n\r\n kunstrepræsentanter med det formål at udvikle kontakterne og kendskabet til  \r\n\r\n det andet lands kultur. Parterne vil tilstræbe en udveksling mellem disse  \r\n\r\n grupper på indtil 13 personuger årligt. </P>  \r\n\r\n<P>Den sovjetiske part er rede til at sende delegationer af </P>  \r\n\r\n<P>- indtil 3 filmfolk for et tidsrum af indtil 7 dage; </P>  \r\n\r\n<P>- indtil 2 arkitekter for en periode af 10 dage </P>  \r\n\r\n<P>- indtil 2 bildende kunstnere for en periode af 7 dage; </P>  \r\n\r\n<P>- indtil 2 komponister for en periode af indtil 7 dage; </P>  \r\n\r\n<P>- indtil 3 forfattere for en periode af indtil 7 dage; </P>  \r\n\r\n<P>Den danske part er rede ti at sende kulturrepræsentanter inden for kvoten  \r\n\r\n nævnt i 1. afsnit. </P>  \r\n\r\n<P>Detaljer om disse udvekslinger vil blive fastsat ved forhandlinger mellem  \r\n\r\n de to landes kompetente myndigheder. </P>  \r\n\r\n<P CLASS=PUNKT> <B>37.</B> Parterne vil opmuntre til videre udvikling af  \r\n\r\n kontakter mellem begge landes specialister inden for bogudgivelsesområdet, og  \r\n\r\n vil opmuntre til udveksling af bogudstillinger. </P>  \r\n\r\n<P>Om tidspunkter og andre organisatoriske spørgsmål, der vedrører  \r\n\r\n bogudstillinger træffes der aftale mellem de pågældende, kompetente  \r\n\r\n institutioner i begge lande. </P>  \r\n\r\n<P CLASS=PUNKT> <B>38.</B> Parterne vil opmuntre til en videre udvikling af  \r\n\r\n samarbejdet mellem deres landes forlag og ophavsretlige organisationer med  \r\n\r\n henblik på at sikre gensidig beskyttelse af ophavsrettigheder og et bredere  \r\n\r\n kendskab til sovjetiske og danske forfatteres videnskabelige, litterære og  \r\n\r\n kunstneriske værker i henholdsvis Danmark og Sovjetunionen. </P>  \r\n\r\n<P CLASS=PUNKT> <B>39.</B> Parterne vil medvirke til en videreudvikling af  \r\n\r\n samarbejdet mellem sportsorganisationerne i USSR og Danmark i  \r\n\r\n overensstemmelse med aftalen om principper for samarbejde mellem &#187;USSR's  \r\n\r\n sportskomite&#171; og &#187;Dansk Idrætsforbund&#171; af 10. oktober 75. </P>  \r\n\r\n<P CLASS=PUNKT> <B>40.</B> Den sovjetiske part udtrykte ønsket om en  \r\n\r\n videreudvikling af turistudvekslingen mellem USSR og Danmark, idet den tager  \r\n\r\n turismens vigtighed for de dansk-sovjetiske forhold i betragtning. </P>  \r\n\r\n<P CLASS=PUNKT> <B>41.</B> Parterne vil fortsætte samarbejdet på det sociale  \r\n\r\n sikrings og bistandsområde: </P>  \r\n\r\n<P>Den sovjetiske part vil i 1985 modtage en delegation fra det danske  \r\n\r\n socialministerium bestående af 4 personer for en periode af 6 dage med  \r\n\r\n henblik på opnåelse af kendskab til detaljerne i de sociale sikrings- og  \r\n\r\n bistandsinstitutioner. </P>  \r\n\r\n<P>Den danske part vil 1986 modtage en delegation fra RSFSR's ministerium for  \r\n\r\n social sikring bestående af 4 personer for en periode af 6 dage med henblik  \r\n\r\n på opnåelse af kendskab til detaljerne i de sociale sikrings og  \r\n\r\n bistandsinstitutioner. </P>  \r\n\r\n<P>I programmets gyldighedsperiode vil der ligeledes blive foretaget: </P>  \r\n\r\n<P>- en udveksling af specialister, hver 4 personer i 7 dage (1987-88) i  \r\n\r\n spørgsmålet om social- og arbejdsmæssig revalidering af invalide. </P>  \r\n\r\n<P>V. Generelle Bestemmelser </P>  \r\n\r\n<P>Besøg og udvekslinger, som er fastlagt i nærværende program, finder sted  \r\n\r\n på de betingelser, der er nedfældet i vedlagte regler for programmets  \r\n\r\n praktiske gennemførelse. </P>  \r\n\r\n<P>Bestemmelserne i nærværende program udelukker ikke muligheden for, at  \r\n\r\n parterne organiserer andre arrangementer og udvekslinger. De finansielle og  \r\n\r\n andre betingelser for gennemførelsen af sådanne arrangementer og udvekslinger  \r\n\r\n vil være genstand for særskilte aftaler mellem de to landes myndigheder eller  \r\n\r\n kompetente organisationer. </P>  \r\n\r\n<P>Nærværende program træder i kraft den 1. januar 1985 og vil være gældende  \r\n\r\n indtil den 31. december 1988. </P>  \r\n\r\n<P>I programmets gyldighedsperiode kan parterne efter gensidig aftale afholde  \r\n\r\n møder i Moskva og København, på hvilke deres repræsentanter vil kunne drøfte  \r\n\r\n forløbet af programmets gennemførelse og løse organisatoriske spørgsmål,  \r\n\r\n herunder kvoter og økonomiske vilkår. </P>  \r\n\r\n<P>Udfærdiget i København den 19. november 1984 i to eksemplarer på dansk og  \r\n\r\n russisk, således at de to tekster har samme gyldighed. </P>  \r\n\r\n<PRE>  \r\n\r\n På den danske                 På den sovjetiske  \r\n\r\n regerings vegne               regerings vegne  \r\n\r\n Karl-Fr. Hasle                Lev. I. Mendelevitch  \r\n\r\n                          R E G L E R  \r\n\r\n                              for  \r\n\r\n             den praktiske gennemførelse af programmet  \r\n\r\n             for kulturelt og videnskabeligt samarbejde  \r\n\r\n             mellem Danmark og Unionen af Socialistiske  \r\n\r\n             Sovjetrepublikker i årene 1985 - 88  \r\n\r\n -----------------------------------------------------------  \r\n\r\n</PRE>  \r\n\r\n<P>Med henblik på den praktiske gennemførelse af programmet for kulturelt og  \r\n\r\n videnskabeligt samarbejde mellem Danmark og Unionen af Socialistiske  \r\n\r\n Sovjetrepublikker i årene 1985 - 88 er parterne blevet enige om følgende:  \r\n\r\n Generelle bestemmelser </P>  \r\n\r\n<P CLASS=PUNKT> <B>1.</B> Transportudgifter til bestemmelsesstedet i  \r\n\r\n modtagerlandet og tilbage for de personer, der deltager i de nærværende  \r\n\r\n program forudsete udvekslinger afholdes i afsenderlandet. </P>  \r\n\r\n<P CLASS=PUNKT> <B>2.</B> Modtagerlandet drager omsorg for, at der for de  \r\n\r\n ovennævnte personer gives bemyndigelse til visumudstedelse, i så god tid, at  \r\n\r\n godkendte besøg kan gennemføres til det aftalte tidspunkt. </P>  \r\n\r\n<P>Modtagerlandet dækker endvidere de nævnte personers opholdsudgifter i  \r\n\r\n landet og udgifterne til indenrigsrejser, der er forudset i det aftalte  \r\n\r\n program for deres ophold, og sørger for automobiltransport ved ankomst og  \r\n\r\n afrejse. </P>  \r\n\r\n<P CLASS=PUNKT> <B>3.</B> Parterne enedes om regelmæssigt at gennemgå  \r\n\r\n størrelsen af stipendiebeløbet og ændre dette i overensstemmelse med  \r\n\r\n leveomkostningerne. </P>  \r\n\r\n<P>I. Udveksling af videnskabsmænd. </P>  \r\n\r\n<P>(Programmets afsnit I, artikel 1, 2 og 9) </P>  \r\n\r\n<P CLASS=PUNKT> <B>4.</B> For videnskabsmænd der udveksles i henhold til  \r\n\r\n programmets afsnit I, artikel 1 afholder modtagerlandet udgifter til logi af  \r\n\r\n passende standard, lægehjælp eller sygeforsikring og stiller gratis udstyr og  \r\n\r\n materialer til rådighed i det omfang, det er nødvendigt for udførelsen af det  \r\n\r\n aftalte program for det videnskabelige arbejde. </P>  \r\n\r\n<P>Derudover betaler modtagerlandet et beløb til videnskabsmændene under  \r\n\r\n disses ophold i landet. Beløbet udgør for tiden henholdsvis 12 rbl. og 150  \r\n\r\n kr. om dagen. </P>  \r\n\r\n<P>Hvis en videnskabsmand rejser til det andet land ledsaget af  \r\n\r\n familiemedlemmer afholder han selv udgifterne til familiemedlemmernes rejse  \r\n\r\n og ophold. </P>  \r\n\r\n<P>Afsenderlandet fremsender til modtagerlandet forslag om udveksling af  \r\n\r\n videnskabsmænd med oplysninger om videnskabsmændene i henhold til det til  \r\n\r\n dette formål udarbejdede ansøgningsskema. </P>  \r\n\r\n<P>Forslaget besvares af modtagerlandet senest 3 måneder efter at det er  \r\n\r\n modtaget. </P>  \r\n\r\n<P>Efter modtagelse af akcept fra modtagerlandets side meddeler  \r\n\r\n afsenderlandet videnskabsmandens ankomsttidspunkt til det andet land, senest  \r\n\r\n 14 dage før ankomsten. </P>  \r\n\r\n<P CLASS=PUNKT> <B>5.</B> Forslag om udveksling af gæsteforelæsere og  \r\n\r\n videnskabsmænd, som fremsættes i henhold til programmets afsnit I artikel 2,  \r\n\r\n besvares af den anden part i løbet af højst 3 måneder. </P>  \r\n\r\n<P>I forbindelse med udveksling af gæsteforelæsere fremsender afsenderlandet  \r\n\r\n til den anden part nøjagtige oplysninger om disse videnskabsmænd, deres  \r\n\r\n videnskabelige interesser, formålet med rejsen, med angivelse af opholdssted,  \r\n\r\n sprogfærdighed o.l. </P>  \r\n\r\n<P>Alle detaljer vedrørende gæsteforelæsernes program, rejseruter, nøjagtige  \r\n\r\n ankomsttidspunkt o.l. skal aftales senest 2 uger før ankomsten til det andet  \r\n\r\n land. </P>  \r\n\r\n<P>Udveksling af gæsteforelæsere skal gennemføres uden valutaudlæg, d.v.s. at  \r\n\r\n afsenderlandet betaler rejseudgifter for sine videnskabsmænd til første  \r\n\r\n bestemmelsessted i det andet land og tilbage, medens modtagerlandet påtager  \r\n\r\n sig alle udgifter i forbindelse med disse gæsteforelæseres ophold og rejse  \r\n\r\n inden for landet i henhold til en aftalt rejseplan. </P>  \r\n\r\n<P>Modtagerlandet er, hvis intet andet er aftalt, forpligtet til at udbetale  \r\n\r\n gæsteforelæsere fra det andet land et beløb, der er tilstrækkeligt til at  \r\n\r\n dække forplejning, transport i byerne og andre løbende udgifter. Dette beløb  \r\n\r\n fastsættes efter de i landet eksisterende satser, men skal pr. døgn andrage  \r\n\r\n for tiden mindst </P>  \r\n\r\n<PRE>  \r\n\r\n          i USSR      15 rbl.  \r\n\r\n          i Danmark  200 kr.  \r\n\r\n</PRE>  \r\n\r\n<P>Parterne vil fuldt ud betale for hotelophold for gæsteforelæserne og sikre  \r\n\r\n almindelig lægehjælp, samt sørge for automobiltransport ved  \r\n\r\n videnskabsmændenes ankomst og afrejse. </P>  \r\n\r\n<P>Ved udveksling af gæsteforelæsere som fastsat i programmets afsnit I  \r\n\r\n artikel 2, skal modtagerlandet om nødvendigt stille tolk til rådighed for  \r\n\r\n disse. </P>  \r\n\r\n<P>Ovennævnte vilkår anvendes tillige på de videnskabelige russister (afsnit  \r\n\r\n I artikel 9). </P>  \r\n\r\n<P>II. Udveksling af lektorer </P>  \r\n\r\n<P>(Programmets afsnit I, artikel 4) </P>  \r\n\r\n<P CLASS=PUNKT> <B>6.</B> Udsendte lektorer, indstilles af senderlandets  \r\n\r\n kompetente myndigheder. Indstilling skal foreligge inden 15. maj med  \r\n\r\n oplysning om kandidaternes undervisningserfaring og  \r\n\r\n videnskabelige/pædagogiske virke samt deres biografi i hovedtræk. Lektorerne  \r\n\r\n ansættes og aflønnes af det universitet eller den højere læreanstalt, hvor de  \r\n\r\n skal virke. Tiltrædelse sker ved universitetsårets begyndelse. Ansættelsen  \r\n\r\n sker normalt for et år ad gangen; eventuel aftale om forlængelse for det  \r\n\r\n følgende år træffes inden udgangen af februar måned. </P>  \r\n\r\n<P>Lønnen til de udsendte lektorer udgør for tiden </P>  \r\n\r\n<PRE>  \r\n\r\n I Danmark - mindst 3.891 kr. om måneden i 12 måneder  \r\n\r\n             årligt samt et tillæg der fuldt ud dækker  \r\n\r\n             udgiften til bolig.  \r\n\r\n I Sovjetunionen - mindst 300 rubler om måneden i 12  \r\n\r\n             måneder årligt. Derudover stilles en  \r\n\r\n             passende bolig vederlagsfrit til rådighed.  \r\n\r\n             Såfremt lektoren medbringer familie, er  \r\n\r\n             boligen en selvstændig lejlighed.  \r\n\r\n Lektorernes undervisningspligt er maximalt  \r\n\r\n         I Danmark - 12 timer ugentlig  \r\n\r\n         I Sovjetunionen - 7 dobbelttimer ugentlig.  \r\n\r\n</PRE>  \r\n\r\n<P>Udgifter til lægehjælp eller sygesikring påhviler modtagerlandet. </P>  \r\n\r\n<P>III. Udveksling af deltagere i sommersprogkurser. </P>  \r\n\r\n<P>(Programmets afsnit I, artikel 7 og 10) </P>  \r\n\r\n<P CLASS=PUNKT> <B>7.</B> Modtagerlandet afholder udgifterne til ophold og  \r\n\r\n undervisning for deltagere i sommersprogkurser efter de i dette land gældende  \r\n\r\n satser. I tilfælde af akut sygdom eller tilskadekomst ydes gratis lægehjælp.  \r\n\r\n</P>  \r\n\r\n<P>IV. Udveksling af studenter, aspiranter og unge videnskabsmænd.  \r\n\r\n (Programmets afsnit I, artikel 11) </P>  \r\n\r\n<P CLASS=PUNKT> <B>8.</B> Parterne vil hvert år inden 1. februar udveksle  \r\n\r\n ansøgningsskemaer for studenter, aspiranter og unge videnskabsmænd, der  \r\n\r\n indstilles til stipendium til studieophold i det kommende akademiske år.  \r\n\r\n Ansøgningsskemaerne skal indeholde nøjagtige oplysninger om kandidaterne. Der  \r\n\r\n angives sprogfærdighed og en plan for studiet med angivelse af den ønskede  \r\n\r\n læreanstalt og om muligt den videnskabelige leders navn. Efter parternes  \r\n\r\n ønske kan der fremlægges lister over suppleanter. </P>  \r\n\r\n<P>Inden 1. juni hvert år skal parterne udveksle resultaterne af behandlingen  \r\n\r\n af kandidaturerne med angivelse af, på hvilken læreanstalt de er optaget.  \r\n\r\n</P>  \r\n\r\n<P>Hvis intet andet er aftalt, skal de godkendte kandidater ankomme til  \r\n\r\n bestemmelsesstedet ved semesterets begyndelse. De skal meddele nøjagtigt  \r\n\r\n ankomsttidspunkt senest 10 dage før ankomsten. </P>  \r\n\r\n<P>Stipendiaternes rejseudgifter til uddannelsesstedet og tilbage udredes i  \r\n\r\n hjemlandet. </P>  \r\n\r\n<P>Parterne vil udbetale studenter, aspiranter og unge videnskabsmænd  \r\n\r\n månedlige skattefri stipendier, der for tiden udgør følgende: </P>  \r\n\r\n<PRE>  \r\n\r\n          I USSR        210 rbl.  \r\n\r\n          I Danmark     3.670 kr.  \r\n\r\n</PRE>  \r\n\r\n<P>Den sovjetiske part vil fuldt ud betale for danske studenter, aspiranter  \r\n\r\n og unge videnskabsmænds ophold på studenterkollegier, såvidt muligt på  \r\n\r\n enkeltværelse, samt for almindelig lægehjælp. </P>  \r\n\r\n<P>Den danske part vil være sovjetiske stipendiater behjælpelig med leje af  \r\n\r\n værelse. Stipendiater med ophold over 3 måneder er dækket af den almindelige  \r\n\r\n sygeforsikring. I andre tilfælde ydes lægehjælp ved akut sygdom eller  \r\n\r\n tilskadekomst uden betaling. </P>  \r\n\r\n<P>Herudover dækker begge parter udgiften til rejser i landet, der er  \r\n\r\n forbundet med det godkendte studieprogram efter henstilling fra den  \r\n\r\n pågældende læreanstalt. </P>  \r\n\r\n<P>V. Udveksling af delegationer. </P>  \r\n\r\n<P CLASS=PUNKT> <B>9.</B> Forslag om udveksling af delegationer skal besvares  \r\n\r\n af den anden part inden for et tidsrum, der ikke må overstige 2 måneder fra  \r\n\r\n forslagenes modtagelse. </P>  \r\n\r\n<P>Alle detaljer vedrørende det konkrete program for delegationens ophold,  \r\n\r\n ankomstdato, delegationens sammensætning, rejserute og opholdets længde i  \r\n\r\n landet aftales mellem parterne mindst 3 uger før delegationens ankomst. </P>  \r\n\r\n<P>Hvis intet andet aftales, betales rejseudgifterne for delegationer til  \r\n\r\n første opholdssted i modtagerlandet og tilbage af afsenderlandet, medens  \r\n\r\n modtagerlandet betaler ophold og rejser inden for landet. </P>  \r\n\r\n<P>Hvis intet andet aftales, må delegationens størrelse ikke overstige 3-4  \r\n\r\n personer, inklusive tolk. </P>  \r\n\r\n<P>Hvis en tolk indgår i delegationen, betales hans ophold og rejser inden  \r\n\r\n for landet af modtagerlandet. Hvis der i delegationen ikke indgår en tolk,  \r\n\r\n skal en sådan gratis stilles til rådighed for delegationen af modtagerlandet.  \r\n\r\n</P>  \r\n\r\n<P>VI. Udveksling af udstillinger </P>  \r\n\r\n<P CLASS=PUNKT> <B>10.</B> A. Senderlandet dækker udgifterne til </P>  \r\n\r\n<UL CLASS=PLAIN-LIST>  \r\n\r\n<LI>a) transport af udstillingen til hovedstaden i modtagerlandet og tilbage  \r\n\r\n</LI>  \r\n\r\n<LI>b) rejse tur/retur for eventuelt ledsagende specialister </LI>  \r\n\r\n<LI>c) forsikring for udstillingen efter søm-til-søm princippet eller får en  \r\n\r\n statsgaranti </LI>  \r\n\r\n<LI>d) katalogmateriale, der skal være modtagerlandet i hænde 3 måneder før  \r\n\r\n udstillingens åbning. </LI>  \r\n\r\n</UL>  \r\n\r\n<P>B. Modtagerlandet dækker udgifterne til </P>  \r\n\r\n<UL CLASS=PLAIN-LIST>  \r\n\r\n<LI>a) gennemførelsen af udstillingen i udstillingslandet (lokaler, trykning  \r\n\r\n af katalog og plakat, annoncering) </LI>  \r\n\r\n<LI>b) opholdsudgifter for evt. ledsagende specialister for en periode af op  \r\n\r\n til 2 uger (hotel og dagpenge efter de i hvert land gældende satser). </LI>  \r\n\r\n<LI>c) indenlandsk transport, hvis udstillingen vises flere steder i landet.  \r\n\r\n</LI>  \r\n\r\n</UL>  \r\n\r\n<P>VII. Filmuger </P>  \r\n\r\n<P CLASS=PUNKT> <B>11.</B> Danske filmuger i USSR og sovjetiske filmuger i  \r\n\r\n Danmark vil blive arrangeret på følgende vilkår: </P>  \r\n\r\n<UL CLASS=PLAIN-LIST>  \r\n\r\n<LI>a) afsenderlandet vil stille de foreslåede film til rådighed og i  \r\n\r\n forvejen sende dialoglister på sit eget sprog; </LI>  \r\n\r\n<LI>b) modtagerlandet betaler udgifterne ved filmugens præsentation i  \r\n\r\n passende lokaler samt sørger for den nødvendige annoncering og presseomtale  \r\n\r\n og betaler endvidere opholdsudgifter for 2 eller 3 ledsagende filmfolk for en  \r\n\r\n periode af indtil 7 dage. Afsenderlandet betaler transportudgifter begge veje  \r\n\r\n for sine filmfolk, og modtagerlandet yder dem gratis bolig og betaler dem til  \r\n\r\n forplejning lokal transport og andre udgifter, for tiden pr. døgn:  \r\n\r\n<PRE>  \r\n\r\n    fra sovjetisk side    9 rbl.  \r\n\r\n    fra dansk side      116 kr.  \r\n\r\n</PRE>  \r\n\r\n</LI>  \r\n\r\n</UL>  \r\n\r\n<P>VIII. Udveksling af kunstnerensembler og solister </P>  \r\n\r\n<P>De ovennævnte regler gælder ikke for gæstespil af kunstnerensembler og  \r\n\r\n solister. Betingelserne for disses gæstespil aftales i særskilt aftale i  \r\n\r\n hvert enkelt tilfælde mellem de respektive koncertorganisationer og  \r\n\r\n impressarier. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/08/1963"
        },
        {
            "displayName": "Accession",
            "displayValue": "L19630001464"
        },
        {
            "displayName": "Entydig dokumentidentifikation",
            "displayValue": "CM029602"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "14"
        },
        {
            "displayName": "År for udstedelse",
            "displayValue": "1963"
        },
        {
            "displayName": "Dato for underskrift",
            "displayValue": "31/05/1963"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Kulturministeriet, Udenrigsministeriet og Undervisningsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 41.D.74.a"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}