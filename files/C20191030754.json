{
    "id": 213266,
    "title": "Styresignal om genoptagelse - fejl i tabel med satser til brug for indeksregulering af anskaffelsessummer for landbrugsejendomme mv.",
    "documentTypeId": "200",
    "isSagsforlobPeriodValid": true,
    "shortName": "SKR nr 10307 af 28/11/2019",
    "documentHtml": "<div class=\"bjelke\">Den fulde tekst</div><p class=\"Titel2\">Styresignal om genoptagelse - fejl i tabel med satser til brug for indeksregulering af anskaffelsessummer for landbrugsejendomme mv.</p>\r\n<p class=\"KapitelOverskrift2\">SKM2019. 588. SKTST</p>\r\n<p>\r\n   <span class=\"Bold\">1.</span> <span class=\"Bold\">Sammenfatning</span></p>\r\n<p>Den juridiske vejledning har angivet en forkert sats til brug for indeksregulering af anskaffelsessummer til brug for opgørelse af ejendomsavancer ved salg af landbrugsejendomme mv. Skattepligtige, der som følge af fejlen har opgjort en ejendomsavance, der er for høj, har derfor adgang til at få genoptaget deres skatteansættelser.</p>\r\n<p>\r\n   <span class=\"Bold\">2.</span> <span class=\"Bold\">Baggrund og problemstilling</span></p>\r\n<p>Den juridiske vejledning, udgaverne 2017-1, 2017-2 og 2018-1, angiver i en tabel i afsnit C. H. 2.1.9.8.1, hvilke satser der skal anvendes ved indeksregulering af anskaffelsessummen ved opgørelse af ejendomsavancen ved salg af ejendomme omfattet af den nu ophævede vurderingslovs § 33, stk. 1 eller 7, dvs. ejendomme, der benyttes til landbrug, gartneri, planteskole, frugtplantage eller skovbrug.</p>\r\n<p>Tabellen har overskriften ”Tabel: Procentsats hvormed reguleringstallet i PSL § 20 er ændret – til brug for regulering af anskaffelsessummen for visse ejendomme”.</p>\r\n<p>Det fremgår af tabellen, hvilken sats der skal anvendes ved beregning af den samlede regulering ved afståelse i henholdsvis 2016 og 2017.</p>\r\n<p>Den tabel, der findes i Den juridiske vejledning, udgave 2017-1 og 2017-2, er gengivet uændret i Den juridiske vejledning, udgave 2018-1, selv om sidstnævnte udgave af vejledningen burde have været ajourført således, at det fremgår af tabellen, hvilken sats, der skal anvendes ved beregning af den samlede regulering ved afståelser i henholdsvis 2017 og 2018. Først i Den juridiske vejledning, udgave 2018-2, blev tabellen ajourført.</p>\r\n<p>For så vidt angår ejendomme, der er anskaffet i indkomståret 1993 og solgt i indkomståret 2016, angiver tabellen i Den juridiske vejledning, udgaverne 2017-1, 2017-2 og 2018-1, en værdi, der ikke er korrekt, idet det følger af tabellen, at der skal anvendes en procentsats på 55,9. Den korrekte procentsats er imidlertid 59,4.</p>\r\n<p>Skattepligtige, der som følge af, at de har anvendt den procentsats, der er angivet i Den juridiske vejledning, og derfor ved indkomstopgørelsen har opgjort en ejendomsavance, der er for høj, har adgang til at få genoptaget deres skatteansættelse, jf. nedenfor.</p>\r\n<p>\r\n   <span class=\"Bold\">3.</span> <span class=\"Bold\">Ordinær genoptagelse</span></p>\r\n<p>I henhold til skatteforvaltningslovens § 26, stk. 2, kan der ske ordinær genoptagelse, hvis den skattepligtige fremsætter anmodning herom senest den 1. maj i det 4. år efter udløbet af det pågældende indkomstår.</p>\r\n<p>\r\n   <span class=\"Bold\">4.</span> <span class=\"Bold\">Ekstraordinær genoptagelse</span></p>\r\n<p>Hvis fristen i skatteforvaltningslovens § 26, stk. 2, er udløbet, kan der i henhold til skatteforvaltningslovens § 27, stk. 1, nr. 8, efter anmodning fra den skattepligtige gives tilladelse til ændring af ansættelsen som følge af, at der foreligger særlige omstændigheder. Efter Skattestyrelsens opfattelse er denne betingelse opfyldt, da det er en særlig omstændighed, at tabellen i Den juridiske vejledning angiver en værdi, der ikke er korrekt.</p>\r\n<p>\r\n   <span class=\"Bold\">5.</span> <span class=\"Bold\">Reaktionsfrist</span></p>\r\n<p>Det fremgår af skatteforvaltningslovens § 27, stk. 2, at en anmodning om ekstraordinær genoptagelse skal fremsættes senest 6 måneder efter, at den skattepligtige er kommet til kundskab om det forhold, der begrunder fravigelse af fristen i skatteforvaltningslovens § 26, stk. 2.</p>\r\n<p>Reaktionsfristen regnes fra offentliggørelsen af dette styresignal på Skattestyrelsens hjemmeside www.skat.dk.</p>\r\n<p>\r\n   <span class=\"Bold\">6.</span> <span class=\"Bold\">Anmodning om genoptagelse</span></p>\r\n<p class=\"BilagtekstListe\">Anmodning om genoptagelse af skatteansættelsen skal indgives til Skattestyrelsen enten via:</p>\r\n<p class=\"Liste1\">\r\n   <span class=\"Liste1Nr\">–</span> TastSelv Erhverv - mail, eller</p>\r\n<p class=\"Liste1\">\r\n   <span class=\"Liste1Nr\">–</span> Skattestyrelsen, Nykøbingvej 76, Bygning 45, 4990 Sakskøbing - fysisk post.</p>\r\n<p>Anmodningen skal vedlægges en beregning af ejendomsavancen, hvor den korrekte sats er anvendt   ved indeksreguleringen af anskaffelsessummen.</p>\r\n<p>\r\n   <span class=\"Bold\">7.</span> <span class=\"Bold\">Gyldighed mv.</span></p>\r\n<p>Styresignalet har virkning fra offentliggørelsen.</p>\r\n<p>Styresignalet vil blive omtalt i Den juridiske vejledning, 2020-1. Endvidere vil der blive indsat en note i Den juridiske vejledning, udgaverne 2017-1, 2017-2 og 2018-1, hvoraf den korrekte sats fremgår.</p>\r\n<p>Styresignalet bortfalder 6 måneder efter offentliggørelsen på Skattestyrelsens hjemmeside.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 28. november 2019</p><p class=\"Sign1\" align=\"center\">Morten Bødskov</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/03/2020"
        },
        {
            "displayName": "Accession",
            "displayValue": "C20191030754"
        },
        {
            "displayName": "Entydig dokumentidentifikation",
            "displayValue": "AN014306"
        },
        {
            "displayName": "Dato for førstegangsindlæggelse",
            "displayValue": "04/03/2020"
        },
        {
            "displayName": "Dato for indlæggelse",
            "displayValue": "04/03/2020"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10307"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "28/11/2019"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Skatteforvaltningen"
        },
        {
            "displayName": "Ressortministeriets journalnummer",
            "displayValue": "19-0542645"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}