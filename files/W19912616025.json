{
    "id": 32354,
    "title": "Inddragelse af tilladelse til lokal radiovirksomhed.",
    "documentTypeId": "240",
    "isSagsforlobPeriodValid": false,
    "shortName": "KEN nr 26160 af 14/05/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Nævnet inddrager to radioers sendetilladelse med den begrundelse, at  \r\n\r\n de ikke i overenstemmelse med reglerne har optaget og opbevaret alle  \r\n\r\n udsendelser på bånd, samt i forbindelse med en klagesag afleveret samtlige  \r\n\r\n båndoptagelser nævnet har anmodet om, samt at der har foregået samsending med  \r\n\r\n en radio i naboområdet, med hvilken nævnet desuden vurderer er etableret et  \r\n\r\n fast samarbejdsforhold, idet der er fælles medarbejderstab på de to kanaler,  \r\n\r\n samt at programmerne afvikles i den anden radios studier i naboområdet.  \r\n\r\n Udvalget fandt at måtte give nævnet medhold i, at programvirksomheden ikke  \r\n\r\n udøves selvstændigt af de to stationer. Overtrædelsen fandtes også at være  \r\n\r\n tilstrækkelig grov til at kunne begrunde en inddragelse af sendetilladelsen,  \r\n\r\n men den burde i overenstemmelse med den af udvalget i andre sager fulgte  \r\n\r\n praksis, fastsættes til en bestemt periode, i dette tilfælde til to uger.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Inddragelse af tilladelse til lokal  \r\n\r\n radiovirksomhed</H1>  \r\n\r\n<P></P>  \r\n\r\n<BR>  \r\n\r\n<P>På sit møde den 14. maj 1991 har Udvalget vedr. Lokal Radio og TV  \r\n\r\n behandlet en klage af 1. maj 1991 fra Advokaterne Tofft, Hansen og Jacobsen  \r\n\r\n på vegne af Radio Mojn Kanal 2 og Grænseegnens Radioforening over en  \r\n\r\n afgørelse om inddragelse af radioernes sendetilladelse til lokal  \r\n\r\n radiovirksomhed. Afgørelsen er truffet af Lokalradionævnet for Sønderborg  \r\n\r\n m.fl. kommuner og meddelt i breve af 30. april 1991. </P>  \r\n\r\n<P>Udvalget vedr. Lokal Radio og TV har behandlet sagen på grundlag af  \r\n\r\n følgende oplysninger: </P>  \r\n\r\n<P>I brev af 30. april 1991 til Radio Mojn Kanal 2 begrunder nævnet  \r\n\r\n inddragelsen med, at radioen ikke i overensstemmelse med reglerne har optaget  \r\n\r\n og opbevaret alle udsendelser på bånd, samt i forbindelse med en klagesag  \r\n\r\n afleveret samtlige båndoptagelser nævnet har anmodet om. Inddragelsen  \r\n\r\n begrundes endvidere med, at der har foregået samsending mellem Radio Mojn  \r\n\r\n Kanal 1, Åbenrå, og Radio Mojn Kanal 2. Det er i forbindelse med en klagesag  \r\n\r\n om samsending mellem de to radioer oplyst overfor nævnet, at samsending har  \r\n\r\n fundet sted i andre tilfælde. </P>  \r\n\r\n<P>Det har endelig indgået i nævnets overvejelser, at Radio Mojn Kanal 2 ofte  \r\n\r\n ikke identificerer sig entydigt, men alene benytter betegnelsen Radio Mojn,  \r\n\r\n at nævnet umiddelbart finder det tvivlsomt, om radioen udøver  \r\n\r\n programvirksomheden i overensstemmelse med programplanerne, samt at der synes  \r\n\r\n at være etableret et fast samarbejdsforhold mellem Radio Mojn Kanal 1,  \r\n\r\n Åbenrå, og Radio Mojn Kanal 2, idet der mellem de to radioer foregår en fast  \r\n\r\n udveksling af programmer, at der er fælles medarbejderstab på de to kanaler,  \r\n\r\n samt at hovedparten af programmerne afvikles fra Radio Mojn Kanal 1's studier  \r\n\r\n i Åbenrå. </P>  \r\n\r\n<P>I skrivelse af 30. april 1991 til Grænseegnens Radioforening begrunder  \r\n\r\n nævnet inddragelsen med, at radioen ikke i overenstemmelse med reglerne har  \r\n\r\n optaget og opbevaret alle udsendelser på bånd, samt i forbindelse med en  \r\n\r\n klagesag afleveret samtlige båndoptagelser, som nævnet har anmodet om. Det  \r\n\r\n har endvidere indgået i nævnets overvejelser, at Grænseegnens Radioforening  \r\n\r\n ofte ikke identificerer sig entydigt, men alene benytter betegnelsen Radio  \r\n\r\n Mojn, at nævnet umiddelbart finder det tvivlsomt, om radioen udøver  \r\n\r\n programvirksomheden i overensstemmelse med angivne programplaner, at nævnet  \r\n\r\n på baggrund af flere udskiftninger i radioens bestyrelse, hvis flertal i  \r\n\r\n øvrigt udgøres af to medarbejdere fra Radio Mojn, finder, at der er tale om  \r\n\r\n en ny radio i forhold til den, der oprindeligt søgte, at der synes at være  \r\n\r\n etableret et fast samarbejdsforhold mellem Radio Mojn Kanal 1, Åbenrå, og  \r\n\r\n Radio Mojn Kanal 2/Grænseegnens Radioforening, idet der mellem de to radioer  \r\n\r\n foregår en fast udveksling af programmer, at der er fælles medarbejderstab på  \r\n\r\n de to kanaler, samt at hovedparten af programmerne afvikles fra Radio Mojn  \r\n\r\n Kanal 1's studier i Åbenrå. </P>  \r\n\r\n<P>I skrivelse af 1. maj 1991 fra Advokaterne Tofft, Hansen og Jacobsen på  \r\n\r\n vegne af Radio Mojn Kanal 2 og Grænseegnens Radioforening klages over  \r\n\r\n afgørelsen. Det anføres, at stationerne har befundet sig i en meget hektisk  \r\n\r\n opstartsfase, men at der nu er garanti for, at alle udsendelser optages og  \r\n\r\n gemmes. </P>  \r\n\r\n<P>Det afvises, at der skulle foregå samsending Radio Mojn Kanal 1, Åbenrå,  \r\n\r\n og Radio Mojn Kanal 2/Grænseegnens Radioforening, bortset fra tilfælde hvor  \r\n\r\n programmerne har haft tilknytning til hele det sønderjyske område. Der  \r\n\r\n foregår endvidere i et vist omfang udveksling af programmer mellem de to  \r\n\r\n radioer. Med hensyn til nævnets påpegning af samsending, der har foregået den  \r\n\r\n 8. februar 1991 anføres, at der var tale om generel information om de to  \r\n\r\n radioer, og om hvilke frekvenser de kunne modtages på. Programmet bliver  \r\n\r\n produceret af Radio Mojn Kanal 2 og udsendes forskudt på de to kanaler. </P>  \r\n\r\n<P>Det anføres endvidere, at betegnelsen Radio Mojn benyttes for at  \r\n\r\n identificere sendesamvirket og lokalradioområdet. Med hensyn til om  \r\n\r\n programvirksomheden udøves i overensstemmelse med programplanerne, er det  \r\n\r\n efter klagers opfattelse ikke nævnets opgave at foretage en form for prøvelse  \r\n\r\n af, om de enkelte programmer har lokal alsidighed. Vedrørende det af nævnet  \r\n\r\n påpegede faste samarbejdsforhold, er det endelig ikke klagers opfattelse, at  \r\n\r\n det kan begrunde en inddragelse, at der er fælles medarbejderstab på de to  \r\n\r\n stationer, ligesom det ikke er klagers opfattelse, at det er et krav i loven,  \r\n\r\n at udsendelserne skal afvikles indenfor nævnsområdet. </P>  \r\n\r\n<P>Udvalget vedr. Lokal radio og TV har fra de berørte nævn i skrivelse af  \r\n\r\n 10. april 1991 indhentet oplysninger vedrørende Radio Mojn Kanal 1, Åbenrå og  \r\n\r\n Radio Mojn Kanal 2/Grænseegnens Radioforenings programvirksomhed på følgende  \r\n\r\n tidspunkter: </P>  \r\n\r\n<PRE>  \r\n\r\n lørdag den 2. februar 1991,   kl. 22.00 - 23.00  \r\n\r\n fredag den 8. februar 1991,   kl. 15.00 - 16.00  \r\n\r\n                               kl. 18.00 - 19.00  \r\n\r\n                               kl. 23.00 - 24.00  \r\n\r\n torsdag den 14. februar 1991, kl. 19.00 - 20.00  \r\n\r\n tirsdag den 19. februar 1991, kl. 01.00 - 02.00  \r\n\r\n                               kl. 20.00 - 21.00  \r\n\r\n</PRE>  \r\n\r\n<P>Af de medsendte programoversigter for henholdsvis Radio Mojn Kanal 1,  \r\n\r\n Åbenrå, og Radio Mojn Kanal 2/Grænseegnens Radioforening fremgår, at der på  \r\n\r\n følgende tidspunkter sendes identiske programmer på de to stationer: </P>  \r\n\r\n<PRE>  \r\n\r\n 2. februar 1991 kl. 22.00 - 23.00: Radio Party  \r\n\r\n 8. februar 1991 kl. 15.00 - 15.55: Hit Bixen  \r\n\r\n                     15.55 - 16.00: Nyheder  \r\n\r\n                     18.00 - 18.15: Nyhedsmagasinet  \r\n\r\n                     18.15 - 18.30: Efter 6  \r\n\r\n                     18.30 - Radio Mojns Air Play Ch.  \r\n\r\n</PRE>  \r\n\r\n<P>14. februar 1991 - ingen af stationerne sender </P>  \r\n\r\n<P>Det fremgår generelt af programoversigterne for de nævnte dage, at der er  \r\n\r\n tale om en ens programflade, og at der er fælles medarbejderstab på de to  \r\n\r\n stationer. </P>  \r\n\r\n<P>Udvalget vedr. Lokal Radio og TV skal herefter udtale: </P>  \r\n\r\n<P>Udvalget finder på grundlag af det indhentede materiale at måtte give  \r\n\r\n nævnet medhold i, at programvirksomheden ikke udøves selvstændigt af de to  \r\n\r\n stationer. Overtrædelsen findes også at være tilstrækkelig grov til at kunne  \r\n\r\n begrunde en inddragelse af sendetilladelsen, men den bør, i overensstemmelse  \r\n\r\n med den af udvalget i andre sager fulgte praksis, fastsættes til en bestemt  \r\n\r\n periode. Denne findes i det foreliggende tilfælde passende at kunne  \r\n\r\n fastsættes til 2 uger. </P>  \r\n\r\n<P>I overensstemmelse hermed træffer udvalget følgende afgørelse: </P>  \r\n\r\n<P>De af Lokalradionævnet trufne beslutninger om inddragelse af  \r\n\r\n sendetilladelserne for Radio Mojn Kanal 2 og Grænseegnens Radioforening  \r\n\r\n begrænses til at gælde i tiden mandag den 27. maj 1991 - søndag 9. juni 1991,  \r\n\r\n begge dage inklusive. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19912616025"
        },
        {
            "displayName": "Entydig dokumentidentifikation",
            "displayValue": "CA000265"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26160"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "14/05/1991"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "91.6125-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}