{
    "id": 164118,
    "title": "Bekendtgørelse om krav til letbaneførere og trafikstyringspersonale på letbaneområdet",
    "documentTypeId": "60",
    "isSagsforlobPeriodValid": true,
    "shortName": "BEK nr 891 af 30/06/2014",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Indhold af grunduddannelse af letbaneførere</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil2\">Bilag 2</a>\r\n      </td>\r\n      <td class=\"IndholdsfortegnelseTekst\">Helbredskrav</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil3\">Bilag 3</a>\r\n      </td>\r\n      <td class=\"IndholdsfortegnelseTekst\">Helbredskrav for trafikstyringspersonale</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om krav til letbaneførere og trafikstyringspersonale på letbaneområdet</p>\r\n<p class=\"Indledning2\">I medfør af § 2, stk. 2, § 6, stk. 5, § 21 h, stk. 2, § 22, stk. 6, og § 24 c, stk. 2, i lov om jernbane, jf. lovbekendtgørelse nr. 1249 af 11. november 2010, som ændret ved lov nr. 613 af 18. juni 2012, fastsættes efter bemyndigelse i henhold til § 24 h, stk. 1:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Bekendtgørelsen gælder for letbanevirksomheder, for førere af letbanekøretøjer, der fremføres på letbaneinfrastruktur samt trafikstyringspersonale, der deltager i den sikkerhedsmæssige afvikling af letbanedriften.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Bekendtgørelse gælder ikke for letbaner, der af Metroselskabet I/S drives i medfør af lov om Metroselskabet I/S og Arealudviklingsselskabet I/S (den københavnske metro) eller anlægges i medfør af lov om en Cityring.</p>\r\n<p class=\"TekstGenerel\">Stk.3. Bekendtgørelsen finder endvidere ikke anvendelse ved fremføring af letbanekøretøjer på depot- og værkstedsområder.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Kompetencer og helbredsgodkendelse</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> For at fremføre et letbanekøretøj kræver følgende:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> at letbaneføreren som minimum er indehaver af et gyldigt kørekort kategori B udstedt i henhold til bekendtgørelse om kørekort,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> førerbevis udstedt af letbanevirksomheden, og</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> helbredsgodkendelse udstedt af Trafikstyrelsen.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Såfremt en person er indehaver af et gyldigt kørekort til erhvervsmæssig personbefordring til kategori D udstedt i henhold til bekendtgørelse om kørekort, samt et gyldigt chaufføruddannelsesbevis knyttet til kategori D, jf. bekendtgørelse om kvalifikationskrav til visse førere af køretøjer i vejtransport, kræves alene et førerbevis, jf. stk. 1, nr. 2.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Såfremt en person fremfører trækkraftenheder i henhold til Trafikstyrelsens bekendtgørelse om certificering af lokomotivførere og i den forbindelse er indehaver af en gyldig helbredsgodkendelse jf. Trafikstyrelsens bekendtgørelse om helbredskrav på jernbaneområdet, kan der ses bort fra kravet i stk. 1, nr. 3.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> For at udføre funktionen som trafikstyringspersonale kræves de nødvendige faglige kompetencer og en helbredsgodkendelse udstedt af Trafikstyrelsen.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Krav om en helbredsgodkendelse gælder ikke, hvis en person har en gyldig helbredsgodkendelse i henhold til bekendtgørelse om helbredskrav på jernbaneområdet.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Kompetencekrav for letbaneførere</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Letbanevirksomheden skal sikre, at letbaneførere til enhver tid besidder de nødvendige kompetencer.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Letbaneførerens kompetencer skal afspejle de konkrete driftsforhold, som gælder i den pågældende letbanevirksomhed.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Letbaneførere skal som minimum have følgende kompetencer:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk3_Num1\">1)</span> Kendskab til, samt forståelse- og anvendelse af trafikale regler og driftsinstruktioner.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk3_Num2\">2)</span> Viljen og evnen til hensynsfuld adfærd i trafikken.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk3_Num3\">3)</span> Evnen og færdigheder til at fremføre letbanekøretøjer, herunder tillige under svære trafikale forhold.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk3_Num4\">4)</span> Evnen og færdigheder til at opfatte og kontrollere faresituationer, herunder forebyggelse og afværgelse af faresituationer.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk3_Num5\">5)</span> Viden og indsigt som reducerer følgerne af køre- og betjeningsfejl, og som fremmer en realistisk vurdering af egne evner i trafikken.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk3_Num6\">6)</span> Udvise ansvar for andres liv og helbred, miljø og ejendom.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Uddannelse og prøver for letbaneførere</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Letbanevirksomheden skal udforme uddannelsen af letbaneførere, herunder efteruddannelse og uddannelse i ny infrastruktur og letbanekøretøjer.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Letbanevirksomheden skal herudover udarbejde procedurer for overvågning af letbaneførerens kompetencer.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Uddannelsen skal bestå af både teoretiske - og praktiske elementer, herunder som minimum indeholde de områder, som er angivet i bilag 1.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Uddannelsen skal afsluttes med en prøve, der består af både de teoretiske og praktiske elementer.</p>\r\n<p class=\"Stk2\">\r\n   <span class=\"StkNr\" id=\"Par5_Stk5\">Stk. 5.</span> Efteruddannelse skal ske mindst hvert tredje år og i øvrigt efter behov. Efteruddannelsen skal afsluttes med en prøve.</p>\r\n<p class=\"Stk2\">\r\n   <span class=\"StkNr\" id=\"Par5_Stk6\">Stk. 6.</span> Trafikstyrelsen godkender letbanevirksomhedernes uddannelser, herunder efteruddannelser for letbaneførere, samt procedurer for overvågning af letbaneførerens kompetencer.</p>\r\n<p class=\"Stk2\">\r\n   <span class=\"StkNr\" id=\"Par5_Stk7\">Stk. 7.</span> Letbanevirksomheden skal regelmæssigt overvåge letbaneførerens adfærd under normale driftsforhold. Udviser letbaneføreren en adfærd, som vurderes at bringe trafiksikkerheden i fare, skal letbanevirksomheden træffe de nødvendige foranstaltninger overfor letbaneføreren, jf. stk. 5.</p>\r\n<p class=\"Stk2\">\r\n   <span class=\"StkNr\" id=\"Par5_Stk8\">Stk. 8.</span> Letbanevirksomheden tildeler en personlig ret til at fremføre letbanekøretøjer i form af et førerbevis til letbaneføreren. Førerbeviset udstedes på baggrund af beståede prøver i teori og praksis, jf. stk. 3 og 4.</p>\r\n<p class=\"Stk2\">\r\n   <span class=\"StkNr\" id=\"Par5_Stk9\">Stk. 9.</span> Førerbeviset kan udstedes til en person fra det fyldte 21. år.</p>\r\n<p class=\"Stk2\">\r\n   <span class=\"StkNr\" id=\"Par5_Stk10\">Stk. 10.</span> Letbaneføreren skal på politiets forlangende kunne fremvise et gyldigt førerbevis.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Kompetencer og uddannelse for trafikstyringspersonale</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Letbanevirksomheden skal fastlægge de nødvendige faglige krav for kompetence samt sikre, at trafikstyringspersonale tilknyttet letbanevirksomheden til enhver tid besidder de nødvendige faglige kompetencer til udførelsen af deres funktion.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Letbanevirksomheden skal udforme uddannelsen af trafikstyringspersonale, herunder efteruddannelse.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Trafikstyrelsen godkender letbanevirksomhedens uddannelser, herunder efteruddannelse for trafikstyringspersonale.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Krav til helbred</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Letbaneførere skal opfylde de helbredskrav som er angivet i bilag 2.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> En letbanefører, som skal fremføre et letbanekøretøj på infrastruktur med farvede letbanesignaler eller togkontrol, skal herudover have korrekt farvesans og ikke benytte farvede kontaktlinser samt farveskiftende glas.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Trafikstyringspersonale skal opfylde de krav til helbred, som er angivet i bilag 3.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Helbredsgodkendelse</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Trafikstyrelsen udsteder helbredsgodkendelse til letbaneførere, der ved lægeattest dokumenterer at opfylde helbredskravene i bilag 2.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Lægeattesten skal være afgivet på en blanket, der er godkendt af Sundhedsstyrelsen. I tilfælde af diabetes hos en letbanefører anvendes en diabetesattest, der er godkendt af Sundhedsstyrelsen. Lægeattesten, herunder diabetesattesten kan findes på Sundhedsstyrelsens hjemmeside.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Trafikstyrelsen udsteder helbredsgodkendelse til trafikstyringspersonale, der ved helbredsattest og synsattest dokumenterer at opfylde kravene i bilag 3.</p>\r\n<p class=\"Stk2\">\r\n   <span class=\"StkNr\" id=\"Par9_Stk4\">Stk. 4.</span> Helbreds- og synsattesten jf. stk. 3, kan findes på Trafikstyrelsens hjemmeside og skal benyttes.</p>\r\n<p class=\"Stk2\">\r\n   <span class=\"StkNr\" id=\"Par9_Stk5\">Stk. 5.</span> Helbredsundersøgelser med henblik på helbredsgodkendelse skal foretages af en læge eller speciallæge og udføres efter Trafikstyrelsens anvisninger.</p>\r\n<p class=\"Stk2\">\r\n   <span class=\"StkNr\" id=\"Par9_Stk6\">Stk. 6.</span> Letbaneførere og trafikstyringspersonale skal helbredsundersøges hvert femte år.</p>\r\n<p class=\"Stk2\">\r\n   <span class=\"StkNr\" id=\"Par9_Stk7\">Stk. 7.</span> Udløbsdato for helbredsgodkendelse efter stk. 1 og stk. 3 fastsættes i godkendelsen.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Trafikstyrelsen tilbagekalder en helbredsgodkendelse, såfremt indehaveren ikke længere opfylder helbredskravene i §§ 7-8.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Informations- og underretningspligt</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Ledelsen i letbanevirksomheder skal sørge for at informere letbaneførere og trafikstyringspersonalet om kravene i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Letbaneførere eller trafikstyringspersonale, der har formodning om eller kendskab til, at de ikke længere opfylder helbredskravene eller kompetencekravene i medfør af denne bekendtgørelse, skal snarest muligt indberette dette til Trafikstyrelsen og letbanevirksomheden samt afholde sig fra at udføre de pågældende funktioner.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Letbanevirksomhederne skal underrette Trafikstyrelsen, såfremt et førerbevis udstedes eller tilbagekaldes.</p>\r\n<p class=\"ParagrafGruppeOverskrift\">\r\n   <span id=\"Kap0_X9\">Dokumentation af oplysninger</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Letbanevirksomheden skal til enhver tid kunne dokumentere at letbaneførerne og trafikstyringspersonalet har de fornødne kompetencer samt en gyldig helbredsgodkendelse.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Dokumentationen skal som minimum indeholde oplysninger om uddannelse, tilladelser, oplysninger om efteruddannelse og instruktioner samt observation af den pågældende og resultater heraf.</p>\r\n<p class=\"ParagrafGruppeOverskrift\">\r\n   <span id=\"Kap0_X10\">Gebyr og Klage</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> For ansøgninger om helbreds- og uddannelsesgodkendelse opkræves et gebyr i henhold til Trafikstyrelsens gebyrbekendtgørelse.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Trafikstyrelsens afgørelser i medfør af denne bekendtgørelse kan påklages til transportministeren. Klager skal være indgivet til transportministeren senest 4 uger efter, at Trafikstyrelsens afgørelse er meddelt den pågældende.</p>\r\n<p class=\"ParagrafGruppeOverskrift\">\r\n   <span id=\"Kap0_X11\">Straffebestemmelser</span>\r\n</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Overtrædelse af § 2, stk. 1, § 3, stk. 1 og § 11 straffes med bøde.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span id=\"Kap0_X12\">Ikrafttræden</span>\r\n</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Bekendtgørelsen træder i kraft den 31. juli 2014.</p><div class=\"Givet\" id=\"Givet\"><p class=\"Givet\" align=\"center\">Trafikstyrelsen, den 30. juni 2014</p><p class=\"Sign1\" align=\"center\">Carsten Falk Hansen</p><p class=\"Sign2\" align=\"right\">/ Leif Funch</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Indhold af grunduddannelse af letbaneførere</p>\r\n<p class=\"Overskriftsnummer2\" style=\"text-align: left;\">Driftskendskab og kundebetjening</p>\r\n<p class=\"Liste1\">\r\n   <span class=\"Liste1Nr\">1.</span> Indføring i virksomheden</p>\r\n<p class=\"Liste1\">\r\n   <span class=\"Liste1Nr\">2.</span> Organisation</p>\r\n<p class=\"Liste1\">\r\n   <span class=\"Liste1Nr\">3.</span> Generelle driftsbestemmelser</p>\r\n<p class=\"Overskriftsnummer2\" style=\"text-align: left;\">Teknisk grunduddannelse</p>\r\n<p class=\"BilagtekstListe\">Teori</p>\r\n<p class=\"Liste1\">\r\n   <span class=\"Liste1Nr\">1.</span> Myndighedsregler for letbaneførere</p>\r\n<p class=\"Liste1\">\r\n   <span class=\"Liste1Nr\">2.</span> Driftsinstruktioner for letbaneførere</p>\r\n<p class=\"Liste1\">\r\n   <span class=\"Liste1Nr\">3.</span> Grundregler for adfærd i vejtrafik</p>\r\n<p class=\"Liste1\">\r\n   <span class=\"Liste1Nr\">4.</span> Grundlæggende teknik for skinnebårne køretøjer</p>\r\n<p class=\"Liste1\">\r\n   <span class=\"Liste1Nr\">5.</span> Sporanlæg</p>\r\n<p class=\"Liste1\">\r\n   <span class=\"Liste1Nr\">6.</span> Signalanlæg</p>\r\n<p class=\"Liste1\">\r\n   <span class=\"Liste1Nr\">7.</span> Togkontrolanlæg</p>\r\n<p class=\"Liste1\">\r\n   <span class=\"Liste1Nr\">8.</span> Trafikskilte</p>\r\n<p class=\"Liste1\">\r\n   <span class=\"Liste1Nr\">9.</span> Forkørselsret/vigepligt</p>\r\n<p class=\"Liste1\">\r\n   <span class=\"Liste1Nr\">10.</span> Færdselsregler</p>\r\n<p class=\"Liste1\">\r\n   <span class=\"Liste1Nr\">11.</span> Kørehastigheder</p>\r\n<p class=\"Liste1\">\r\n   <span class=\"Liste1Nr\">12.</span> Uheldsårsager i vejtrafik</p>\r\n<p class=\"Liste1\">\r\n   <span class=\"Liste1Nr\">13.</span> Procedurer ved uheld</p>\r\n<p class=\"Liste1\">\r\n   <span class=\"Liste1Nr\">14.</span> Procedurer ved uregelmæssigheder</p>\r\n<p class=\"Liste1\">\r\n   <span class=\"Liste1Nr\">15.</span> Kørsel efter køreplan</p>\r\n<p class=\"Liste1\">\r\n   <span class=\"Liste1Nr\">16.</span> Drift af køretøjer</p>\r\n<p class=\"Liste1\">\r\n   <span class=\"Liste1Nr\">17.</span> Omsætning af driftsregler i praksis</p>\r\n<p class=\"Liste1\">\r\n   <span class=\"Liste1Nr\">18.</span> Miljø og støj</p>\r\n<p class=\"BilagtekstListe\">Praksis</p>\r\n<p class=\"Liste1\">\r\n   <span class=\"Liste1Nr\">1.</span> Forberedelse af kørsel</p>\r\n<p class=\"Liste1\">\r\n   <span class=\"Liste1Nr\">2.</span> Betjening af køretøjet</p>\r\n<p class=\"Liste1\">\r\n   <span class=\"Liste1Nr\">3.</span> Standsning og overladelse af køretøjet</p>\r\n<p class=\"Liste1\">\r\n   <span class=\"Liste1Nr\">4.</span> Kørehastigheder</p>\r\n<p class=\"Liste1\">\r\n   <span class=\"Liste1Nr\">5.</span> Benyttelse af kørebanen</p>\r\n<p class=\"Liste1\">\r\n   <span class=\"Liste1Nr\">6.</span> Adfærd ift. fodgængere og cyklister</p>\r\n<p class=\"Liste1\">\r\n   <span class=\"Liste1Nr\">7.</span> Bortrangering af køretøjet</p>\r\n<p class=\"Liste1\">\r\n   <span class=\"Liste1Nr\">8.</span> Håndtering af uregelmæssigheder</p>\r\n<a id=\"B2\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil2\">Bilag 2</span>\r\n</p>\r\n<p class=\"BilagTekst\">Helbredskrav</p>\r\n<p class=\"Overskriftstekst1\" style=\"text-align: left;\">A. Synet</p>\r\n<p class=\"Liste1\">\r\n   <span class=\"Liste1Nr\">1)</span> Den, der ansøger om helbredsgodkendelse, skal undersøges af egen læge eller speciallæge i øjensygdomme med henblik på at sikre, at vedkommendes synssans er tilstrækkelig god til, at vedkommende kan fremføre et letbanekøretøj. Ved undersøgelsen skal der lægges særlig vægt på følgende: synsstyrken, synsfeltet, synsevnen i mørke, følsomhed over for blænding, kontrastfølsomhed, dobbeltsyn og andre synsfunktioner, som kan bringe færdselssikkerheden i fare.</p>\r\n<p class=\"Liste1\">\r\n   <span class=\"Liste1Nr\">2)</span> Herudover er udstedelse, fornyelse og bevarelse af en helbredsgodkendelse for letbaneførere betinget af følgende:</p>\r\n<p class=\"Liste2\">\r\n   <span class=\"Liste2Nr\">a)</span> Ansøgeren eller letbaneføreren skal, eventuelt med korrigerende linser, have en synsstyrke på mindst 0,8 på det bedste øje og mindst 0,1 på det dårligste øje. Optisk korrektion med briller må ikke overstige plus otte dioptrier. Korrektionen skal kunne tåles godt.</p>\r\n<p class=\"Liste2\">\r\n   <span class=\"Liste2Nr\">b)</span> Ansøgerens eller letbaneførerens synsfelt skal i det horisontale plan på begge øjne være mindst 160°, og synsvinklen skal være mindst 70° til venstre og højre og 30° i op- og nedadgående retning. Der må ikke være udfald inden for en radius af 30° fra det centrale synsfelt.</p>\r\n<p class=\"Liste2\">\r\n   <span class=\"Liste2Nr\">c)</span> Ansøgeren eller letbaneføreren må ikke lide af nedsat kontrastfølsomhed eller af dobbeltsyn.</p>\r\n<p class=\"Liste2\">\r\n   <span class=\"Liste2Nr\">d)</span> Ansøgeren eller letbaneføreren skal have korrekt farvesans i tilfælde af kørsel på infrastruktur med farvede letbanesignaler eller togkontrol.</p>\r\n<p class=\"Overskriftstekst1\" style=\"text-align: left;\">B. Hørelsen</p>\r\n<p class=\"Liste1\">\r\n   <span class=\"Liste1Nr\">1)</span> Ved hørenedsættelse kan helbredsgodkendelse kun udstedes, fornyes eller bevares for ansøgere og letbaneførere efter en udtalelse fra egen læge eller speciallæge i øre-næse-hals-sygdomme. Ved lægeundersøgelsen skal der tages hensyn til kompensationsmulighederne.</p>\r\n<p class=\"Overskriftstekst1\" style=\"text-align: left;\">C. Førlighed</p>\r\n<p class=\"Liste1\">\r\n   <span class=\"Liste1Nr\">1)</span> Helbredsgodkendelse kan hverken udstedes, fornyes eller bevares for ansøgere eller letbaneførere, der lider af sygdomme eller deformiteter i bevægeapparatet, som gør det risikabelt, at vedkommende fører et letbanekøretøj.</p>\r\n<p class=\"Liste1\">\r\n   <span class=\"Liste1Nr\">2)</span> Ved fysisk handicap kan helbredsgodkendelse udstedes, fornyes eller bevares, eventuelt med særlige vilkår, efter udtalelse fra egen læge eller speciallæge i ortopædkirurgi, reumatologi eller andet relevant speciale. Udtalelsen skal være baseret på en lægelig vurdering af den pågældendes sygdom eller deformitet. Udtalelsen skal, når det er relevant, suppleres med en angivelse af, hvordan letbanekøretøjet kan være tilpasset føreren, og/eller om der skal anvendes ortopædisk protese, hvis det konstateres, at kørslen ved brugen af en sådan kan ske på betryggende måde. Udtalelsen kan indeholde en anbefaling om afholdelse af vejledende helbredsmæssig køretest.</p>\r\n<p class=\"Liste1\">\r\n   <span class=\"Liste1Nr\">3)</span> Ved fremadskridende sygdomstilstand kan helbredsgodkendelse udstedes, fornyes eller bevares efter udtalelse fra egen læge eller speciallæge i ortopædkirurgi, reumatologi eller andet relevant speciale med vilkår om individuelt fastsat tidsbegrænsning med henblik på at vurdere, om ansøgeren eller letbaneføreren stadig uden risiko kan føre letbanekøretøj.</p>\r\n<p class=\"Liste1\">\r\n   <span class=\"Liste1Nr\">4)</span> Helbredsgodkendelse kan udstedes, fornyes eller bevares uden vilkår om særlig tidsbegrænsning, når handicappet er stabiliseret.</p>\r\n<p class=\"Overskriftstekst1\" style=\"text-align: left;\">D. Hjerte-kar-sygdomme</p>\r\n<p class=\"Liste1\">\r\n   <span class=\"Liste1Nr\">1)</span> Sygdomme, der kan medføre, at den, der anmoder om udstedelse, fornyelse eller bevarelse af helbredsgodkendelse, udsættes for pludseligt svigt i hjerte- eller kredsløbssystemet, der kan bevirke en pludselig ændring af hjernevirksomheden, udgør en risiko for færdselssikkerheden.</p>\r\n<p class=\"Liste1\">\r\n   <span class=\"Liste1Nr\">2)</span> Helbredsgodkendelse kan hverken udstedes, fornyes eller bevares for ansøgere eller førere, der lider af alvorlige forstyrrelser i hjerterytmen.</p>\r\n<p class=\"Liste1\">\r\n   <span class=\"Liste1Nr\">3)</span> Helbredsgodkendelse kan hverken udstedes, fornyes eller bevares for ansøgere eller førere, der lider af angina pectoris, der opstår i hvile eller ved sindsbevægelse.</p>\r\n<p class=\"Liste1\">\r\n   <span class=\"Liste1Nr\">4)</span> Helbredsgodkendelse kan kun udstedes, fornyes eller bevares efter udtalelse fra egen læge eller speciallæge i hjertesygdomme, eventuelt med vilkår om individuelt fastsat tidsbegrænsning, for ansøgere og førere:</p>\r\n<p class=\"Liste2\">\r\n   <span class=\"Liste2Nr\">a)</span> der anvender pacemaker, ICD eller tilsvarende apparatur,</p>\r\n<p class=\"Liste2\">\r\n   <span class=\"Liste2Nr\">b)</span> der lider af blodtryksforstyrrelser, hvor blodtryksforstyrrelsen har medført komplikationer eller andre sygdomme, der kan udgøre en risiko for færdselssikkerheden,</p>\r\n<p class=\"Liste2\">\r\n   <span class=\"Liste2Nr\">c)</span> der inden for de sidste 5 år har haft tilfælde af hjerteinfarkt,</p>\r\n<p class=\"Liste2\">\r\n   <span class=\"Liste2Nr\">d)</span> der har eller har haft nedsat hjertefunktion/hjertesvigt, eller</p>\r\n<p class=\"Liste2\">\r\n   <span class=\"Liste2Nr\">e)</span> der har gennemgået operationer på hjertet, herunder hjertetransplantation.</p>\r\n<p class=\"Overskriftstekst1\" style=\"text-align: left;\">E. Diabetes</p>\r\n<p class=\"Liste1\">\r\n   <span class=\"Liste1Nr\">1)</span> I de følgende afsnit defineres alvorlig hypoglykæmi som en tilstand, der kræver assistance fra en anden person. En person anses for at lide af recidiverende alvorlig hypoglykæmi, når den pågældende har haft mere end ét tilfælde af alvorlig hypoglykæmi inden for en periode på 12 måneder.</p>\r\n<p class=\"Liste1\">\r\n   <span class=\"Liste1Nr\">2)</span> Helbredsgodkendelse kan kun udstedes, fornyes, eller bevares for ansøgere eller letbaneførere med diabetes efter udtalelse fra egen læge eller speciallæge i intern medicin med særlig kendskab til diabetes, og hvis:</p>\r\n<p class=\"Liste2\">\r\n   <span class=\"Liste2Nr\">a)</span> ansøgeren eller letbaneføreren ikke lider af recidiverende alvorlig hypoglykæmi og/eller nedsat erkendelse af tilstanden, og</p>\r\n<p class=\"Liste2\">\r\n   <span class=\"Liste2Nr\">b)</span> ansøgeren eller letbaneføreren ved lægeundersøgelsen godtgør, at den pågældende forstår risikoen i forbindelse med hypoglykæmi og er i stand til at kontrollere sygdommen på en tilfredsstillende måde.</p>\r\n<p class=\"Liste1\">\r\n   <span class=\"Liste1Nr\">3)</span> Helbredsgodkendelse udstedes, fornyes eller bevares med vilkår om individuelt fastsat tidsbegrænsning på højst 5 år, dog højst 3 år, når ansøgeren behandles med medicin (dvs. insulin og/eller evt. anden medicin), som medfører risiko for fremkaldelse af hypoglykæmi.</p>\r\n<p class=\"Liste1\">\r\n   <span class=\"Liste1Nr\">4)</span> Helbredsgodkendelse kan jf. pkt. 2 og 3, udstedes, fornyes eller bevares for ansøgere eller letbaneførere med diabetes, såfremt der ikke behandles med medicin, som medfører risiko for hypoglykæmi. Behandles der med medicin, som ikke medfører risiko for hypoglykæmi, fastsættes tidsbegrænsningen dog højst til 3 år.</p>\r\n<p class=\"Liste1\">\r\n   <span class=\"Liste1Nr\">5)</span> Helbredsgodkendelse kan kun i helt særlige tilfælde udstedes, fornyes eller bevares for ansøgere eller letbaneførere, der behandles med medicin (dvs. insulin og/eller evt. anden medicin), som medfører risiko for fremkaldelse af hypoglykæmi, efter udtalelse fra speciallæge i intern medicin med særligt kendskab til diabetes eller egen læge, hvis det er denne, som behandler og kontrollerer ansøgerens diabetessygdom. Udtalelse fra speciallæge i intern medicin med særligt kendskab til diabetes kan dog kræves, hvis det anses for nødvendigt. I vurderingen af, om helbredsgodkendelse kan udstedes, fornyes eller bevares, skal der særligt tages hensyn til typen af diabetes samt sygdommens stabilitet. Udstedelse, fornyelse eller bevarelse af helbredsgodkendelse skal ske med vilkår om en individuelt fastsat tidsbegrænsning på højst 3 år og som minimum under følgende forudsætninger:</p>\r\n<p class=\"Liste2\">\r\n   <span class=\"Liste2Nr\">a)</span> der har ikke været tilfælde af hypoglykæmi inden for de seneste 12 måneder,</p>\r\n<p class=\"Liste2\">\r\n   <span class=\"Liste2Nr\">b)</span> ansøgeren eller letbaneføreren kan erkende og reagere på advarselssymptomer på tilstedeværelsen af hypoglykæmi,</p>\r\n<p class=\"Liste2\">\r\n   <span class=\"Liste2Nr\">c)</span> ansøgeren eller letbaneføreren kan ved lægeundersøgelsen godtgøre, at pågældende er i stand til at kontrollere sygdommen ved regelmæssige målinger af blodsukkerniveauet, mindst 2 gange om dagen og på tidspunkter, hvor vedkommende skal køre,</p>\r\n<p class=\"Liste2\">\r\n   <span class=\"Liste2Nr\">d)</span> ansøgeren eller letbaneføreren kan ved lægeundersøgelsen godtgøre, at pågældende forstår risikoen i forbindelse med hypoglykæmi, og</p>\r\n<p class=\"Liste2\">\r\n   <span class=\"Liste2Nr\">e)</span> der er ikke andre komplikationer (f.eks. synssvækkelse, neuropati eller kognitiv svækkelse) i forbindelse med diabetessygdommen, som kan medføre betydelig risiko for færdselssikkerheden.</p>\r\n<p class=\"Overskriftstekst1\" style=\"text-align: left;\">F. Neurologiske sygdomme (epilepsi mv.)</p>\r\n<p class=\"Liste1\">\r\n   <span class=\"Liste1Nr\">1)</span> For ansøgere eller letbaneførere, der lider af neurologiske sygdomme, som medfører kognitive eller fysiske symptomer, kan helbredsgodkendelse kun udstedes, fornyes eller bevares efter en lægelig udtalelse. Hvor andet ikke er angivet, skal udtalelsen afgives af en speciallæge i neurologi. Er der risiko for, at sygdommen forværres, udstedes, fornyes eller bevares helbredsgodkendelsen med vilkår om individuelt fastsat tidsbegrænsning. I denne forbindelse skal lægen i sin vurdering tage højde for risikoen for udvikling af de funktionsmæssige neurologiske udfald, der skyldes sygdomme, traumer eller operationer i centralnervesystemet eller i det perifere nervesystem, hvilket kan medføre kognitive udfald eller funktionsudfald, herunder påvirkning af motoriske og sensoriske funktioner, balance og koordination.</p>\r\n<p class=\"Liste1\">\r\n   <span class=\"Liste1Nr\">2)</span> Epilepsianfald, der påvirker bevidstheden, og andre alvorlige bevidsthedsforstyrrelser udgør en betydelig risiko for færdselssikkerheden, hvis anfaldene indtræffer, medens patienten fremfører letbanekøretøj.</p>\r\n<p class=\"Liste1\">\r\n   <span class=\"Liste1Nr\">3)</span> Epilepsi defineres som en tilstand, hvor en person har haft to eller flere epileptiske anfald inden for et tidsrum på under 5 år. Et provokeret epileptisk anfald defineres som et anfald, der åbenlyst skyldes en kendt årsag, som kan undgås.</p>\r\n<p class=\"Liste1\">\r\n   <span class=\"Liste1Nr\">4)</span> Helbredsgodkendelse kan kun udstedes, fornyes eller bevares for ansøgere eller førere med epilepsi efter en anfaldsfri periode på mindst 10 år uden antiepileptisk (anfaldsforebyggende) behandling. Ansøgeren eller letbaneføreren skal dokumentere, at der har været regelmæssig kontrol hos egen læge eller speciallæge i neurologi. En neurologisk speciallægeundersøgelse må ikke have afsløret nogen form for cerebral patologi, og et elektroencefalografi (EEG) må ikke have vist nogen epileptiform aktivitet. I helt særlige tilfælde kan helbredsgodkendelse udstedes, fornyes eller bevares på et tidligere tidspunkt, såfremt særlige sundhedsfaglige forhold taler herfor.</p>\r\n<p class=\"Liste1\">\r\n   <span class=\"Liste1Nr\">5)</span> For ansøgere eller letbaneførere, der har haft et enkeltstående provokeret epileptisk anfald som følge af en kendt provokerende faktor, der sandsynligvis ikke vil opstå under kørsel, kan helbredsgodkendelse kun udstedes, fornyes eller bevares efter udtalelse fra speciallæge i neurologi eller neurokirurgi. Der skal foreligge et EEG og en neurologisk speciallægeundersøgelse.</p>\r\n<p class=\"Liste1\">\r\n   <span class=\"Liste1Nr\">6)</span> For ansøgere eller letbaneførere, der har haft et enkeltstående uprovokeret epileptisk anfald, kan helbredsgodkendelse udstedes, fornyes eller bevares efter en anfaldsfri periode på 5 år uden antiepileptisk (anfaldsforebyggende) behandling og efter en udtalelse fra speciallæge i neurologi. I helt særlige tilfælde kan helbredsgodkendelse udstedes, fornyes eller bevares på et tidligere tidspunkt for ansøgere eller letbaneførere, såfremt særlige sundhedsfaglige forhold taler herfor.</p>\r\n<p class=\"Liste1\">\r\n   <span class=\"Liste1Nr\">7)</span> For ansøgere eller letbaneførere, der har haft andre alvorlige bevidsthedsforstyrrelser, herunder tab af bevidsthed, kan helbredsgodkendelse kun udstedes, fornyes eller bevares, såfremt risikoen for gentagelse ved en udtalelse fra egen læge eller speciallæge i relevant speciale vurderes at være højst 2 % om året.</p>\r\n<p class=\"Liste1\">\r\n   <span class=\"Liste1Nr\">8)</span> For ansøgere eller letbaneførere med forstyrrelser, der medfører øget risiko for anfald (f.eks. arteriovenøs misdannelse, intracerebral blødning eller andre strukturelle forhold), kan helbredsgodkendelse, uanset om der endnu ikke er forekommet anfald, kun udstedes, fornyes eller bevares efter en udtalelse fra speciallæge i neurologi eller neurokirurgi. Risikoen for anfald skal vurderes at være højst 2 % om året.</p>\r\n<p class=\"Liste1\">\r\n   <span class=\"Liste1Nr\">9)</span> For ansøgere eller letbaneførere med en strukturel intracerebral læsion, der medfører øget risiko for anfald, kan helbredsgodkendelse kun udstedes, fornyes eller bevares, såfremt risikoen for epilepsi uden antiepileptisk (anfaldsforebyggende) behandling ved en udtalelse fra speciallæge i neurologi eller neurokirurgi vurderes at være højst 2 % om året.</p>\r\n<p class=\"Overskriftstekst1\" style=\"text-align: left;\">G. Psykiske sygdomme eller svækkelser</p>\r\n<p class=\"Liste1\">\r\n   <span class=\"Liste1Nr\">1)</span> Undersøgelserne for kognitivt funktionsniveau (urskivetest og ord-genkaldelse) skal udføres ved fornyelse af helbredsgodkendelse fra det 70. år, og i øvrigt hvor der er begrundet mistanke om svækket kognitivt funktionsniveau.</p>\r\n<p class=\"Liste1\">\r\n   <span class=\"Liste1Nr\">2)</span> Ved kognitiv svækkelse skal ansøgeren eller føreren henvises af egen læge eller speciallæge i psykiatri/geriatri eller neurologi til en vejledende helbredsmæssig køretest.</p>\r\n<p class=\"Liste1\">\r\n   <span class=\"Liste1Nr\">3)</span> Helbredsgodkendelse kan kun udstedes, fornyes eller bevares efter udtalelse fra egen læge eller speciallæge i relevant speciale og eventuelt med vilkår om individuelt fastsat tidsbegrænsning for ansøgere og letbaneførere,</p>\r\n<p class=\"Liste2\">\r\n   <span class=\"Liste2Nr\">a)</span> der lider af alvorlige mentale forstyrrelser, medfødte eller erhvervet ved sygdomme, traumatiske lidelser eller neurokirurgiske indgreb,</p>\r\n<p class=\"Liste2\">\r\n   <span class=\"Liste2Nr\">b)</span> der er alvorligt mentalt retarderede, eller</p>\r\n<p class=\"Liste2\">\r\n   <span class=\"Liste2Nr\">c)</span> der lider af alvorlig alderdomssvækkelse, en alvorligt svækket dømmekraft, adfærd eller tilpasningsevne, der er knyttet til personligheden.</p>\r\n<p class=\"Overskriftstekst1\" style=\"text-align: left;\">H. Alkohol, narkotika og lægemidler</p>\r\n<p class=\"Overskriftstekst1\" style=\"text-align: left;\">Alkohol</p>\r\n<p class=\"Liste1\">\r\n   <span class=\"Liste1Nr\">1)</span> Indtagelse af alkohol udgør en betydelig risiko for færdselssikkerheden. På grund af problemets alvor må der udvises stor årvågenhed fra lægeside.</p>\r\n<p class=\"Liste1\">\r\n   <span class=\"Liste1Nr\">2)</span> Helbredsgodkendelse kan hverken udstedes, fornyes eller bevares for ansøgere eller personer, der er afhængige af alkohol, eller som ikke kan holde fremførsel af letbanekøretøj og indtagelse af alkohol adskilt.</p>\r\n<p class=\"Liste1\">\r\n   <span class=\"Liste1Nr\">3)</span> For ansøgere eller personer, der har været kroniske alkoholikere (alkoholafhængighedssyndrom), kan helbredsgodkendelse kun udstedes, fornyes eller bevares efter en periode, hvori den pågældende beviseligt har været afholdende, og efter udtalelse fra egen læge eller speciallæge i psykiatri med vilkår om individuelt fastsat tidsbegrænsning.</p>\r\n<p class=\"Overskriftstekst1\" style=\"text-align: left;\">Narkotika og lægemidler</p>\r\n<p class=\"Overskriftstekst2\" style=\"text-align: left;\">Misbrug:</p>\r\n<p class=\"NormalInd\">Helbredsgodkendelse kan hverken udstedes, fornyes eller bevares for ansøgere eller letbaneførere, som er afhængige af euforiserende eller andre bevidsthedspåvirkende stoffer.</p>\r\n<p class=\"Overskriftstekst2\" style=\"text-align: left;\">Regelmæssig indtagelse:</p>\r\n<p class=\"NormalInd\">Helbredsgodkendelse kan hverken udstedes, fornyes eller bevares for ansøgere eller letbaneførere, der regelmæssigt indtager euforiserende eller andre bevidsthedspåvirkende stoffer, uanset disses form, når de kan nedsætte vedkommendes evne til uden risiko for at fremføre et letbanekøretøj, og hvis den indtagne mængde er så stor, at fremførsel af et letbanekøretøj påvirkes negativt. Det samme gælder alle andre lægemidler eller kombinationer af lægemidler, der påvirker evnen til at fremføre et letbanekøretøj.</p>\r\n<p class=\"Overskriftstekst1\" style=\"text-align: left;\">I. Nyresygdomme</p>\r\n<p class=\"Liste1\">\r\n   <span class=\"Liste1Nr\">1)</span> For ansøgere eller letbaneførere, der lider af alvorlig, irreversibel nyreinsufficiens, kan helbredsgodkendelse kun udstedes, fornyes eller bevares i særlige tilfælde efter udtalelse fra egen læge eller speciallæge i intern medicin og med vilkår om individuelt fastsat tidsbegrænsning.</p>\r\n<p class=\"Overskriftstekst1\" style=\"text-align: left;\">J. Andet</p>\r\n<p class=\"Liste1\">\r\n   <span class=\"Liste1Nr\">1)</span> For ansøgere eller letbaneførere, der lider af en anden sygdom end de i pkt. A-I nævnte, som kan nedsætte evnen til på betryggende måde at fremføre et letbanekøretøj, kan helbredsgodkendelse kun udstedes, fornyes eller bevares efter udtalelse fra egen læge eller speciallæge i relevant speciale og om nødvendigt med vilkår om individuelt fastsat tidsbegrænsning.</p>\r\n<p class=\"Liste1\">\r\n   <span class=\"Liste1Nr\">2)</span> For ansøgere eller personer, der har undergået en organtransplantation eller implantation af kunstige organer, der kan påvirke evnen til at fremføre et letbanekøretøj, kan helbredsgodkendelse udstedes, fornyes eller bevares efter udtalelse fra egen læge eller speciallæge i relevant speciale og om nødvendigt med vilkår om individuelt fastsat tidsbegrænsning.</p>\r\n<a id=\"B3\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil3\">Bilag 3</span>\r\n</p>\r\n<p class=\"BilagTekst\">Helbredskrav for trafikstyringspersonale</p>\r\n<p class=\"Overskriftstekst1\" style=\"text-align: left;\">1. Generelle helbredskrav</p>\r\n<p class=\"NormalInd\">Personen må ikke have helbredsproblemer eller være under en medicinsk behandling, der kan forårsage:</p>\r\n<p class=\"Liste1\">\r\n   <span class=\"Liste1Nr\">1.1.</span> pludselig bevidstløshed,</p>\r\n<p class=\"Liste1\">\r\n   <span class=\"Liste1Nr\">1.2.</span> nedsat opmærksomhed eller koncentration,</p>\r\n<p class=\"Liste1\">\r\n   <span class=\"Liste1Nr\">1.3.</span> pludseligt tab af arbejdsevnen,</p>\r\n<p class=\"Liste1\">\r\n   <span class=\"Liste1Nr\">1.4.</span> nedsat balance- eller koncentrationsevne, eller</p>\r\n<p class=\"Liste1\">\r\n   <span class=\"Liste1Nr\">1.5.</span> betydelig begrænsning af bevægelsesevnen.</p>\r\n<p class=\"Overskriftstekst1\" style=\"text-align: left;\">2. Krav til synsevnen</p>\r\n<p class=\"NormalInd\">Der stilles følgende krav til synsevnen:</p>\r\n<p class=\"Liste1\">\r\n   <span class=\"Liste1Nr\">2.1.</span> synsstyrke på afstand med eller uden korrektion: 0,8 (højre øje + venstre øje - målt separat); mindst 0,3 på det svagest seende øje,</p>\r\n<p class=\"Liste1\">\r\n   <span class=\"Liste1Nr\">2.2.</span> maksimalværdier for korrigerende linser: langsynethed + 5/nærsynethed -8. Trafikstyrelsen kan i særlige tilfælde, og efter udtalelse fra en øjenlæge, tillade værdier, der ligger uden for dette interval,</p>\r\n<p class=\"Liste1\">\r\n   <span class=\"Liste1Nr\">2.3.</span> synsstyrke på kort og mellemlang afstand: tilstrækkelig med eller uden korrektion,</p>\r\n<p class=\"Liste1\">\r\n   <span class=\"Liste1Nr\">2.4.</span> kontaktlinser og briller er tilladt, hvis de regelmæssigt kontrolleres,</p>\r\n<p class=\"Liste1\">\r\n   <span class=\"Liste1Nr\">2.5.</span> normalt farvesyn. Der anvendes en anerkendt test, f.eks. Ishihara, suppleret af en anden anerkendt test, hvis nødvendigt,</p>\r\n<p class=\"Liste1\">\r\n   <span class=\"Liste1Nr\">2.6.</span> synsfelt: normalt (ingen abnormitet af betydning for det arbejde, der skal udføres),</p>\r\n<p class=\"Liste1\">\r\n   <span class=\"Liste1Nr\">2.7.</span> syn på begge øjne: fyldestgørende; kræves ikke, når en person har god adaptationsevne og tilstrækkelig kompenseringsevne. Kun i det tilfælde, hvor personen har mistet sit binokulære syn efter ansættelsen,</p>\r\n<p class=\"Liste1\">\r\n   <span class=\"Liste1Nr\">2.8.</span> binokulært syn: skal være normalt og uden dobbeltsyn,</p>\r\n<p class=\"Liste1\">\r\n   <span class=\"Liste1Nr\">2.9.</span> kontrastfølsomhed: god,</p>\r\n<p class=\"Liste1\">\r\n   <span class=\"Liste1Nr\">2.10.</span> ingen fremadskridende øjensygdom, og</p>\r\n<p class=\"Liste1\">\r\n   <span class=\"Liste1Nr\">2.11.</span> øjenimplantater, keratotomi og keratektomi er kun tilladt, hvis de kontrolleres årligt eller med en hyppighed, som Trafikstyrelsen fastsætter.</p>\r\n<p class=\"Overskriftstekst1\" style=\"text-align: left;\">3. Krav til hørelsen</p>\r\n<p class=\"NormalInd\">Tilstrækkelig hørelse skal være bekræftet ved toneaudiogram, dvs.:</p>\r\n<p class=\"Liste1\">\r\n   <span class=\"Liste1Nr\">3.1.</span> hørelsen skal være tilstrækkelig til, at personen kan føre en telefonsamtale samt høre alarmtoner og radiobudskaber.</p>\r\n<p class=\"Liste1\">\r\n   <span class=\"Liste1Nr\">3.2.</span> Følgende værdier anses for vejledende:</p>\r\n<p class=\"Liste1\">\r\n   <span class=\"Liste1Nr\">3.2.1.</span> hørenedsættelsen må ikke være større end 40 dB ved 500 og 1000 Hz, og</p>\r\n<p class=\"Liste1\">\r\n   <span class=\"Liste1Nr\">3.2.2.</span> hørenedsættelsen må ikke være større end 45 dB ved 2000 Hz for det øre, hvor hørelsen ved luftledning er dårligst.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/07/2014"
        },
        {
            "displayName": "Accession",
            "displayValue": "B20140089105"
        },
        {
            "displayName": "Entydig dokumentidentifikation",
            "displayValue": "BL000948"
        },
        {
            "displayName": "Dato for førstegangsindlæggelse",
            "displayValue": "17/07/2014"
        },
        {
            "displayName": "Dato for indlæggelse",
            "displayValue": "17/07/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "891"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "30/06/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Transportmin.,<br />Trafikstyrelsen, j.nr. TS10000-00062"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}