{
    "id": 105447,
    "title": "1997 BR 3   BERETNING OM FINANSUDVALGETS ARBEJDSFORM    NR 3 1997-98. 1. SAMLING ",
    "documentTypeId": "370",
    "isSagsforlobPeriodValid": false,
    "shortName": "1997/1 BR 3",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 3 </P>  \r\n\r\n<P></P>  \r\n\r\n<P>Beretning om Finansudvalgets arbejdsform <BR>  \r\n\r\n Nr 3 1997-98. 1. samling </P>  \r\n\r\n<P></P>  \r\n\r\n<P>Afgivet af Finansudvalget </P>  \r\n\r\n<P></P>  \r\n\r\n<P>Afgivet: 19980304 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>INDHOLDSFORTEGNELSE</B>  </P>  \r\n\r\n<P> <I>1. Indledning</I>  </P>  \r\n\r\n<P> <I>2. Udvalgets arbejdsfelt</I>  </P>  \r\n\r\n<P> <I>2.1. Bevillingslovgivning</I>  </P>  \r\n\r\n<P> <I>2.2. Generel økonomisk politik</I>  </P>  \r\n\r\n<P> <I>2.3. Behandling af lov og beslutningsforslag</I>  </P>  \r\n\r\n<P> <I>2.3.1. Behandling af lovgivning</I>  </P>  \r\n\r\n<P> <I>2.3.2. Behandling af forslag vedrørende aktstykker, der er til  \r\n\r\n behandling i</I>  </P>  \r\n\r\n<P> <I>Finansudvalget</I>  </P>  \r\n\r\n<P> <I>3. Interne procedureregler m.v. vedrørende Finansudvalgets  \r\n\r\n virksomhed</I>  </P>  \r\n\r\n<P> <I>3.1. Spørgsmål vedrørende behandling af aktstykker</I>  </P>  \r\n\r\n<P> <I>3.1.1. Reglen om, at &#187;stolene tæller&#171;</I>  </P>  \r\n\r\n<P> <I>3.1.1.1. Hovedreglen</I>  </P>  \r\n\r\n<P> <I>3.1.1.2. Undtagelser fra reglen om, at &#187;stolene tæller&#171;</I>  \r\n\r\n</P>  \r\n\r\n<P> <I>3.1.1.2.1. Tilstedeværende medlemmer tegner partiet</I>  </P>  \r\n\r\n<P> <I>3.1.1.2.2. Forhåndsmeddelelse om stillingtagen til aktstykker</I>  \r\n\r\n</P>  \r\n\r\n<P> <I>3.1.1.2.3. Afstemninger om procedurespørgsmål</I>  </P>  \r\n\r\n<P> <I>3.1.1.2.3.1. Procedurespørgsmål, som er sat på dagsordenen </I></P>  \r\n\r\n<P>for udvalgsmødet </P>  \r\n\r\n<P> <I>3.1.1.2.3.2. Procedurespørgsmål, der ikke er på dagsordenen </I></P>  \r\n\r\n<P>for det pågældende udvalgsmøde </P>  \r\n\r\n<P> <I>3.1.2. Opsættende virkning af spørgsmål stillet vedrørende  \r\n\r\n aktstykker</I>  </P>  \r\n\r\n<P> <I>3.1.3. Udsættelse af Finansudvalgets færdigbehandling af et aktstykke,  \r\n\r\n der er ført</I>  </P>  \r\n\r\n<P> <I>frem i Folketingssalen</I>  </P>  \r\n\r\n<P> <I>3.2. Finansudvalgets og Folketingets behandling af  \r\n\r\n finanslovforslaget</I>  </P>  \r\n\r\n<P> <I>3.3. Udvalgets faste mødetidspunkt</I>  </P>  \r\n\r\n<P> <I>3.4. Embedsmænds deltagelse i samråd i udvalget</I>  </P>  \r\n\r\n<P> <I>4. Procedureregler m.v. i forhold til ministerierne, pressen og  \r\n\r\n offentligheden i almindelighed</I>  </P>  \r\n\r\n<P> <I>4.1. Vedrørende en eventuel revision af Folketingets  \r\n\r\n offentlighedsregler</I>  </P>  \r\n\r\n<P> <I>4.2. Fortrolige bilag og aktstykker</I>  </P>  \r\n\r\n<P> <I>4.3. Frister</I>  </P>  \r\n\r\n<P> <I>4.3.1. Frist for aflevering af aktstykker</I>  </P>  \r\n\r\n<P> <I>4.3.2. Frist for aflevering af ministerbesvarelser af spørgsmål</I>  \r\n\r\n</P>  \r\n\r\n<P> <I>4.4. Særligt vedrørende tekstanmærkninger på finanslovforslaget</I>  \r\n\r\n</P>  \r\n\r\n<P> <I>1. Indledning</I>  </P>  \r\n\r\n<P>Finansudvalget har en central placering i det statslige budget og  \r\n\r\n bevillingssystem. Udvalget behandler bl.a. finanslovforslaget,  \r\n\r\n tillægsbevillingslovforslaget, lovforslag om statslån og statsrevisorernes  \r\n\r\n endelige betænkning over statsregnskabet. Endvidere behandler Finansudvalget  \r\n\r\n et stort antal bevillingsansøgninger (aktstykker) fra ministre. Såfremt  \r\n\r\n Finansudvalget har tiltrådt en bevillingsansøgning, er vedkommende minister  \r\n\r\n efter gældende sædvane stillet, som om bevilling var givet ved lov med de  \r\n\r\n eventuelle særlige begrænsninger, som af Finansudvalget måtte være knyttet  \r\n\r\n til tiltrædelsen. </P>  \r\n\r\n<P>Finansudvalgets arbejdsform har hidtil hovedsagelig været reguleret ved  \r\n\r\n gennem årene fastlagte uskrevne kutymer og praksis for afgørelse af  \r\n\r\n tvivlsspørgsmål. Udgangspunkt har i denne forbindelse været og er fortsat, at  \r\n\r\n beslutninger træffes af udvalgets flertal. Udvalget finder det imidlertid  \r\n\r\n hensigtsmæssigt at fastlægge et sæt nedskrevne regler for udvalgets arbejde  \r\n\r\n og for udvalgets relationer til ministerierne, pressen og offentligheden i  \r\n\r\n øvrigt. </P>  \r\n\r\n<P>Finansudvalget har endvidere overvejet udvalgets fremtidige arbejdsområde.  \r\n\r\n Udvalget finder det bl.a. på baggrund af den stedfundne udvikling i det  \r\n\r\n statslige budget og bevillingssystem hensigtsmæssigt at udvide udvalgets  \r\n\r\n arbejdsfelt, således at udvalget ud over den grundige behandling af  \r\n\r\n bevillingslove og ansøgninger i væsentligt højere grad end tilfældet er i  \r\n\r\n øjeblikket tillige drøfter de overordnede linier i den økonomiske politik og  \r\n\r\n de rammer, der herigennem lægges for bevillingslovgivningen. </P>  \r\n\r\n<P> <I>2. Udvalgets arbejdsfelt</I>  </P>  \r\n\r\n<P> <I>2.1. Bevillingslovgivning</I>  </P>  \r\n\r\n<P>Der er enighed i Finansudvalget om, at hovedvægten i udvalgets arbejde  \r\n\r\n fortsat skal ligge på </P>  \r\n\r\n<P>- behandlingen af bevillingslovgivning, herunder bevillingansøgninger  \r\n\r\n (aktstykker) fra ministre og </P>  \r\n\r\n<P>- den kontrolfunktion, der ligger i behandlingen af de løbende  \r\n\r\n revisionssager og af statsrevisorernes endelige betænkning over  \r\n\r\n statsregnskabet samt i den almindelige adgang til at stille skriftlige  \r\n\r\n spørgsmål til og anmode om samråd m.v. med ministre. </P>  \r\n\r\n<P> <I>2.2. Generel økonomisk politik</I>  </P>  \r\n\r\n<P>Udvalget vil i forlængelse af sin centrale placering vedrørende  \r\n\r\n bevillinger og kontrollen med anvendelsen heraf styrke behandlingen af den  \r\n\r\n generelle økonomiske politik og drøftelsen af overordnede prioriteringer.  \r\n\r\n Dette sker med henblik på, at Finansudvalget i endnu højere grad bliver det  \r\n\r\n centrale forum i Folketinget for behandlingen af sådanne emner. </P>  \r\n\r\n<P>Der er på denne baggrund enighed om at nedsætte et underudvalg under  \r\n\r\n Finansudvalget. Underudvalget mødes efter behov, men mindst 2 gange årligt  \r\n\r\n med henblik på at drøfte konkrete forslag om f.eks. </P>  \r\n\r\n<P>1) høringer, temadebatter o.l. om aktuelle politiskøkonomiske  \r\n\r\n problemstillinger </P>  \r\n\r\n<P>2) uformelle orienteringsmøder med ministre, Det Økonomiske Råds  \r\n\r\n Formandskab, repræsentanter for Nationalbanken, forskere m.fl. </P>  \r\n\r\n<P>Herudover vil Finansudvalget på førstkommende udvalgsmøde efter udgivelsen  \r\n\r\n af centrale publikationer som f.eks. Finansredegørelsen eller Økonomisk  \r\n\r\n Oversigt samt efter publiceringen af beretninger fra  \r\n\r\n Rigsrevisionen/statsrevisorerne drøfte, om der er anledning til at stille  \r\n\r\n skriftlige spørgsmål eller ønsker om samråd eller møder af de under punkt 1  \r\n\r\n og 2 nævnte art. </P>  \r\n\r\n<P>Udvalget drøfter ligeledes en gang månedligt, om EUbilag omdelt i udvalget  \r\n\r\n eller kommende ØKOFINministerrådsmøder giver anledning til initiativer fra  \r\n\r\n udvalgets side. </P>  \r\n\r\n<P>Finansudvalget har drøftet muligheden for at indføre faste procedurer for  \r\n\r\n udvalgets behandling af beretninger fra Rigsrevisionen og Statsrevisorerne og  \r\n\r\n spørgsmålet om eventuelle justeringer i ordningen vedrørende  \r\n\r\n virksomhedsregnskaber i staten. Udvalget har i denne forbindelse drøftet, om  \r\n\r\n der som et supplement til den ved Akt 82 af 20. november 1996 etablerede  \r\n\r\n ordning skal finde en mere koncentreret afrapportering sted til Folketinget.  \r\n\r\n Der er enighed i udvalget om, at disse spørgsmål bør overvejes nøje, og  \r\n\r\n udvalget vil i forbindelse hermed drøfte sagen med statsrevisorerne. </P>  \r\n\r\n<P> <I>2.3. Behandling af lov og beslutningsforslag</I>  </P>  \r\n\r\n<P>Henvisning af forslag til udvalgsbehandling besluttes af det samlede  \r\n\r\n Folketing. </P>  \r\n\r\n<P> <I>2.3.1. Behandling af lovgivning</I>  </P>  \r\n\r\n<P>Udvalget finder, at når bortses fra finans og tillægsbevillingslovene og  \r\n\r\n lovforslag om statslån, bør udvalget normalt ikke behandle lovforslag. </P>  \r\n\r\n<P> <I>2.3.2. Behandling af forslag vedrørende aktstykker, der er til  \r\n\r\n behandling i Finansudvalget</I>  </P>  \r\n\r\n<P>For så vidt angår (lovforslag eller forslag til) folketingsbeslutning, der  \r\n\r\n fremsættes vedrørende aktstykker, der er til behandling i Finansudvalget,  \r\n\r\n finder udvalget, at sådanne forslag som udgangspunkt bør behandles i  \r\n\r\n vedkommende ressortudvalg. </P>  \r\n\r\n<P>Udvalget finder dog, at forslag vedrørende aktstykker fremsat af  \r\n\r\n statsministeren, finansministeren eller økonomiministeren eventuelt kan  \r\n\r\n henvises til udvalgsbehandling i Finansudvalget. Endvidere kan forslag  \r\n\r\n vedrørende andre ministerområder, når særlige grunde taler herfor,  \r\n\r\n udvalgsbehandles i Finansudvalget. </P>  \r\n\r\n<P>Henvises et forslag til behandling i Finansudvalget, kan udvalget beslutte  \r\n\r\n i forbindelse med behandlingen af forslaget at fravige den almindeligt  \r\n\r\n gældende regel om, at udvalget alene modtager skriftlige henvendelser fra  \r\n\r\n ministre og om, at det ikke er muligt at søge foretræde for udvalget. </P>  \r\n\r\n<P> <I>3. Interne procedureregler m.v. vedrørende Finansudvalgets  \r\n\r\n virksomhed</I>  </P>  \r\n\r\n<P> <I>3.1. Spørgsmål vedrørende behandling af aktstykker</I>  </P>  \r\n\r\n<P> <I>3.1.1. Reglen om, at &#187;stolene tæller&#171;</I>  </P>  \r\n\r\n<P> <I>3.1.1.1. Hovedreglen</I>  </P>  \r\n\r\n<P>Der er enighed i udvalget om, at udgangspunktet i forbindelse med  \r\n\r\n opgørelse af resultatet af votering om et aktstykke som hidtil er, at  \r\n\r\n medlemmer af Finansudvalget, der ikke er til stede ved voteringen, tiltræder  \r\n\r\n pågældende aktstykke. </P>  \r\n\r\n<P>Dette gælder i tilfælde, hvor fraværende medlemmer ikke på forhånd har  \r\n\r\n meddelt deres stilling til bevillingsansøgningen, jf. punkt 3.1.1.2.2., også  \r\n\r\n selvom der kan herske tvivl om, hvorvidt de, såfremt de havde være til stede  \r\n\r\n ved voteringen ville have kunnet tiltræde aktstykket. Fraværende medlemmer  \r\n\r\n kontaktes således ikke med henblik på afklaring af deres stilling til  \r\n\r\n aktstykker. </P>  \r\n\r\n<P> <I>3.1.1.2. Undtagelser fra reglen om, at &#187;stolene tæller&#171;</I>  \r\n\r\n</P>  \r\n\r\n<P>Reglen om, at &#187;stolene tæller&#171; gælder ikke i følgende tilfælde:  \r\n\r\n</P>  \r\n\r\n<P> <I>3.1.1.2.1. Tilstedeværende medlemmer tegner partiet</I>  </P>  \r\n\r\n<P>Såfremt et partis tilstedeværende medlem(mer) af Finansudvalget stemmer  \r\n\r\n nej eller undlader at stemme ved voteringen om et aktstykke, regnes  \r\n\r\n fraværende medlemmer af dette parti for at have stemt på samme måde som de(t)  \r\n\r\n tilstedeværende, medmindre de(t) fraværende medlem(mer) på forhånd har  \r\n\r\n meddelt en anden stilling end de(t) tilstedeværende medlem(mer), jf. punkt  \r\n\r\n 3.1.1.2.2. </P>  \r\n\r\n<P> <I>3.1.1.2.2. Forhåndsmeddelelse om stillingtagen til aktstykker</I>  \r\n\r\n</P>  \r\n\r\n<P>Såfremt et medlem kan forudse, at den pågældende ikke har mulighed for at  \r\n\r\n give møde ved voteringen om et aktstykke, kan medlemmet på forhånd meddele  \r\n\r\n sin stilling hertil. Forhåndsmeddelelse om stemmeafgivning vedrørende  \r\n\r\n aktstykker skal ske <I>skriftligt</I> enten </P>  \r\n\r\n<P>- til formanden inden voteringen, eller </P>  \r\n\r\n<P>- senest en halv time inden udvalgsmødets start til Finansudvalgets  \r\n\r\n Sekretariat. Meddelelse til Sekretariatet kan også ske ved telefax eller  \r\n\r\n elektronisk post. </P>  \r\n\r\n<P>Meddelelsen om stemmeafgivning gælder for samtlige partiets medlemmer af  \r\n\r\n Finansudvalget, medmindre andet tilkendegives </P>  \r\n\r\n<P>- af det medlem, der foretager meddelelsen, eller </P>  \r\n\r\n<P>- ved voteringen af et eller flere tilstedeværende medlemmer af partiet.  \r\n\r\n</P>  \r\n\r\n<P>Såfremt et på mødet tilstedeværende medlem på partiets vegne tilkendegiver  \r\n\r\n en anden holdning end den forhåndsmeddelte, er det den på mødet tilkendegivne  \r\n\r\n stilling, der er gældende. </P>  \r\n\r\n<P> <I>3.1.1.2.3. Afstemninger om procedurespørgsmål</I>  </P>  \r\n\r\n<P>Ved afstemninger om procedurespørgsmål er det ikke på forhånd entydigt  \r\n\r\n fastlagt, hvad der skal stemmes &#187;ja&#171; eller &#187;nej&#171; til. Det  \r\n\r\n giver derfor i sådanne tilfælde ikke mening at anvende reglen om, at  \r\n\r\n &#187;stolene tæller&#171;. Ved afstemninger om procedurespørgsmål anvendes i  \r\n\r\n stedet følgende regler: </P>  \r\n\r\n<P> <I>3.1.1.2.3.1. Procedurespørgsmål, som er sat på dagsordenen for  \r\n\r\n udvalgsmødet</I>  </P>  \r\n\r\n<P>Såfremt procedurespørgsmålet er sat på den før mødet omdelte dagsorden,  \r\n\r\n afgøres spørgsmålet af de tilstedeværende partier, således at hvert parti  \r\n\r\n medmindre et eller flere medlemmer tilkendegiver en fra partiets flertal  \r\n\r\n afvigende holdning stemmer med en vægt svarende til partiets antal medlemmer  \r\n\r\n i udvalget, uanset om partiets udvalgsmedlemmer er til stede eller ej.  \r\n\r\n Fraværende medlemmer kan på forhånd meddele deres stilling til  \r\n\r\n procedurespørgsmålet, jf. punkt 3.1.1.2.2. </P>  \r\n\r\n<P> <I>3.1.1.2.3.2. Procedurespørgsmål, der ikke er på dagsordenen for det  \r\n\r\n pågældende udvalgsmøde</I>  </P>  \r\n\r\n<P>Såfremt der under behandlingen af en sag opstår behov for afklaring af et  \r\n\r\n procedurespørgsmål, afgøres spørgsmålet således, at hvert parti medmindre et  \r\n\r\n eller flere medlemmer tilkendegiver en fra partiets flertal afvigende  \r\n\r\n holdning stemmer med en vægt svarende til partiets antal medlemmer i  \r\n\r\n udvalget, uanset om alle partiets udvalgsmedlemmer er til stede. </P>  \r\n\r\n<P>Såfremt et eller flere partier ikke har medlemmer til stede ved mødet, og  \r\n\r\n hvis de fraværende partiers stemmeafgivning kan have indflydelse på  \r\n\r\n afstemningens udfald, udsættes udvalgsmødet i op til en time. Fraværende  \r\n\r\n partiers medlemmer kontaktes af Finansudvalgets Sekretariat med henblik på at  \r\n\r\n fastslå deres stilling til procedurespørgsmålet. </P>  \r\n\r\n<P>Ethvert medlem af udvalget kan i øvrigt begære udvalgsmødet udsat i op til  \r\n\r\n en time med henblik på at afklare fraværende medlemmers stilling til et  \r\n\r\n procedurespørgsmål. </P>  \r\n\r\n<P> <I>3.1.2. Opsættende virkning af spørgsmål stillet vedrørende  \r\n\r\n aktstykker</I>  </P>  \r\n\r\n<P>Ved beslutning vedrørende aktstykker er udgangspunktet, at ubesvarede  \r\n\r\n spørgsmål har opsættende virkning. Følgen heraf er, at et aktstykke ikke kan  \r\n\r\n afgøres, såfremt der ved behandlingen af aktstykket foreligger ubesvarede  \r\n\r\n spørgsmål. </P>  \r\n\r\n<P>De(t) medlem(mer), der har taget initiativ til at stille spørgsmålet, kan  \r\n\r\n dog i forbindelse med, at spørgsmålet stilles, tilkendegive, at spørgsmålet  \r\n\r\n ikke har opsættende virkning, og at et aktstykke derfor kan afgøres, selv om  \r\n\r\n spørgsmålet ikke er besvaret. Såfremt der i forbindelse med, at et spørgsmål  \r\n\r\n stilles, er uenighed om, hvorvidt det skal have opsættende virkning, afgøres  \r\n\r\n dette spørgsmål efter reglerne om afstemninger om procedurespørgsmål, jf.  \r\n\r\n punkt 3.1.1.2.3. </P>  \r\n\r\n<P>Når et spørgsmål er stillet, betragtes det som værende stillet af  \r\n\r\n formanden på vegne af hele udvalget. Afgørelser om ændring af et spørgsmåls  \r\n\r\n status henholdsvis fra at have opsættende til ikke at have opsættende  \r\n\r\n virkning eller omvendt træffes derfor af udvalget på et udvalgsmøde efter  \r\n\r\n reglerne om afgørelse af procedurespørgsmål, jf. punkt 3.1.1.2.3. </P>  \r\n\r\n<P> <I>3.1.3. Udsættelse af Finansudvalgets færdigbehandling af et aktstykke,  \r\n\r\n der er ført frem i Folketingssalen</I>  </P>  \r\n\r\n<P>Ethvert medlem af Folketinget og enhver minister har adgang til at føre et  \r\n\r\n aktstykke vedrørende en bevillingsansøgning frem i Folketingssalen i form af  \r\n\r\n et lovforslag eller et forslag til folketingsbeslutning. </P>  \r\n\r\n<P>Udvalget har drøftet spørgsmålet om, i hvilket omfang Finansudvalget i  \r\n\r\n sådanne tilfælde kan forventes at stille behandlingen af aktstykket i bero,  \r\n\r\n indtil forslaget er færdigbehandlet i Folketingssalen. </P>  \r\n\r\n<P>Dette spørgsmål har i folketingsåret 196869 været behandlet af et udvalg  \r\n\r\n bestående af Udvalget for Forretningsordenen, suppleret med et  \r\n\r\n finansudvalgsmedlem fra hvert af de på dette tidspunkt i Finansudvalget  \r\n\r\n repræsenterede partier. Udvalget afgav den 11. april 1969 en beretning (jf.  \r\n\r\n Folketingstidende 196869, Till. B, sp. 12321234), hvorfra citeres: </P>  \r\n\r\n<P>&#187;Finansudvalgets aktstykker er tilgængelige for Folketingets  \r\n\r\n medlemmer såvel som for pressen, og ethvert medlem af Folketinget har adgang  \r\n\r\n til at føre et aktstykke vedrørende en bevillingsansøgning frem i  \r\n\r\n folketingssalen i form af et lovforslag eller et forslag til  \r\n\r\n folketingsbeslutning. Selv om et sådant skridt kun tages af et lille  \r\n\r\n mindretal i Tinget, vil det i almindelighed kunne forventes, at  \r\n\r\n Finansudvalgets behanding af bevillingsansøgningen vil blive stillet i bero,  \r\n\r\n til forhandlingen i folketingssalen har fundet sted. </P>  \r\n\r\n<P> <I>Uden for Tingets mødeperioder,</I> d.v.s. navnlig i de 34 sidste  \r\n\r\n måneder af folketingsåret, er der ikke en tilsvarende adgang for et hvert  \r\n\r\n folketingsmedlem til at føre en bevillingssag frem for Folketinget. Ifølge  \r\n\r\n grundlovens § 39 tilkommer det alene Folketingets formand at indkalde  \r\n\r\n Folketinget til møde, idet det dog påhviler ham at indkalde til møde, når  \r\n\r\n mindst 2/5 af Folketingets medlemmer eller statsministeren skriftligt  \r\n\r\n fremsætter begæring herom med angivelse af dagsorden. I sommertiden vil det  \r\n\r\n ikke være let at fremskaffe en sådan skriftlig begæring fra 2/5 af Tingets  \r\n\r\n medlemmer, men Folketingets formand har tilkendegivet, at hvis mindst 7 af  \r\n\r\n Finansudvalgets 17 medlemmer, repræsenterende 2/5 af Folketingets medlemmer,  \r\n\r\n ønsker Folketinget indkaldt i anledning af en bevillingssag, som er forelagt  \r\n\r\n i Finansudvalget til afgørelse i den mødefri del af folketingsåret, da vil  \r\n\r\n han indkalde Folketinget, selv om den i grundlovens § 39 krævede betingelse:  \r\n\r\n skriftlig begæring fra 2/5 af medlemmerne, ikke formelt er opfyldt. Formanden  \r\n\r\n vil træffe sin afgørelse efter at have drøftet sagen med statsministeren og  \r\n\r\n partiformændene, bl.a. for at undersøge, om sagen eventuelt vil kunne  \r\n\r\n udsættes, til Folketinget genoptager sine møder.&#171; </P>  \r\n\r\n<P>Den ovenfor skitserede ordning er i overensstemmelse med den af  \r\n\r\n Finansudvalget siden afgivelsen af beretningen fulgte praksis og bør  \r\n\r\n fastholdes. </P>  \r\n\r\n<P>I den forbindelse konstaterer udvalget, at ordningen også gælder  \r\n\r\n vedrørende forslag fremsat af medlemmer af partier, der ikke er repræsenteret  \r\n\r\n i Finansudvalget såfremt </P>  \r\n\r\n<P>- forslaget er fremsat senest dagen før det møde, hvor aktstykket  \r\n\r\n behandles i Finansudvalget, og </P>  \r\n\r\n<P>- forslagsstillerne ligeledes senest dagen før udvalgsmødet <I>  \r\n\r\n skriftligt</I> har meddelt Finansudvalgets formand og/eller dettes  \r\n\r\n sekretariat, at forslagsstillerne anmoder om, at behandingen af  \r\n\r\n bevillingsansøgningen stilles i bero, til forslaget er færdigbehandlet i  \r\n\r\n Folketingssalen. </P>  \r\n\r\n<P> <I>3.2. Finansudvalgets og Folketingets behandling af  \r\n\r\n finanslovforslaget</I>  </P>  \r\n\r\n<P>Udvalget har drøftet, om procedurerne for behandling af finanslovforslaget  \r\n\r\n bør justeres, f.eks. ved </P>  \r\n\r\n<P>- en uddelegering af gennemgangen af finanslovforslaget til fagudvalg  \r\n\r\n eller </P>  \r\n\r\n<P>- høring af fagudvalg eller tildeling af en form for kompetence vedrørende  \r\n\r\n udmøntning af rammer, der kunne fastsættes af Finansudvalget, som tilfældet  \r\n\r\n f.eks. er i Sverige og Norge. </P>  \r\n\r\n<P>Der er enighed i udvalget om, at fagudvalgene naturligvis til enhver tid  \r\n\r\n kan drøfte det af finansministeren fremsatte finanslovforslag og tilkendegive  \r\n\r\n deres holdninger hertil. Udvalget finder imidlertid ikke, at der er grund til  \r\n\r\n at ændre de eksisterende procedurer for Folketingets behandling af  \r\n\r\n finanslovforslaget. </P>  \r\n\r\n<P>Folketinget har med vedtagelsen den 27. maj 1997 af forslag til  \r\n\r\n folketingsbeslutning B 108, folketingsåret 199697, om ændring af Folketingets  \r\n\r\n Forretningsorden åbnet mulighed for, at der kan indkaldes til et særligt møde  \r\n\r\n i Folketinget kort tid efter fremsættelsen af finanslovforslaget med henblik  \r\n\r\n på at gennemføre en 1. behandling heraf. Med hensyn til tidspunktet for denne  \r\n\r\n 1. behandling finder Finans udvalget, at behandlingen kan finde sted den  \r\n\r\n førstkommende tirsdag eller torsdag efter den 5. september. Udvalget vil  \r\n\r\n normalt i ugen inden 1. behandling gennemgå finanslovforslaget på nogle møder  \r\n\r\n med henblik på at stille spørgsmål til ministrene. Udvalget afholder  \r\n\r\n eventuelt tillige møde umiddelbart efter 1. behandling med henblik på at  \r\n\r\n afklare, hvilke yderligere spørgsmål der skal stilles på baggrund af 1.  \r\n\r\n behandlingen. For så vidt angår 1. behandling af det genfremsatte  \r\n\r\n finanslovforslag finder Finansudvalget, at denne passende kunne foretages  \r\n\r\n umiddelbart efter folketingsårets begyndelse. I lighed med, hvad der  \r\n\r\n tidligere i en årrække var praksis, kunne 1. behandling af finanslovforslaget  \r\n\r\n finde sted sammen med forhandlingen om statsministerens åbningsredegørelse  \r\n\r\n som et selvstændigt punkt på dagsordenen, men således at den efterfølgende  \r\n\r\n sag, 1. behandling af forslag til finanslov, kunne omtales under  \r\n\r\n åbningsdebatten. </P>  \r\n\r\n<P> <I>3.3. Udvalgets faste mødetidspunkt</I>  </P>  \r\n\r\n<P>Udvalget har drøftet, om indførelsen af en spørgetime i Folketingssalen,  \r\n\r\n jf. Folketingets Forretningsorden § 20, stk. 1011, om onsdagen kl. 13 giver  \r\n\r\n anledning til at ændre udvalgets faste ugentlige mødetidspunkt. </P>  \r\n\r\n<P>Der er enighed om som udgangspunkt at fastholde udvalgets mødetidspunkt  \r\n\r\n til onsdage kl. 13. Tidspunktet for mødet kan dog efter formandens skøn i  \r\n\r\n ganske særlige tilfælde fraviges, såfremt ministre, hvis ressort har særlig  \r\n\r\n tilnytning til Finansudvalgets arbejde, deltager i spørgetimen, eller hvis  \r\n\r\n der i forbindelse med denne kan forventes drøftet sager, der har en betydelig  \r\n\r\n interesse for Finansudvalgets medlemmer. </P>  \r\n\r\n<P> <I>3.4. Embedsmænds deltagelse i samråd i udvalget</I>  </P>  \r\n\r\n<P>Udvalget har endvidere drøftet, om der skal åbnes mulighed for, at  \r\n\r\n embedsmænd kan deltage i samråd i Finansudvalget sammen med vedkommende  \r\n\r\n minister. </P>  \r\n\r\n<P>Udvalget finder, at den hidtil gældende regel, hvorefter embedsmænd fra  \r\n\r\n ministerier ikke deltager i samråd, bør fastholdes. Denne regel kan dog efter  \r\n\r\n formandens skøn fraviges i ganske særlige tilfælde, hvor meget tungtvejende  \r\n\r\n hensyn f.eks. til en hurtig afklaring af teknisk betonede spørgsmål taler  \r\n\r\n herfor. </P>  \r\n\r\n<P> <I>4. Procedureregler m.v. i forhold til ministerierne, pressen og  \r\n\r\n offentligheden i almindelighed</I>  </P>  \r\n\r\n<P> <I>4.1. Vedrørende en eventuel revision af Folketingets  \r\n\r\n offentlighedsregler</I>  </P>  \r\n\r\n<P>Finansudvalget har drøftet reglerne for offentlighedens adgang til  \r\n\r\n udvalgets bilag og aktstykker. </P>  \r\n\r\n<P>Der er enighed i udvalget om, at de gældende regler vedrørende adgangen  \r\n\r\n til <I>aktstykker</I> bør fastholdes, således at adgangen for andre end  \r\n\r\n udvalgsmedlemmer m.fl. normalt indtræder mandag morgen før behandling af  \r\n\r\n aktstykket om onsdagen. </P>  \r\n\r\n<P>Der er enighed i udvalget om, at udvalgsmedlemmerne bør undlade at give  \r\n\r\n pressen oplysninger om indholdet af nye aktstykker før dette tidspunkt. For  \r\n\r\n at opnå hensigten med denne ordning er det imidlertid en forudsætning, at der  \r\n\r\n heller ikke fra ministeriernes side tilgår pressen oplysning om nye  \r\n\r\n aktstykker før nævnte frigivelsestidspunkt. </P>  \r\n\r\n<P>For så vidt angår udvalgsbilag finder Finansudvalget, at det ville være  \r\n\r\n hensigtsmæssigt, at udvalgets bilag bliver tilgængelige for andre end  \r\n\r\n udvalgsmedlemmer dagen efter, at et bilag er omdelt i Finansudvalget. Bilag  \r\n\r\n omdelt på en mødedag vedrørende samme dags møde bør dog være tilgængelige  \r\n\r\n umiddelbart efter mødet. </P>  \r\n\r\n<P> <I>4.2. Fortrolige bilag og aktstykker</I>  </P>  \r\n\r\n<P>Hvor ministeren skønner, at særlige hensyn (f.eks. af sikkerhedspolitisk  \r\n\r\n eller forretningsmæssig karakter) gør dette påkrævet, kan et aktstykke gøres  \r\n\r\n fortroligt. </P>  \r\n\r\n<P>Udvalget finder det vigtigt, at aktstykker og udvalgsbilag i videst muligt  \r\n\r\n omfang er offentligt tilgængelige, og at så få oplysninger som muligt  \r\n\r\n stemples fortroligt. En minister, der fremsender et fortroligt aktstykke til  \r\n\r\n behandling i udvalget, bør derfor i bevillingsansøgningen gøre rede for </P>  \r\n\r\n<P>- den nøjagtige årsag til, at aktstykket er gjort fortroligt </P>  \r\n\r\n<P>- om og i givet fald hvornår ministeren vil tage skridt til at hæve  \r\n\r\n fortroligheden af aktstykket. </P>  \r\n\r\n<P>Ministeren bør endvidere i forbindelse med oversendelse af fortrolige  \r\n\r\n udvalgsbilag til Finansudvalget overveje, hvornår fortroligheden kan hæves og  \r\n\r\n så vidt muligt i bilaget gøre rede for, hvornår bilaget kan gøres  \r\n\r\n tilgængeligt for offentligheden. </P>  \r\n\r\n<P>For så vidt angår behandlingen af fortrolige aktstykker (og udvalgsbilag)  \r\n\r\n finder udvalget, at det er af afgørende vigtighed at sikre, at fortroligheden  \r\n\r\n overholdes både i forbindelse med ministeriernes forberedelse og  \r\n\r\n Finansudvalgets behandling af aktstykkerne. Udvalget finder, at den hidtil  \r\n\r\n gældende ordning, hvorefter fortrolige aktstykker kan drøftes af  \r\n\r\n Finansudvalgets medlemmer med andre folketingsmedlemmer og på partiernes  \r\n\r\n gruppemøder, bør fastholdes, men understreger, at fortrolige aktstykker kun  \r\n\r\n undtagelsesvis bør drøftes med andre end Finansudvalgsmedlemmer, og at dette  \r\n\r\n altid sker under den ufravigelige forudsætning, at fortroligheden overholdes  \r\n\r\n af dem, der på denne måde måtte blive inddraget i behandlingen. </P>  \r\n\r\n<P>Finansudvalget understreger, at fortrolige aktstykker og udvalgsbilag kun  \r\n\r\n fordeles til Finansudvalgets medlemmer og derfor ikke til partier, der ikke  \r\n\r\n har medlemmer i udvalget. </P>  \r\n\r\n<P> <I>4.3. Frister</I>  </P>  \r\n\r\n<P> <I>4.3.1. Frist for aflevering af aktstykker</I>  </P>  \r\n\r\n<P>Fristen for aflevering af aktstykker til Finansudvalgets Sekretariat er  \r\n\r\n normalt tirsdage kl. 12 ugen før det møde, hvor aktstykket forventes  \r\n\r\n behandlet. I sjældne tilfælde kan der gives nogle timers fristforlængelse. I  \r\n\r\n helt ekstraordinære tilfælde, hvor normalfristen ikke har kunnet overholdes,  \r\n\r\n og aktstykket derfor ikke har kunnet optrykkes i førstkommende ugentlige  \r\n\r\n aktstykkehæfte, vil der eventuelt kunne træffes aftale om en ekstraordinær  \r\n\r\n procedure. Aftale herom kan kun træffes mellem vedkommende minister og  \r\n\r\n Finansudvalgets formand. </P>  \r\n\r\n<P> <I>4.3.2. Frist for aflevering af ministerbesvarelser af spørgsmål</I>  \r\n\r\n</P>  \r\n\r\n<P>Et aktstykke kan i almindelighed ikke forventes afgjort, såfremt der til  \r\n\r\n mødet foreligger besvarelser, som er Finansudvalgets medlemmer i hænde efter  \r\n\r\n kl. 16 dagen før det møde, hvor aktstykket behandles. </P>  \r\n\r\n<P> <I>4.4. Særligt vedrørende tekstanmærkninger på finanslovforslaget</I>  \r\n\r\n</P>  \r\n\r\n<P>Udvalget finder, at antallet af tekstanmærkninger på finanslovforslaget  \r\n\r\n (og på aktstykker) bør begrænses mest muligt og har med tilfredshed noteret  \r\n\r\n sig, at Finansministeriet gerne medvirker hertil. Der henvises i den  \r\n\r\n forbindelse til finansministerens besvarelse af 21. november 1997 af  \r\n\r\n udvalgets spørgsmål 810, jf. § 7 bilag 34, folketingsåret 199798, 1. samling.  \r\n\r\n</P>  \r\n\r\n<P>P.u.v. </P>  \r\n\r\n<P>Peter Duetoft </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/03/1998"
        },
        {
            "displayName": "Accession",
            "displayValue": "19971SR00003"
        },
        {
            "displayName": "Entydig dokumentidentifikation",
            "displayValue": "CL008365"
        },
        {
            "displayName": "Dato for førstegangsindlæggelse",
            "displayValue": "09/03/1998"
        },
        {
            "displayName": "Dato for indlæggelse",
            "displayValue": "09/03/1998"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "3"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}