{
    "id": 112836,
    "title": "1985 LSF 254   FORSLAG TIL LOV ÆNDRING AF LOV OM INDKOMSTBESKATNING AF AKTIESELSKABER   M.V. (LIGESTILLING AF ELPRODUCERENDE ANDELSVINDMØLLER MED ELPRODUCERENDE   VINDMØLLER, DER DRIVES SOM INTERESSENTSKABER) ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 254",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 254 </P>  \r\n\r\n<P></P>  \r\n\r\n<P>Forslag til Lov ændring af lov om indkomstbeskatning af aktieselskaber  \r\n\r\n m.v. (Ligestilling af elproducerende andelsvindmøller med elproducerende  \r\n\r\n vindmøller, der drives som interessentskaber) </P>  \r\n\r\n<P></P>  \r\n\r\n<P>Fremsat af Hans Hækkerup (S) Lohmann (S) Lykketoft (S) Rahbæk Møller (SF)  \r\n\r\n Riishøj (SF) Thoft (SF) </P>  \r\n\r\n<P></P>  \r\n\r\n<P>den 6. maj 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om indkomstbeskatning af aktieselskaber m.v., jfr. </P>  \r\n\r\n<P>lovbekendtgørelse nr. 512 af 31. oktober 1983, som senest ændret </P>  \r\n\r\n<P>ved lov nr. 146 af 19. marts 1986, foretages følgende ændring: </P>  \r\n\r\n<P>I § 3, stk. 1, indsættes som nyt nummer: </P>  \r\n\r\n<P>&#187;16) Selskaber m.v, hvis formål udlukkende er at anlægge og drive  \r\n\r\n</P>  \r\n\r\n<P>vindmøller med det formål at producere elektricitet til medlemmer </P>  \r\n\r\n<P>eller andelshavere, og som er omfattet af § 1, stk. 1, nr. 2. </P>  \r\n\r\n<P>Skattepligten påhviler i stedet de enkelte medlemmer eller </P>  \r\n\r\n<P>andelshavere i forhold til disses andel i selskabet eller </P>  \r\n\r\n<P>foreningen. Ministeren for skatter og afgifter fastsætter de </P>  \r\n\r\n<P>nærmere regler vedrørende skattepligten.&#171; </P>  \r\n\r\n<P>§ 2 </P>  \r\n\r\n<P>Loven træder i kraft ved bekendtgørelsen i Lovtidende. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Formålet med lovforslaget er at foretage en ligestilling af den </P>  \r\n\r\n<P>skattemæssige behandling af elproducerende vindmøller, uanset om </P>  \r\n\r\n<P>disse er ejet af en enkeltperson eller af en række enkeltpersoner, </P>  \r\n\r\n<P>der har sluttet sig sammen i en andelsforening eller i et </P>  \r\n\r\n<P>interessentskab. </P>  \r\n\r\n<P>Rundt om i landet har grupper i befolkningen slået sig sammen i </P>  \r\n\r\n<P>forbindelse med etablering og drift af vindmøller og </P>  \r\n\r\n<P>vindmølleparker. I en række tilfælde er dette sket i forbindelse </P>  \r\n\r\n<P>med etablering af et andelsselskab med begrænset ansvar </P>  \r\n\r\n<P>(a.m.b.a.). Andelsformen er almindelig kendt i befolkningen og har </P>  \r\n\r\n<P>bred tilslutning, hvilket gør det lettere - uden mange </P>  \r\n\r\n<P>forklaringer om selskabsform - at opnå enighed om etablering af </P>  \r\n\r\n<P>en vindmølle. Andelshaverne hæfter nemlig alene for den andel, de </P>  \r\n\r\n<P>har tegnet sig for, hvorimod personer, der har sluttet sig sammen </P>  \r\n\r\n<P>i f.eks. et interessentskab, hæfter med hele deres formue. </P>  \r\n\r\n<P>Yderligere er der den fordel, at andelsbeviser kan belånes, og at </P>  \r\n\r\n<P>købet af møllen derfor forholdsvis simpelt kan finansieres. </P>  \r\n\r\n<P>For så vidt angår enkeltejede eller interessentskabsejede vindmøller </P>  \r\n\r\n<P>gælder der generelt den regel, at producerer møllen ikke væsentlig </P>  \r\n\r\n<P>mere strøm, end ejeren eller ejerne forbruger, holdes indtægter og </P>  \r\n\r\n<P>udgifter (herunder afskrivning) uden for indkomstopgørelsen. En </P>  \r\n\r\n<P>eventuel (uvæsentlig) nettoudbetaling fra elværket anses at </P>  \r\n\r\n<P>reducere ikke-fradragsberettigede udgifter og er dermed skattefri. </P>  \r\n\r\n<P>Overstiger betalingen (inklusive tilskud efter § 11 b i lov nr. 50 af </P>  \r\n\r\n<P>8. februar 1984 om afgift af elektricitet) fra elværket for solgt </P>  \r\n\r\n<P>strøm væsentlig værdien af ejerens eget strømforbrug, anses </P>  \r\n\r\n<P>strømproduktionen for erhvervsmæssig. Produktionen anses normalt </P>  \r\n\r\n<P>for erhvervsmæssig, når nettoudbetalingen fra elværket udgør mere </P>  \r\n\r\n<P>end 10 pct. af værdien af ejerens eget strømforbrug, beregnet på </P>  \r\n\r\n<P>grundlag af prisen ved køb hos elværket. Faste afgifter til </P>  \r\n\r\n<P>elværket medregnes også ved opgørelsen af værdien af eget </P>  \r\n\r\n<P>strømforbrug. Mindre overskridelser af grænsen på 10 pct. for en </P>  \r\n\r\n<P>enkelt afregningsperiode medfører ikke, at produktionen anses for </P>  \r\n\r\n<P>erhvervsmæssig, hvis overskudsproduktionen over en længere periode </P>  \r\n\r\n<P>er mindre end de nævnte 10 pct. </P>  \r\n\r\n<P>Producerer møllen væsentlig mere strøm, end ejeren forbruger, </P>  \r\n\r\n<P>indtægtsføres betalingen (inklusive det ovenfor nævnte tilskud) </P>  \r\n\r\n<P>for solgt strøm med fradrag af udgiften til ejerens eget forbrug. </P>  \r\n\r\n<P>Ved opgørelsen af møllens skattepligtige overskud kan der foretages </P>  \r\n\r\n<P>afskrivning på møllen, og driftsomkostninger kan fradrages. </P>  \r\n\r\n<P>Ejes vindmøllen af et selskab, f.eks. et andelsselskab, en forening </P>  \r\n\r\n<P>m.v., omfattes vindmøllevirksomheden efter gældende regler af </P>  \r\n\r\n<P>selskabsskattelovens bestemmelser. </P>  \r\n\r\n<P>Udbetaling til aktionærer, andelshavere m.v. skal beskattes som </P>  \r\n\r\n<P>udbytte. </P>  \r\n\r\n<P>Der henvises i denne forbindelse til statsskattedirektoratets </P>  \r\n\r\n<P>cirkulære 1985-15, punkt 1 og 4. Cirkulæret er optrykt som bilag. </P>  \r\n\r\n<P>Det vil sige, at de beløb for produceret elektricitet, som et </P>  \r\n\r\n<P>elselskab eventuelt via andelsselskabet udbetaler til </P>  \r\n\r\n<P>andelshaverne i forhold til deres andel i selskabet, skal </P>  \r\n\r\n<P>beskattes af det fulde beløb. Der er således tale om en klart </P>  \r\n\r\n<P>urimelig forskelsbehandling set i relation til enkelt- eller </P>  \r\n\r\n<P>interessentskabsejede vindmøller, hvor ejerne alene beskattes, </P>  \r\n\r\n<P>hvis det fra elselskabet udbetalte beløb for produceret strøm fra </P>  \r\n\r\n<P>møller med fradrag af ejerens udgifter til elektricitet modtaget </P>  \r\n\r\n<P>fra elværket overstiger 10 pct. over en længere periode. </P>  \r\n\r\n<P>Bemærkninger til den foreslåede ændring </P>  \r\n\r\n<P>Ændringen medfører en ligestilling mellem f.eks. andelsejede </P>  \r\n\r\n<P>(a.m.b.a.) vindmøller og interessentskabsejede vindmøller i </P>  \r\n\r\n<P>skattemæssig henseende. </P>  \r\n\r\n<P>Efter forslagsstillernes opfattelse kan ligestillingen opnås ved at </P>  \r\n\r\n<P>ændre punkt 4 i SD-cirkulære 1985-15, således at det fastslås, at </P>  \r\n\r\n<P>alene eventuelle egentlige udlodninger fra vindmølleselskabet </P>  \r\n\r\n<P>eller foreningen skal beskattes som udbytte. </P>  \r\n\r\n<P>Afregningsbeløb fra elselskabet for produceret strøm i forhold til </P>  \r\n\r\n<P>den tegnede andel er kun skattepligtigt for andelshaverne eller </P>  \r\n\r\n<P>medlemmerne, såfremt beløbet væsentlig overstiger værdien af eget </P>  \r\n\r\n<P>elforbrug. Der anvendes i denne forbindelse en tilsvarende 10 </P>  \r\n\r\n<P>pct.s grænse, som gælder for interessenter m.fl. </P>  \r\n\r\n<P>Det fastslås endvidere, at det er en forudsætning for at opnå </P>  \r\n\r\n<P>skattefrihed for det modtagne afregningsbeløb eller en del heraf, </P>  \r\n\r\n<P>at andelshaverne eller medlemmerne af det pågældende mølleselskab </P>  \r\n\r\n<P>eller -forening har bopæl inden for forsyningsområdet for det </P>  \r\n\r\n<P>elselskab, der aftager den producerede strøm, jfr. i øvrigt punkt </P>  \r\n\r\n<P>3 i det i bilaget optrykte cirkulære. I det tilfælde, hvor </P>  \r\n\r\n<P>medlemmet eller andelshaveren har bopæl eller flytter uden for </P>  \r\n\r\n<P>forsyningsområdet, sker der en almindelig beskatning af det fulde </P>  \r\n\r\n<P>afregningsbeløb svarende til den andel, som den pågældende har </P>  \r\n\r\n<P>tegnet sig for. </P>  \r\n\r\n<P>BILAG </P>  \r\n\r\n<P>Statsskattedirektoratet </P>  \r\n\r\n<P>SD-cirkulære </P>  \r\n\r\n<P>År-nr. 1985-15 </P>  \r\n\r\n<P>Den 7. maj 1985 </P>  \r\n\r\n<P>Den skattemæssige behandling af vindmøller </P>  \r\n\r\n<P>Disse regler gælder både, hvor ejeren aftager strøm direkte fra </P>  \r\n\r\n<P>møllen, og hvor strømmen aftages via elforsyningsnettet. </P>  \r\n\r\n<P>1. Enkeltejet vindmølle </P>  \r\n\r\n<P>1.1. Ejeren har kun privat strømforbrug på den ejendom, der er </P>  \r\n\r\n<P>tilmeldt som forbruger af strøm fra vindmøllen. </P>  \r\n\r\n<P>1.1.1. Producerer møllen ikke væsentlig mere strøm, end ejeren </P>  \r\n\r\n<P>forbruger, holdes indtægter og udgifter (herunder afskrivning) </P>  \r\n\r\n<P>uden for indkomstopgørelsen. En eventuel (uvæsentlig) </P>  \r\n\r\n<P>nettoudbetaling fra elværket anses at reducere ikke </P>  \r\n\r\n<P>fradragsberettigede udgifter og er dermed skattefri. </P>  \r\n\r\n<P>Overstiger betalingen (inklusive tilskud efter § 11 b i lov nr. 50 af </P>  \r\n\r\n<P>8. februar 1984 om afgift af elektricitet) fra elværket for solgt </P>  \r\n\r\n<P>strøm væsentlig værdien af ejerens eget strømforbrug, anses </P>  \r\n\r\n<P>strømproduktionen for erhvervsmæssig. Produktionen anses normalt </P>  \r\n\r\n<P>for erhvervsmæssig, når nettoudbetalingen fra elværket udgør mere </P>  \r\n\r\n<P>end 10 pct. af værdien af ejerens eget strømforbrug beregnet på </P>  \r\n\r\n<P>grundlag af prisen ved køb hos elværket. Faste afgifter til </P>  \r\n\r\n<P>elværket medregnes også ved opgørelsen af værdien af eget </P>  \r\n\r\n<P>strømforbrug. Mindre overskridelser af grænsen på 10 pct. for en </P>  \r\n\r\n<P>enkelt afregningsperiode medfører ikke, at produktionen anses for </P>  \r\n\r\n<P>erhvervsmæssig, hvis overskudsproduktionen over en længere periode </P>  \r\n\r\n<P>er mindre end de nævnte 10 pct. </P>  \r\n\r\n<P>1.1.2. Producerer møllen væsentlig mere strøm, end ejeren forbruger, </P>  \r\n\r\n<P>indtægtsføres betalingen (inklusive det i punkt 1.1.1. nævnte </P>  \r\n\r\n<P>tilskud) for solgt strøm med fradrag af udgiften til ejerens eget </P>  \r\n\r\n<P>forbrug. </P>  \r\n\r\n<P>Ved opgørelsen af møllens skattepligtige overskud kan der foretages </P>  \r\n\r\n<P>afskrivning på møllen, og driftsomkostninger kan fradrages. </P>  \r\n\r\n<P>Møllen kan afskrives efter afkskrivningslovens afsnit II. Den </P>  \r\n\r\n<P>erhvervsmæssige andel beregnes således: </P>  \r\n\r\n<PRE>  \r\n\r\n samlet produktion i kWh - privat forbrug i kWh  \r\n\r\n ----------------------------------------------  \r\n\r\n      samlet produktion i kWh  \r\n\r\n</PRE>  \r\n\r\n<P>Driftsomkostninger fradrages i samme omfang. </P>  \r\n\r\n<P>Tilskud til anskaffelse af en vindmølle efter lov nr. 2 af 2. januar </P>  \r\n\r\n<P>1981 skal fragå i afskrivningsgrundlaget. </P>  \r\n\r\n<P>1.2. Ejeren har såvel privat som erhvervsmæssigt strømforbrug på den </P>  \r\n\r\n<P>ejendom, der er tilmeldt som forbruger af strøm fra vindmøllen. </P>  \r\n\r\n<P>1.2.1. Sælges der ikke mere strøm end angivet i punkt 1.1.1., skal </P>  \r\n\r\n<P>betalingen for solgt strøm ikke indtægtsføres. Ved opgørelsen af, </P>  \r\n\r\n<P>om overskudsproduktionen overstiger de nævnte 10 pct., medregnes </P>  \r\n\r\n<P>det der omtalte tilskud. </P>  \r\n\r\n<P>Momsregistrerede virksomheder får refunderet elafgiften af det </P>  \r\n\r\n<P>erhversmæssige forbrug, dog med regulering for modtaget tilskud. </P>  \r\n\r\n<P>Derfor skal der ved opgørelsen af, om 10 pct.-grænsen er </P>  \r\n\r\n<P>overskredet, alene medregnes tilskud, der overstiger den elafgift, </P>  \r\n\r\n<P>som er betalt af det erhvervsmæssige forbrug. </P>  \r\n\r\n<P>Der kan afskrives efter afskrivningslovens afsnit II med en andel, </P>  \r\n\r\n<P>som svarer til forholdet mellem det erhvervsmæssige kWh-forbrug af </P>  \r\n\r\n<P>strøm og det samlede kWh-forbrug. Driftsudgifter kan fradrages i </P>  \r\n\r\n<P>samme forhold. </P>  \r\n\r\n<P>Køb af strøm er kun fradragsberettiget i det omfang, udgiften til køb </P>  \r\n\r\n<P>af strøm overstiger indtægten ved salg af strøm. I disse tilfælde </P>  \r\n\r\n<P>kan der fradrages så stor en del af nettoudgiften, som svarer til </P>  \r\n\r\n<P>forholdet mellem det erhvervsmæssige og det samlede forbrug i kWh. </P>  \r\n\r\n<P>1.2.2. Producerer møllen væsentlig mere strøm, end ejeren forbruger </P>  \r\n\r\n<P>såvel erhvervsmæssigt som privat, anvendes reglerne i punkt 1.1.2. </P>  \r\n\r\n<P>Udgiften til ejerens privatforbrug skal således modregnes ved </P>  \r\n\r\n<P>opgørelsen af møllens skattepligtige overskud. </P>  \r\n\r\n<P>Den erhvervsmæssige anvendelse beregnes på grundlag af samlet </P>  \r\n\r\n<P>produktion og privatforbrug i kWh. </P>  \r\n\r\n<P>1.3. Ejeren har alene erhvervsmæssigt strømforbrug på den ejendom, </P>  \r\n\r\n<P>der er tilmeldt som forbruger af strøm fra vindmøllen. </P>  \r\n\r\n<P>Vindmøllen anses for udelukkende erhvervsmæssig. </P>  \r\n\r\n<P>Eventuel nettoudbetaling fra elværket skal indtægtsføres. </P>  \r\n\r\n<P>Der kan afskrives på anskaffelsesudgifterne efter afskrivningslovens </P>  \r\n\r\n<P>afsnit I. </P>  \r\n\r\n<P>Udgifter til køb af strøm er fradragsberettigede. </P>  \r\n\r\n<P>2. Fællesejet vindmølle </P>  \r\n\r\n<P>Ejes vindmøllen af flere personer i forening, f.eks. et </P>  \r\n\r\n<P>interessentskab, gælder de under punkt 1 anførte regler </P>  \r\n\r\n<P>tilsvarende. </P>  \r\n\r\n<P>Afgørelsen af, om der foreligger erhvervsmæssig virksomhed, skal </P>  \r\n\r\n<P>foretages for hver ejer for sig. Det afgørende er således, om den </P>  \r\n\r\n<P>enkelte ejers andel af salget af strøm overstiger hans forbrug med </P>  \r\n\r\n<P>10 pct., jfr. punkt 1.1.1. </P>  \r\n\r\n<P>Anses vindmøllen for erhvervsmæssig, skal ejeren anvende reglerne i </P>  \r\n\r\n<P>punkt 1.1.2. </P>  \r\n\r\n<P>Anvender en ejer også strøm i sit erhverv, benyttes reglerne i punkt </P>  \r\n\r\n<P>1.2. tilsvarende. </P>  \r\n\r\n<P>3. Ejeren bor uden for forsyningsområdet </P>  \r\n\r\n<P>De foran anførte regler gælder for vindmølleejere, der bor inden for </P>  \r\n\r\n<P>forsyningsområdet for det elselskab, der aftager strømmen. Bor </P>  \r\n\r\n<P>ejeren uden for det nævnte område, gælder de almindelige regler </P>  \r\n\r\n<P>for opgørelse af overskud ved erhvervsmæssig virksomhed. </P>  \r\n\r\n<P>4. Selskabsejet vindmølle </P>  \r\n\r\n<P>Ejes vindmøllen af et selskab, en forening m.v., omfattes </P>  \r\n\r\n<P>vindmøllevirksomheden af selskabsskattelovens bestemmelser. </P>  \r\n\r\n<P>Udbetaling til aktionærer, andelshavere m.v skal beskattes som </P>  \r\n\r\n<P>udbytte. </P>  \r\n\r\n<P>Opmærksomheden henledes på, at selskabsejede vindmøller kan være </P>  \r\n\r\n<P>undtaget fra skattepligt efter selskabsskattelovens § 3, stk. 1, </P>  \r\n\r\n<P>nr. 4. </P>  \r\n\r\n<P>5. Ikrafttrædelse </P>  \r\n\r\n<P>Cirkulæret har virkning fra og med indkomstskatteåret 1984. </P>  \r\n\r\n<P>Hvor vindmøllen ikke producerer væsentlig mere strøm, end ejeren </P>  \r\n\r\n<P>forbruger såvel privat som erhvervsmæssigt, jfr. punkt 1.2.1., kan </P>  \r\n\r\n<P>ejeren i overensstemmelse med hidtidig praksis i 1984 vælge at </P>  \r\n\r\n<P>indtægtsføre betalingen for solgt strøm og fradrage en tilsvarende </P>  \r\n\r\n<P>strørre del af driftsudgifter og afskrivninger. Fra og med </P>  \r\n\r\n<P>indkomståret 1985 gælder reglerne i punkt 1.2.1. </P>  \r\n\r\n<P>Vindmøller er hidtil vurderingsmæssigt og afskrivningsmæssigt </P>  \r\n\r\n<P>behandlet dels som installation, dels som inventar, idet møllens </P>  \r\n\r\n<P>fundament og tårn betragtes som en installation og møllens </P>  \r\n\r\n<P>bevægelige dele som inventar. Vindmøller på lejet grund anses dog </P>  \r\n\r\n<P>i det hele for inventar. </P>  \r\n\r\n<P>Fra og med indkomståret 1985 anses vindmøller for driftsmidler, der </P>  \r\n\r\n<P>kan afskrives efter afskrivningslovens afsnit I eller II. Denne </P>  \r\n\r\n<P>praksisændring har virkning for anskaffelser, der foretages i </P>  \r\n\r\n<P>indkomståret 1985 og senere. </P>  \r\n\r\n<P>Hans Westerberg </P>  \r\n\r\n<P>/ Marianne Mandahl </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00254"
        },
        {
            "displayName": "Entydig dokumentidentifikation",
            "displayValue": "CL006238"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "254"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}