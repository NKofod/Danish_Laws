{
    "id": 56948,
    "title": "Cirkulæreskrivelse om decentralisering af aftaler om puljetillæg (* 1) ",
    "documentTypeId": "210",
    "isSagsforlobPeriodValid": false,
    "shortName": "CIS nr 6200 af 09/04/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om decentralisering af  \r\n\r\n aftaler om puljetillæg (* 1) </H1>  \r\n\r\n<P></P>  \r\n\r\n<P>Det meddeles herved, at finansministeriet og Ingeniørforbundet har indgået  \r\n\r\n vedlagte aftale af 29. marts 1985 om decentralisering af aftaler om  \r\n\r\n puljetillæg med tilhørende protokollat og bemærkninger. </P>  \r\n\r\n<P>Ved aftalen åbnes der mulighed for, at finansministeriet og  \r\n\r\n Ingeniørforbundet kan overlade indgåelsen af aftaler om fordeling af  \r\n\r\n puljetillæg og genanvendelse af ledigblevne puljetillæg for så vidt angår  \r\n\r\n akademi- og civilingeniører til de enkelte ministerier, fraktioner og  \r\n\r\n tillidsrepræsentanter. </P>  \r\n\r\n<P>I ordningen deltager i første omgang arbejdsministeriet, DSB,  \r\n\r\n energiministeriet, forsvarsministeriet, miljøministeriet, ministeriet for  \r\n\r\n Grønland, ministeriet for offentlige arbejder og Post- og Telegrafvæsenet.  \r\n\r\n Finansministeriet og Ingeniørforbundet kan aftale, at andre ministerier kan  \r\n\r\n deltage i ordningen. </P>  \r\n\r\n<P>For ministerier, der ikke deltager i ordningen, indgås aftaler om  \r\n\r\n fordeling af puljetillæg og genanvendelse af ledigblevne puljetillæg fortsat  \r\n\r\n mellem finansministeriet og Ingeniørforbundet i overensstemmelse med de  \r\n\r\n hidtidige regler. </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P>C. E. Johansen </P>  \r\n\r\n<P>AFTALE </P>  \r\n\r\n<P>mellem </P>  \r\n\r\n<P>finansministeriet </P>  \r\n\r\n<P>og </P>  \r\n\r\n<P>Ingeniørforbundet </P>  \r\n\r\n<P>om </P>  \r\n\r\n<P>decentralisering af aftaler om puljetillæg. </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Finansministeriet kan overlade indgåelsen af  \r\n\r\n aftaler om fordeling af puljetillæg og genanvendelse af ledigblevne  \r\n\r\n puljetillæg til de enkelte ministerier m.v. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ingeniørforbundet kan overlade indgåelsen af  \r\n\r\n aftaler om fordeling af puljetillæg og genanvendelse af ledigblevne  \r\n\r\n puljetillæg til de enkelte fraktioner og tillidsrepræsentanter. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Puljer fordeles ved overenskomstforhandlingerne  \r\n\r\n med et samlet beløb til hvert af de berørte ministerier m.v. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Oversigter over ledigblevne puljetillæg og  \r\n\r\n tidspunktet for genanvendelse af disse tillæg tilvejebringes ved forhandling  \r\n\r\n mellem finansministeriet og Ingeniørforbundet. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> De berørte ministerier m.v., fraktioner og  \r\n\r\n tillidsrepræsentanter kan inden for de rammer, der følger af §§ 3 og 4, indgå  \r\n\r\n aftaler om ydelse af nye kvalifikationstillæg på eller om forhøjelse af  \r\n\r\n bestående kvalifikationstillæg til 18.670 kr., 24.050 kr., 28.050 kr., 29.575  \r\n\r\n kr., 33.375 kr., 36.350 kr. og 40.150 kr. i årligt grundbeløb (niveau april  \r\n\r\n 1983). </P>  \r\n\r\n<P CLASS=STK> <I>Stk. 2. </I> Til ansatte, der har rådighedstillæg og  \r\n\r\n rådighedsforpligtelse, svarende til juristers og universitetsøkonomers, kan  \r\n\r\n der dog kun ydes tillæg på 8.585 kr. i årligt grundbeløb. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Parterne er enige om, at denne aftale er et  \r\n\r\n forsøg. Med henblik på gennemførelsen af eventuelle justeringer, som måtte  \r\n\r\n vise sig at være formålstjenlige, tages aftalen op til forhandling i juni  \r\n\r\n 1985. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Aftalen har virkning fra underskrivelsen. Den  \r\n\r\n kan af parterne opsiges med 3 måneders varsel, hvorefter ordningen er  \r\n\r\n bortfaldet. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 29. marts 1985. </I> </P>  \r\n\r\n<P CLASS=UNDERSKREVET-AF ALIGN=CENTER>Ingeniørforbundet </P>  \r\n\r\n<P ALIGN=CENTER>Knud A. Pihl </P>  \r\n\r\n<P CLASS=MINISTER ALIGN=RIGHT>/ Marianne Lohmann </P>  \r\n\r\n<P>Finansministeriet </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P>Finn Hoffmann </P>  \r\n\r\n<P>PROTOKOLLAT </P>  \r\n\r\n<P>Finansministeriet og Ingeniørforbundet er enige om, at Ingeniørforbundet,  \r\n\r\n i det omfang de berørte ministerier m.v. overlader indgåelsen af aftaler til  \r\n\r\n de enkelte styrelser, institutioner og virksomheder, i videst muligt omfang  \r\n\r\n vil overlade indgåelsen af aftaler til de enkelte fraktioner og  \r\n\r\n tillidsrepræsentanter. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 29. marts 1985. </I> </P>  \r\n\r\n<P CLASS=UNDERSKREVET-AF ALIGN=CENTER>Ingeniørforbundet </P>  \r\n\r\n<P ALIGN=CENTER>Knud A. Pihl </P>  \r\n\r\n<P CLASS=MINISTER ALIGN=RIGHT>/ Marianne Lohmann </P>  \r\n\r\n<P>Finansministeriet </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P>Finn Hoffmann </P>  \r\n\r\n<P>Bemærkninger til aftalen. </P>  \r\n\r\n<P CLASS=PUNKT> <B>1.</B> I § 1, stk. 2, i overenskomsten mellem  \r\n\r\n finansministeriet </P>  \r\n\r\n<P>og Dansk Ingeniørforening (nu: Ingeniørforbundet) er det forudsat, at  \r\n\r\n aftaler om ydelse af tillæg til lønnen og eventuelle andre vilkår skal indgås  \r\n\r\n mellem overenskomstens parter. De enkelte ministerier m.v. har derfor ikke  \r\n\r\n haft mulighed for selv at indgå aftaler f.eks. om ydelse af  \r\n\r\n kvalifikationstillæg. Det samme gælder for fordeling af de puljer til ydelse  \r\n\r\n af tillæg, der i en række tilfælde er blevet afsat ved  \r\n\r\n overenskomstfornyelserne, samt for genanvendelse af disse puljetillæg. </P>  \r\n\r\n<P>Ved pkt. 1 i protokollatet af 9. marts 1984 mellem finansministeriet og  \r\n\r\n Ingeniørforbundet, jfr. pkt. I.A.3 i protokollatet af 16. januar 1984 med en  \r\n\r\n række organisationer på akademikerområdet, blev det aftalt, at bl.a.  \r\n\r\n spørgsmålet om proceduren omkring decentrale § 1, stk. 2-tillægsforhandlinger  \r\n\r\n kunne drøftes i overenskomstperioden. De nævnte protokollater er udsendt med  \r\n\r\n cirkulæreskrivelser af 13. marts 1984 (LP.nr. 055/84) og 20. januar 1984  \r\n\r\n (LP.nr. 007/84). </P>  \r\n\r\n<P>Finansministeriet og Ingeniørforbundet har i overensstemmelse hermed  \r\n\r\n indgået aftale af 29. marts 1985 om decentralisering af aftaler om  \r\n\r\n puljetillæg. </P>  \r\n\r\n<P>Aftalen åbner mulighed for, at indgåelsen af visse aftaler om fordeling af  \r\n\r\n puljetillæg og genanvendelse af ledigblevne puljetillæg for så vidt angår  \r\n\r\n overenskomstansatte akademi- og civilinge niører kan overlades til de enkelte  \r\n\r\n ministerier m.v., fraktioner og tillidsrepræsentanter. </P>  \r\n\r\n<P>Aftalen berører ikke adgangen til at yde nye tillæg i tilfælde af  \r\n\r\n nyansættelser eller til at yde nye eller forhøje bestående tillæg i tilfælde  \r\n\r\n af, at der sker væsentlige stillingsændringer, jfr. overenskomstens § 1, stk.  \r\n\r\n 3. Sådanne tillæg afholdes uden for pulje, og aftaler herom indgås fortsat  \r\n\r\n mellem finansministeriet og Ingeniørforbundet. </P>  \r\n\r\n<P>Finansministeriet og Ingeniørforbundet vil under de forhandlinger, som  \r\n\r\n fortsat skal føres mellem overenskomstens parter, kunne bortse fra  \r\n\r\n tillægsniveauer, der måtte være fremkommet som følge af decentrale aftaler.  \r\n\r\n</P>  \r\n\r\n<P CLASS=PUNKT> <B>2.</B> Ifølge aftalens § 1 kan finansministeriet overlade  \r\n\r\n indgåelsen af aftaler om fordeling af puljetillæg og genanvendelse af  \r\n\r\n ledigblevne puljetillæg til de enkelte ministerier m.v. </P>  \r\n\r\n<P>Ifølge aftalens § 2 kan Ingeniørforbundet overlade indgåelsen af de nævnte  \r\n\r\n aftaler til de enkelte fraktioner og tillidsrepræsentanter. </P>  \r\n\r\n<P>De berørte ninisterier m.v. kan overlade indgåelsen af disse aftaler til  \r\n\r\n de enkelte styrelser, institutioner og virksomheder. </P>  \r\n\r\n<P>Af protokollatet fremgår, at finansministeriet og Ingeniørforbundet er  \r\n\r\n enige om, at Ingeniørforbundet, i det omfang de berørte ministerier m.v.  \r\n\r\n overlader indgåelsen af aftaler til de enkelte styrelser, institutioner og  \r\n\r\n virksomheder, i videst muligt omfang vil overlade indgåelsen af aftaler til  \r\n\r\n de enkelte fraktioner og tillidsrepræsentanter. </P>  \r\n\r\n<P CLASS=PUNKT> <B>3.</B> Det er forudsat, at begge parter tager de fornødne  \r\n\r\n skridt med henblik på optagelse og tilrettelæggelse af de decentrale  \r\n\r\n forhandlinger. I forbindelse hermed drøftes bl.a. spørgsmålet om, hvem der  \r\n\r\n repræsenterer parterne under de decentrale forhandlinger. De decentrale  \r\n\r\n forhandlinger søges afsluttet så hurtigt som muligt. </P>  \r\n\r\n<P>De aftaler, der i overensstemmelse med aftalen indgås decentralt, skal  \r\n\r\n ikke godkendes af finansministeriet eller Ingeniørforbundet. </P>  \r\n\r\n<P>Fordeling af puljetillæg og genanvendelse af disse tillæg kan ikke kræves  \r\n\r\n forhandlet direkte mellem overenskomstens parter i de tilfælde, hvor adgangen  \r\n\r\n til at indgå aftaler herom er decentraliseret. Dette gælder også i tilfælde  \r\n\r\n af uenighed under de decentrale forhandlinger om, hvem der skal have tillæg,  \r\n\r\n og om størrelsen af et tillæg, som der i øvrigt er enighed om at yde. </P>  \r\n\r\n<P>Det afhænger af de decentrale forhandlinger, om der i tilfælde af uenighed  \r\n\r\n af den nævnte karakter skal ske udbetaling af øvrige tillæg, eller om  \r\n\r\n udbetalingen skal udsættes, indtil der er enighed om hele fordelingen. </P>  \r\n\r\n<P>Uenighed om forståelsen af overenskomsten og decentraliseringsaftalen  \r\n\r\n behandles af finansministeriet og Ingeniørforbundet i overensstemmelse med  \r\n\r\n reglerne i hovedaftalen af 9. november 1978, der er udsendt med cirkulære af  \r\n\r\n 21. s.m. </P>  \r\n\r\n<P>Finansministeriet kan efter drøftelse med Ingeniørforbundet tilbagekalde  \r\n\r\n ministeriernes adgang til at indgå aftaler. Tilsvarende kan Ingeniørforbundet  \r\n\r\n efter drøftelse med finansministeriet tilbagekalde fraktionernes og  \r\n\r\n tillidsrepræsentanternes adgang til at indgå aftaler. </P>  \r\n\r\n<P CLASS=PUNKT> <B>4.</B> Puljer, der afsættes ved overenskomstfornyelserne,  \r\n\r\n fordeles efter aftalens § 3 med et samlet beløb til hvert af de ministerier  \r\n\r\n m.v., der har fået overladt adgangen til at indgå aftaler. Denne fordeling  \r\n\r\n foretages ved aftale mellem finansministeriet og Ingeniørforbundet. </P>  \r\n\r\n<P>Finansministeriet underretter de berørte ministerier m.v. om de beløb, der  \r\n\r\n kan disponeres over, og om de tidspunkter, der kan disponeres fra. </P>  \r\n\r\n<P>Der er i aftalen ikke optaget bestemmelser om fordeling af ministeriets  \r\n\r\n beløbsramme på departement, styrelser, institutioner og virksomheder.  \r\n\r\n Eventuelle aftaler herom forudsættes indgået decentralt. </P>  \r\n\r\n<P CLASS=PUNKT> <B>5.</B> Oversigter over ledigblevne puljetillæg og  \r\n\r\n tidspunktet for genanvendelse af disse tillæg tilvejebringes ifølge aftalens  \r\n\r\n § 4 ved forhandling mellem finansministeriet og Ingeniørforbundet. </P>  \r\n\r\n<P>Aftalen mellem bl.a. finansministeriet og Ingeniørforbundet om  \r\n\r\n genanvendelse (regenerering) af ledigblevne puljetillæg lyder sådan: </P>  \r\n\r\n<P>&#187;Fratræder en ansat, der under sin ansættelse oppebar tillæg i  \r\n\r\n henhold til overenskomstens § 1, stk. 2, ydet af pulje ..... uden at der  \r\n\r\n indgås aftale mellem overenskomstens parter om, at tillægget skal ydes til  \r\n\r\n den, der nyansættes i stedet for den fratrådte, kan det aftales, at tillægget  \r\n\r\n skal ydes til en anden ansat/andre ansatte inden for samme ministeriums  \r\n\r\n ressort - så vidt muligt inden for samme styrelse - under forudsætning af, at  \r\n\r\n den pågældende efter hidtidig praksis ville kunne opnå tillæg i forbindelse  \r\n\r\n med fordelingen af en pulje. </P>  \r\n\r\n<P>Eventuel genanvendelse af sådanne tillæg forhandles mellem overenskomstens  \r\n\r\n parter to gange årlig pr. 1. april og pr. 1. oktober. </P>  \r\n\r\n<P>Ordningen kan opsiges af enhver af parterne med 3 måneders varsel,  \r\n\r\n hvorefter ordningen er bortfaldet.&#171; </P>  \r\n\r\n<P>Fremgangsmåden ved fordeling af puljetillæg, der er blevet ledige til  \r\n\r\n genanvendelse, har hidtil været den, at Ingeniørforbundet til  \r\n\r\n finansministeriet har sendt oversigter over ledigblevne puljetillæg og  \r\n\r\n tidspunktet for genanvendelse af disse. Finansministeriet har hørt  \r\n\r\n ministerierne herover. På grundlag heraf har finansministeriet og  \r\n\r\n Ingeniørforbundet dels forhandlet spørgsmålet om, hvilke tillæg der kunne  \r\n\r\n anses for frigjort til genanvendelse og tidspunktet for genanvendelsen, dels  \r\n\r\n aftalt fordelingen af tillæg til de enkelte ansatte. </P>  \r\n\r\n<P>I disse retningslinier sker der den ændring, at Ingeniørforbundet  \r\n\r\n fremtidig sender oversigterne direkte til de berørte ministerier m.v., som  \r\n\r\n gennemgår oversigten og sender den til finansministeriet med eventuelle  \r\n\r\n bemærkninger. Finansministeriet og Ingeniørforbundet gennemgår herefter  \r\n\r\n oversigterne. </P>  \r\n\r\n<P>Finansministeriet underretter efter gennemgangen de berørte ministerier  \r\n\r\n m.v. om de beløb, der kan disponeres over, og om de tidspunkter, der kan  \r\n\r\n disponeres fra. </P>  \r\n\r\n<P>I meddelelsen vil der være anført et beløb for hver styrelse m.v., idet  \r\n\r\n puljetillæg som nævnt så vidt muligt skal genanvendes inden for samme  \r\n\r\n styrelse. Det afgøres ved decentral forhandling, om der skal ske overførsel  \r\n\r\n til andre styrelser m.v. inden for ministeriets område. </P>  \r\n\r\n<P CLASS=PUNKT> <B>6.</B> Ministerier m.v., fraktioner og  \r\n\r\n tillidsrepræsentanter er bundet af de rammer, der følger af aftalens §§ 3 og  \r\n\r\n 4. Dette gælder både med hensyn til de beløb, der kan disponeres over, og de  \r\n\r\n tidspunkter, der kan disponeres fra. </P>  \r\n\r\n<P CLASS=PUNKT> <B>7.</B> Af praktiske grunde er det i aftalens § 5, stk. 1,  \r\n\r\n fastsat, at der kun kan anvendes tillæg på 18.670 kr., 24.050 kr., 28.050  \r\n\r\n kr., 29.575 kr., 33.375 kr., 36.350 kr. og 40.150 kr. i årligt grundbeløb.  \r\n\r\n Det er de &#187;kendte&#171; tillægsstørrelser, der normalt har været anvendt  \r\n\r\n ved ydelse af ikke-pensionsgivende tillæg i aftaler mellem finansministeriet  \r\n\r\n og Ingeniørforbundet. Grundbeløbene er i aftalen angivet i niveau april 1983,  \r\n\r\n og de reguleres på samme måde som tillæg, der er aftalt mellem  \r\n\r\n finansministeriet og Ingeniørforbundet. </P>  \r\n\r\n<P>Der kan decentralt indgås aftaler om ydelse af tillæg af de nævnte  \r\n\r\n størrelser til ansatte, der ikke i forvejen oppebærer kvalifikationstillæg  \r\n\r\n (nye tillæg). Endvidere kan bestående kvalifikationstillæg forhøjes til en af  \r\n\r\n de nævnte størrelser. Dette gælder, uanset om det bestående tillæg er helt  \r\n\r\n eller delvis ydet af pulje, og uanset om det bestående tillæg er et  \r\n\r\n &#187;kendt&#171; tillæg. </P>  \r\n\r\n<P>Af formuleringen følger, at der ikke kan ydes nye pensionsgivende tillæg,  \r\n\r\n at bestående ikke-pensionsgivende tillæg ikke kan forhøjes til tillæg på  \r\n\r\n eller over den pensionsgivende grænse, samt at tillæg på eller over den  \r\n\r\n pensionsgivende grænse ikke kan forhøjes. Der kan kun ydes eet tillæg til  \r\n\r\n hver ansat. </P>  \r\n\r\n<P>Der kan kun indgås aftaler om ydelse af kvalifikationstillæg. Aftalen  \r\n\r\n åbner således ikke mulighed for, at der indføres nye rådighedstillæg,  \r\n\r\n vagtbetalingsordninger el.lign. eller sker forhøjelse af bestående ordninger.  \r\n\r\n</P>  \r\n\r\n<P CLASS=PUNKT> <B>8.</B> Enkelte akademi- og civilingeniører har  \r\n\r\n rådighedstillæg og </P>  \r\n\r\n<P>rådighedsforpligtelse, svarende til juristers og universitetsøkonomers.  \r\n\r\n Til disse vil der ifølge aftalens § 5, stk. 2, kun kunne ydes tillæg på 8.585  \r\n\r\n kr. i årligt grundbeløb. </P>  \r\n\r\n<P CLASS=PUNKT> <B>9.</B> Det er en forudsætning for ydelse af puljetillæg  \r\n\r\n eller for ydelse af tillæg ved genanvendelse af ledigblevne puljetillæg, at  \r\n\r\n den pågældende er ansat i en stilling, som indtager den i overenskomstens §  \r\n\r\n 1, stk. 2, nævnte særstilling i &#187;arbejdsmæssig, administrativ,  \r\n\r\n kvalifikationsmæssig eller anden henseende&#171;. </P>  \r\n\r\n<P>Aftalen indeholder ikke nærmere regler for, hvornår denne forudsætning kan  \r\n\r\n anses for opfyldt, ligesom der ikke er fastlagt kriterier for ydelsen af de  \r\n\r\n enkelte tillægsstørrelser. </P>  \r\n\r\n<P>Det afhænger således af de decentrale forhandlinger, om der skal ydes  \r\n\r\n tillæg og i givet fald størrelsen af tillægget. Uenighed om disse spørgsmål  \r\n\r\n forudsættes som nævnt afklaret decentralt. </P>  \r\n\r\n<P>Den ansattes medlemskab eller ikke-medlemskab af faglige organisationer må  \r\n\r\n ikke tillægges betydning ved fordelingen af tillæg. </P>  \r\n\r\n<P CLASS=PUNKT> <B>10.</B> Udgiften ved ydelse af puljetillæg og  \r\n\r\n genanvendelse af ledigblevne puljetillæg beregnes som forskellen mellem det  \r\n\r\n hidtidige tillægs og det nye tillægs grundbeløb. Udgiftsberegningen foretages  \r\n\r\n i det grundbeløbsniveau, der er gældende på det tidspunkt, fra hvilket der  \r\n\r\n kan disponeres over puljen. Ved fordelingen af den pulje, der er afsat til  \r\n\r\n fordeling med virkning fra 1. april 1984, bruges således niveau april 1984.  \r\n\r\n Den særlige lønregulering på O,23 pct. medregnes ikke. </P>  \r\n\r\n<P>Ved beregning af udgiften ved ydelse eller genanvendelse af puljetillæg  \r\n\r\n til deltidsansatte tages der hensyn til beskæftigelsesgraden på tillæggets  \r\n\r\n ikrafttrædelsesdato. </P>  \r\n\r\n<P>Ifølge overenskomstens § 4, stk. 2, ydes løn, herunder  \r\n\r\n kvalifikationstillæg, ved ansættelse på deltid i forhold til den nedsatte  \r\n\r\n tjenestetid. Ved forhøjelse eller nedsættelse af beskæftigelsesgraden  \r\n\r\n forhøjes eller nedsættes det udbetalte beløb svarende til den ændrede  \r\n\r\n beskæftigelsesgrad. </P>  \r\n\r\n<P CLASS=PUNKT> <B>11.</B> Finansministeriet og Ingeniørforbundet underrettes  \r\n\r\n snarest muligt om indgåede aftaler. Meddelelsen skal indeholde oplysning om  \r\n\r\n den ansattes navn, hidtidige tillæg, nye tillæg, ikrafttrædelsesdato,  \r\n\r\n udgiftsberegning samt kortfattet begrundelse. </P>  \r\n\r\n<P CLASS=PUNKT> <B>12.</B> Samtidig med decentraliseringen ændres  \r\n\r\n behandlingen af de sager om ydelse og genanvendelse af puljetillæg på de  \r\n\r\n berørte ministeriers område, som fortsat skal forhandles og aftales mellem  \r\n\r\n finansministeriet og Ingeniørforbundet. Det vil hovedsagelig være sager om  \r\n\r\n ydelse af pensionsgivende tillæg. </P>  \r\n\r\n<P>Ingeniørforbundet sender fremtidig sine forslag til ydelse af sådanne  \r\n\r\n tillæg direkte til de berørte ministerier m.v., som herefter sender  \r\n\r\n forslagene til finansministeriet med eventuelle bemærkninger. Hvis  \r\n\r\n ministeriet har forslag, som ikke er fremsat af Ingeniørforbundet, sendes  \r\n\r\n disse samtidig til finansministeriet med en udførlig begrundelse. En samlet  \r\n\r\n fortegnelse over forslagene med angivelse af den rækkefølge, som ministeriet  \r\n\r\n ønsker disse fremmet i, bedes vedlagt. </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) LP.nr. 022/85"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19850620010"
        },
        {
            "displayName": "Entydig dokumentidentifikation",
            "displayValue": "CM015859"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6200"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "09/04/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 1 kontor"
        },
        {
            "displayName": "Ressortministeriets journalnummer",
            "displayValue": "7. kt. 1983-3111/914-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}