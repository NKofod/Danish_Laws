{
    "id": 130058,
    "title": "Kontrolanordning på emhætter i hjemkundskabslokale",
    "documentTypeId": "240",
    "isSagsforlobPeriodValid": true,
    "shortName": "KEN nr 10110 af 30/12/2009",
    "documentHtml": "<div class=\"bjelke\">Den fulde tekst</div><p class=\"Titel2\">Kontrolanordning på emhætter i hjemkundskabslokale</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Arbejdstilsynet konstaterede ved tilsynsbesøg hos en skole, at der i hjemkundskabslokalet var emhætter, som bruges i forbindelse med undervisningen og at der ikke var kontrolanordning på dette ventilationsanlæg – hvilket skolen fik påbud om at etablere.</div>\r\n        </p>\r\n        <p class=\"Tekst2\">\r\n          <div>Skolen havde i klagen bl.a. henvist til, at der ikke var tale om faste arbejdssteder, og at det skulle påvises at skolens lærere mv. udsættes for farlige eller sundhedsskadelige stoffer. Desuden henvistes til en intern instruks i Arbejdstilsynet, hvor vuggestuer og børnehaver var undtaget fra kravet om kontrolanordning.</div>\r\n        </p>\r\n        <p class=\"Tekst2\">\r\n          <div>Nævnet bemærkede, at Arbejdstilsynets interne vejledninger ikke er bindende for Arbejdsmiljøklagenævnet og at Arbejdsmiljøklagenævnet ikke er tilsynsmyndighed overfor Arbejdstilsynet.</div>\r\n        </p>\r\n        <p class=\"Tekst2\">\r\n          <div>Nævnet fandt, at skolen skal etablere kontrolanordning, og derved at der er tale om et fast arbejdssted, da der udføres arbejde for en arbejdsgiver omfattet af reglerne om faste arbejdssteder, samt at damp fra kartofler og stegt kød, opfylder kravet i reglerne om, at det skal være generende luftforurening.</div>\r\n        </p>\r\n      </div>\r\n      <p class=\"TekstV\">Arbejdsmiljøklagenævnet har på møde den 29. september 2009 behandlet S klage over Arbejdstilsynets afgørelse af 10. november 2008. Der er klaget over påbud om, at skolen skal etablere kontrolanordning i forbindelse med ventilationsanlægget i hjemkundskabslokalet.</p>\r\n      <p class=\"TekstV\">Nævnet traf følgende</p>\r\n      <p class=\"TekstV\" style=\"text-align: Center;\">A F G Ø R E L S E</p>\r\n      <p class=\"TekstV\">Arbejdsmiljøklagenævnet er enig med Arbejdstilsynet i, at skolen skal etablere kontrolanordning i forbindelse med ventilationsanlægget i hjemkundskabslokalet.</p>\r\n      <p class=\"TekstV\">Nævnets afgørelse skal efterkommes senest den 1. februar 2010.</p>\r\n      <p class=\"TekstV\">Tilbagemelding skal ske til Arbejdstilsynet senest den 8. februar 2010.</p>\r\n      <p class=\"TekstV\">Arbejdsmiljøklagenævnet fastholder således Arbejdstilsynets afgørelse af 10. november 2008.</p>\r\n      <p class=\"TekstV\" style=\"text-align: Center;\"><span class=\"Italic\">B E G R U N D E L S E</span></p>\r\n      <p class=\"TekstV\">Arbejdsmiljøklagenævnet lægger til grund for afgørelsen, at Arbejdstilsynet ved tilsynsbesøget den 29. oktober 2008 konstaterede, at der i hjemkundskabslokalet er etableret ventilationsanlæg, som bruges i forbindelse med hjemkundskabsundervisningen. Det kunne konstateres, at der ikke er etableret kontrolanordning, som angiver utilstrækkelig funktion i ventilationsanlægget (Emhætterne).</p>\r\n      <p class=\"TekstV\">Efter § 42, stk. 1 skal arbejdsstedet indrettes således, at det sikkerheds- og sundhedsmæssigt er fuldt forsvarligt.</p>\r\n      <p class=\"TekstV\">Hvis det ikke kan hindres, at der ved en arbejdsproces sker udvikling af luftarter, støv eller lignende, der er sundhedsskadelige eller eksplosive, eller udvikling af røg, mikroorganismer, aerosoler, ildelugt eller anden generende luftforurening, skal der etableres en mekanisk udsugning, der så vidt muligt fjerner forureningen på det sted, hvor den udvikles. Samtidig skal der tilføres frisk erstatningsluft af passende temperatur. Det følger af § 35, stk.1 i bekendtgørelse om faste arbejdssteders indretning.</p>\r\n      <p class=\"TekstV\">Det fremgår af § 35, stk. 10 i bekendtgørelse om faste arbejdssteders indretning, at de nævnte ventilationsanlæg i stk. 1 og 2, som er mekanisk udsugning, skal være forsynet med en kontrolanordning, der angiver utilstrækkelig funktion. Desuden fremgår det, at ventilationsanlæg, omfattet af undtagelsen i stk. 4, stk. 5 og stk. 6, om udsuget luft, endvidere skal være konstrueret således, at recirkulation automatisk frakobles eller produktionen stoppes, hvis rensningen er utilstrækkelig.</p>\r\n      <p class=\"TekstV\">Arbejdsmiljøklagenævnet finder, at S skal etablere kontrolanordning i forbindelse med ventilationsanlægget i hjemkundskabslokalet.</p>\r\n      <p class=\"TekstV\">Arbejdsmiljøklagenævnet lægger vægt på, at S har etableret et ventilationsanlæg (emhætte) og med kravet om ventilation, følger automatisk kravet om kontrolanordning jfr. bestemmelserne § 35, stk. 10, jfr. § 35, stk. 1.</p>\r\n      <p class=\"TekstV\">Til det af klagen fremførte om, at arbejdspladserne for lærerne ikke kan opfattes som faste arbejdssteder, skal nævnet bemærke at ethvert arbejdssted, hvor der udføres arbejde for en arbejdsgiver er omfattet af reglerne om faste arbejdssteder.</p>\r\n      <p class=\"TekstV\">Desuden bemærkes til klagepunktet om, at det skal kunne påvises at skolens lærere og elever udsættes for farlige eller sundhedsskadelige stoffer i hjemkundskabslokalet, at reglerne stiller krav om udsugning også ved generende luftforurening, hvilket også indebærer damp fra kartofler og lettere stegning af kød mv.</p>\r\n      <p class=\"TekstV\">Arbejdsmiljøklagenævnet skal bemærke, at Arbejdstilsynets interne vejledninger mv. ikke er bindende for Arbejdsmiljøklagenævnet, ligesom Arbejdsmiljøklagenævnet ikke er tilsynsmyndighed overfor Arbejdstilsynet, men behandler konkrete klagesager.</p>\r\n      <p class=\"TekstV\">En klage over den måde Arbejdstilsynet driver tilsynet på, kan indbringes for direktøren for Arbejdstilsynet med klagemulighed til Beskæftigelsesministeriet.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Arbejdsmiljøklagenævnet henviser til</p>\r\n      <p class=\"TekstV\">§ 42, stk. 1 og § 77, stk. 1 i bekendtgørelse nr. 268 af 18. marts 2005 af lov om arbejdsmiljø, og</p>\r\n      <p class=\"TekstV\">§ 35, stk. 1 og stk. 10 i bekendtgørelse nr. 96 af 13. februar 2001 om faste arbejdssteders indretning med de ændringer der følger af bekendtgørelse nr. 721 af 22. juni 2006.</p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n      <p class=\"TekstV\">På klagenævnets vegne</p>\r\n      <p class=\"TekstV\">Fuldmægtig</p>\r\n      <p class=\"TekstV\">Kopi til</p>\r\n      <p class=\"TekstV\">Arbejdstilsynet, Tilsynscenter , Postboks 1228, 0900 København C J.nr.</p>\r\n      <p class=\"TekstV\">S , Att.: de ansatte</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">1.</span> <span class=\"Bold\">Regler</span></p>\r\n      <p class=\"TekstV\"><span class=\"Bold\">Bekendtgørelse nr. 268 af 18. marts 2005 af lov om arbejdsmiljø</span></p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\">Kapitel 6</p>\r\n      <p class=\"TekstV\" style=\"text-align: Center;\"><span class=\"Italic\">Arbejdsstedets indretning</span></p>\r\n      <p class=\"TekstV\"><span class=\"Bold\">§ 42.</span> Arbejdsstedet skal indrettes således, at det sikkerheds- og sundhedsmæssigt er fuldt forsvarligt.</p>\r\n      <p class=\"TekstV\"><span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\">Kapitel 13</p>\r\n      <p class=\"TekstV\" style=\"text-align: Center;\"><span class=\"Italic\">Arbejdstilsynet</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Bekendtgørelse nr. 96 af 13. februar 2001 om faste arbejdssteders indretning med de ændringer der følger af bekendtgørelse nr. 721 af 22. juni 2006</span></p>\r\n      <p class=\"TekstV\" style=\"text-align: Center;\">Kapitel 8</p>\r\n      <p class=\"TekstV\" style=\"text-align: Center;\"><span class=\"Italic\">Ventilation</span></p>\r\n      <p class=\"TekstV\"><span class=\"Bold\">§ 35.</span> Hvis det ikke kan hindres, at der ved en arbejdsproces sker udvikling af luftarter, støv eller lignende, der er sundhedsskadelige eller eksplosive, eller udvikling af røg, mikroorganismer, aerosoler, ildelugt eller anden generende luftforurening, skal der etableres en mekanisk udsugning, der så vidt muligt fjerner forureningen på det sted, hvor den udvikles. Samtidig skal der tilføres frisk erstatningsluft af passende temperatur.</p>\r\n      <p class=\"TekstV\"><span class=\"Italic\">Stk. 2.</span> Hvis forureningen ikke kan fjernes effektivt på udviklingsstedet, skal arbejdsprocessen henlægges til et særligt rum, kabine eller lignende, hvor der ikke udføres andet arbejde, og som er udstyret med tilstrækkelig mekanisk ventilation.</p>\r\n      <p class=\"TekstV\"><span class=\"Italic\">Stk. 3.</span> Den udsugede luft må ikke føres tilbage til arbejdsrummet eller andre lokaler, jf. dog stk. 4, stk. 5 og stk. 6.</p>\r\n      <p class=\"TekstV\"><span class=\"Italic\">Stk. 4.</span> Udsuget luft, der udelukkende stammer fra slibning af støbegods i støberiers rensehuse, kan dog, forudsat at støbegodset ikke indeholder stoffer og materialer omfattet af bekendtgørelse om foranstaltninger til forebyggelse af kræftrisikoen ved arbejde med stoffer og materialer efter effektiv rensning samt efter tilførsel af en passende mængde frisk luft, føres tilbage til samme arbejdsrum, jf. dog stk. 7.</p>\r\n      <p class=\"TekstV\"><span class=\"Italic\">Stk. 5.</span> Udsuget luft, der udelukkende stammer fra sandblæsning, hvor der er krav om, at der skal bruges luftforsynet åndedrætsværn, kan dog, efter effektiv rensning samt efter tilførsel af en passende mængde frisk luft, føres tilbage til samme arbejdsrum, jf. dog stk. 8.</p>\r\n      <p class=\"TekstV\"><span class=\"Italic\">Stk. 6.</span> Udsuget luft, der udelukkende stammer fra bearbejdning af massivt nåletræ, herunder massivt limet nåletræ, kan dog i perioden 1. oktober til 1. maj, efter effektiv rensning samt efter tilførsel af en passende mængde af frisk luft, føres tilbage til arbejdsrummet, jf. dog stk. 9.</p>\r\n      <p class=\"TekstV\"><span class=\"Italic\">Stk. 7.</span> Det er en forudsætning, at det kan dokumenteres, at den udsugede luft, jf. stk. 4, forinden den føres tilbage, er effektivt renset og har mindst samme kvalitet som udeluften, herunder at den ikke indeholder ildelugt eller anden generende luftforurening. Der skal endvidere til stadighed foretages de nødvendige målinger for at kontrollere, at den indblæste luft lever op til kravene.</p>\r\n      <p class=\"TekstV\"><span class=\"Italic\">Stk. 8.</span> Det er en forudsætning, at det kan dokumenteres, at den udsugede luft, jf. stk. 5, forinden den føres tilbage, er effektivt renset, således at luftens indhold af mineralsk støv (inert, respirabel) ikke overstiger 10% af grænseværdien. Der skal endvidere til stadighed foretages de nødvendige målinger for at kontrollere, at den indblæste luft lever op til kravene.</p>\r\n      <p class=\"TekstV\"><span class=\"Italic\">Stk. 9.</span> Det er en forudsætning, at det kan dokumenteres, at den udsugede luft, jf. stk. 6, er effektivt renset, således at luftens indhold af træstøv ikke overstiger 0,02 mg/m<span class=\"Superscript\">3</span> og indholdet af terpener i indblæsningen og i arbejdslokalet ikke overstiger 14 mg/ m<span class=\"Superscript\">3</span>. Der skal endvidere til stadighed foretages de nødvendige målinger for at kontrollere, at den indblæste luft lever op til kravene.</p>\r\n      <p class=\"TekstV\"><span class=\"Italic\">Stk. 10.</span> De i stk. 1 og 2 nævnte ventilationsanlæg skal være forsynet med en kontrolanordning, der angiver utilstrækkelig funktion. Ventilationsanlæg, omfattet af undtagelsen i stk. 4, stk. 5 og stk. 6, skal endvidere være konstrueret således, at recirkulation automatisk frakobles eller produktionen stoppes, hvis rensningen er utilstrækkelig.</p>\r\n      <p class=\"TekstV\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/02/2010"
        },
        {
            "displayName": "Accession",
            "displayValue": "W20091011025"
        },
        {
            "displayName": "Entydig dokumentidentifikation",
            "displayValue": "BE003959"
        },
        {
            "displayName": "Dato for indlæggelse",
            "displayValue": "02/02/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10110"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "30/12/2009"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 5900041-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}