{
    "id": 198453,
    "title": "Bekendtgørelse om pulje til løft af fagligt svage elever i folkeskolen",
    "documentTypeId": "60",
    "isSagsforlobPeriodValid": true,
    "shortName": "BEK nr 117 af 21/02/2018",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om pulje til løft af fagligt svage elever i folkeskolen</p>\r\n<p class=\"Indledning2\">I medfør af tekstanmærkning nr. 221 ad 20.29.13 til § 20 på finansloven for finansåret 2018 fastsættes:</p>\r\n<p class=\"ParagrafGruppeOverskrift\">\r\n   <span>Udvælgelse og tilmelding</span>\r\n</p>\r\n<p class=\"Paragraf\" id=\"idbe5690be-8315-4bc3-869b-4a554fdfa4fb\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Undervisningsministeriet udvælger et antal skoler med en høj procentandel af elever, der ikke opnår mindst 4,0 i karaktergennemsnit i de bundne prøver fra folkeskolens 9.-klasseprøver samlet for skoleårene 2013/2014, 2014/2015 og 2015/2016 i hvert af fagene dansk og matematik. Det er en betingelse for udvælgelsen, at de enkelte skoler i gennemsnit har mindst 12 elever i målgruppen samlet for de førnævnte skoleår.</p>\r\n<p class=\"Stk2\">\r\n   <span class=\"StkNr\" id=\"id7700f31b-c4c9-4d9f-86b2-d499a92146ef\">Stk. 2.</span> De udvalgte skoler fordeles i Region Midtjylland, Region Nordjylland, Region Sjælland, Region Syddanmark og Region Hovedstaden. Antallet af udvalgte skoler fra hver af regionerne fastsættes efter regionens andel af elever i folkeskolens 9.klasse.</p>\r\n<p class=\"Paragraf\" id=\"ide1c77ffd-02b6-42ba-84d1-5845b8c4a05f\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> De udvalgte skoler skal tilmeldes præmieordningen for at få mulighed for at få del af puljen.</p>\r\n<p class=\"Stk2\">\r\n   <span class=\"StkNr\" id=\"id27f4467d-08a2-4149-bb36-7e2796840433\">Stk. 2.</span> Tilmelding sker til Styrelsen for Undervisning og Kvalitet på en blanket, som Styrelsen for Undervisning og Kvalitet stiller til rådighed. Det skal endvidere fremgå af tilmeldingen, om de udvalgte skoler ønsker at deltage i Styrelsen for Undervisning og Kvalitets ”Program for løft af de fagligt svageste elever”.</p>\r\n<p class=\"ParagrafGruppeOverskrift\">\r\n   <span>Præmiebeløb</span>\r\n</p>\r\n<p class=\"Paragraf\" id=\"id84e7fed4-ed4e-4cdc-b55e-1d86f5f3b73f\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Størrelsen på præmiebeløbet fastsættes i forhold til antallet af elever i 9. klasse i de enkelte skoleår på følgende måde:</p>\r\n<p class=\"Liste1\">\r\n   <span class=\"Liste1Nr\" id=\"idaa94c21c-056c-474d-b943-a70473aa699c\">1)</span> For skoler med under 50 elever i 9. klasse udgør præmien 1,3 mio. kr. pr. år.</p>\r\n<p class=\"Liste1\">\r\n   <span class=\"Liste1Nr\" id=\"ida98b276f-50b9-4975-9986-ca756b8678ed\">2)</span> For skoler med 50 og op til og med 100 elever i 9.klasse udgør præmien 1,4 mio. kr. pr. år.</p>\r\n<p class=\"Liste1\">\r\n   <span class=\"Liste1Nr\" id=\"id11584b6f-723c-415a-b3ec-51970135a017\">3)</span> For skoler med over 100 elever i 9. klasse udgør præmien 1,5 mio. kr. pr. år.</p>\r\n<p class=\"Stk2\">\r\n   <span class=\"StkNr\" id=\"id6cd5ef30-818e-47a7-a857-8810b2e0a417\">Stk. 2.</span> Præmien i de enkelte år kan ikke overstige de i stk. 1 fastsatte beløb.</p>\r\n<p class=\"ParagrafGruppeOverskrift\">\r\n   <span>Betingelser for præmieudbetaling mv.</span>\r\n</p>\r\n<p class=\"Paragraf\" id=\"id693bf356-5352-4d13-82a9-53c4f9c8540c\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Den årlige præmie udbetales, når det er dokumenteret, at der er sket reduktion i skolens andel af elever, der ikke opnår mindst 4,0 i karaktergennemsnit i de bundne prøver fra folkeskolens 9.-klasseprøver i hvert af fagene dansk og matematik på mindst</p>\r\n<p class=\"Liste1\">\r\n   <span class=\"Liste1Nr\" id=\"id097a9d32-1b82-4c8d-abbb-ed23675a285b\">1)</span> 5,0 procentpoint i puljens første år (skoleåret 2017/2018),</p>\r\n<p class=\"Liste1\">\r\n   <span class=\"Liste1Nr\" id=\"id97008e5f-6c92-4445-8e4a-5d832709dcea\">2)</span> 10,0 procentpoint i puljens andet år (skoleåret 2018/2019), og</p>\r\n<p class=\"Liste1\">\r\n   <span class=\"Liste1Nr\" id=\"id30fecbe5-7bfc-424d-bf8c-4556d53373b5\">3)</span> 15,0 procentpoint i puljens tredje år (skoleåret 2019/2020).</p>\r\n<p class=\"Stk2\">\r\n   <span class=\"StkNr\" id=\"idda772bca-7746-4d5b-b6dd-7a70a9bc3565\">Stk. 2.</span> Opgørelsen af skolens målopfyldelse sker i forhold til skolens gennemsnitlige andel af elever, der ikke opnår mindst 4,0 i karaktergennemsnit i de bundne prøver fra folkeskolens 9.-klasseprøver i hvert af fagene dansk og matematik for skoleårene 2013/2014, 2014/2015 og 2015/2016, jf. § 1, stk. 1.</p>\r\n<p class=\"Stk2\">\r\n   <span class=\"StkNr\" id=\"idf5e4bc4a-32b2-456f-921a-9c9124106c8c\">Stk. 3.</span> Opgørelsen af skolens målopfyldelse varetages af Undervisningsministeriet på baggrund af skolernes karakterindberetninger.</p>\r\n<p class=\"Stk2\">\r\n   <span class=\"StkNr\" id=\"ide676aef0-c86b-40c6-9d94-4abe8b056ff3\">Stk. 4. </span> Opgørelsen af målopfyldelsen foretages individuelt for de enkelte skoleår, jf. § 4, stk. 1. nr. 1 – 3, således at skolen ikke skal opfylde betingelserne i alle årene for at opnå præmien i det enkelte år.</p>\r\n<p class=\"Stk2\">\r\n   <span class=\"StkNr\" id=\"idaacbac73-e203-4fbc-b1c9-f9e47fca0adc\">Stk. 5.</span> Præmien for den enkelte skoles opfyldelse af betingelser for tilskudsudbetaling udbetales til kommunen, hvori skolen er beliggende. Kommunen og skolen orienteres skriftligt om tilskudsudbetalingen.</p>\r\n<p class=\"Stk2\">\r\n   <span class=\"StkNr\" id=\"id126a604b-a9e2-4a02-870f-499224597bdd\">Stk. 6.</span> Præmien udbetales bagudrettet. Udbetaling sker normalt i fjerde kvartal. Udbetaling af præmien for skoleåret 2017/2018, jf. stk. 1, nr. 1, sker i 2018, udbetaling af præmien for skoleåret 2018/2019, jf. stk. 1, nr. 2, sker i 2019 og udbetaling af præmien for skoleåret 2019/2020, jf. stk. 1, nr. 3, sker i 2020.</p>\r\n<p class=\"Paragraf\" id=\"id01deaf33-5c5a-47ae-855c-2ae7b525b231\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Der skal én gang om året afrapporteres til Styrelsen for Undervisning og Kvalitet om status for skolens arbejde med indsatser i forhold til løft af fagligt svage elever. Afrapporteringen skal som minimum indeholde en beskrivelse af den iværksatte indsats, herunder de anvendte metoder.</p>\r\n<p class=\"Stk2\">\r\n   <span class=\"StkNr\" id=\"id41cfa091-20da-4b69-bde4-98301cf76cc8\">Stk. 2.</span> Der skal ikke aflægges regnskab for udgifter, der er afholdt af præmiebeløbet.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"idcef35029-4719-4c56-9ed5-7979f29ea46c\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Bekendtgørelsen træder i kraft den 26. februar 2018.</p>\r\n<p class=\"Stk2\">\r\n   <span class=\"StkNr\" id=\"id64d5b7bc-d4b5-45be-95b8-83e962faca29\">Stk. 2.</span> Bekendtgørelsen ophæves den 31. december 2020. Sidste præmieudbetalingsrunde skal således være afsluttet på denne dato.</p>\r\n<p class=\"Stk2\">\r\n   <span class=\"StkNr\" id=\"id5a349555-8d14-4e4c-84f9-3d36083307c6\">Stk. 3.</span> Bekendtgørelse nr. 1187 af 8. november 2017 om pulje til løft af fagligt svage elever i folkeskolen ophæves.</p><div class=\"Givet\" id=\"Givet\"><p class=\"Givet\" align=\"center\">Undervisningsministeriet, den 21. februar 2018</p><p class=\"Sign1\" align=\"center\">Merete Riisager</p><p class=\"Sign2\" align=\"right\">/ Sigrid Lundetoft Clausen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/02/2018"
        },
        {
            "displayName": "Accession",
            "displayValue": "B20180011705"
        },
        {
            "displayName": "Entydig dokumentidentifikation",
            "displayValue": "CU000272"
        },
        {
            "displayName": "Dato for førstegangsindlæggelse",
            "displayValue": "23/02/2018"
        },
        {
            "displayName": "Dato for indlæggelse",
            "displayValue": "23/06/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "117"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "21/02/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Undervisningsmin., j.nr. 17/08502"
        },
        {
            "displayName": "Stikord",
            "displayValue": "Skolepulje"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}