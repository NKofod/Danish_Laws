{
    "id": 71222,
    "title": "Bekendtgørelse af protokol af 29. april 1985 med Folkerepublikken Kina om videnskabeligt og teknologisk samarbejde ",
    "documentTypeId": "220",
    "isSagsforlobPeriodValid": false,
    "shortName": "BKI nr 61 af 05/09/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af protokol af 29. april 1985 med  \r\n\r\n Folkerepublikken Kina om videnskabeligt og teknologisk samarbejde </H1>  \r\n\r\n<P></P>  \r\n\r\n<BR>  \r\n\r\n<P>Den 29. april 1985 undertegnedes i Beijing følgende protokol om  \r\n\r\n videnskabeligt og teknologisk samarbejde mellem Danmark og Folkerepublikken  \r\n\r\n Kina: </P>  \r\n\r\n<P> <B>PROTOKOL </B></P>  \r\n\r\n<P>om videnskabeligt og teknologisk samarbejde mellem Kongeriget Danmarks  \r\n\r\n regering og Folkerepublikken Kinas regering. </P>  \r\n\r\n<P>Kongeriget Danmarks regering og Folkerepublikken Kinas regering (herefter  \r\n\r\n benævnt de kontraherende parter), </P>  \r\n\r\n<P>- som har til hensigt yderligere at fremme det venskabelige forhold mellem  \r\n\r\n de to lande, </P>  \r\n\r\n<P>- som tager overenskomsten af 14. september 1979 om økonomisk og teknisk  \r\n\r\n samarbejde mellem de kontraherende parter til efterretning og som, med  \r\n\r\n henblik på at styrke de økonomiske forbindelser, </P>  \r\n\r\n<P>- ønsker at fremme det videnskabelige og teknologiske samarbejde mellem de  \r\n\r\n to lande, </P>  \r\n\r\n<P>er blevet enige om følgende: </P>  \r\n\r\n<P>Artikel 1 </P>  \r\n\r\n<P>De kontraherende parter skal i overensstemmelse med deres muligheder og  \r\n\r\n fælles interesser og inden for rammerne af deres respektive love og  \r\n\r\n bestemmelser opmuntre til og udvikle videnskabeligt og teknologisk samarbejde  \r\n\r\n mellem de to lande på grundlag af ligestilling og til gensidig fordel. </P>  \r\n\r\n<P>Artikel 2 </P>  \r\n\r\n<P>De kontraherende parter skal i gensidighed og ved egnede midler fremme  \r\n\r\n følgende: </P>  \r\n\r\n<UL CLASS=PLAIN-LIST>  \r\n\r\n<LI>1) samarbejde inden for forskning og udvikling om emner af gensidig  \r\n\r\n interesse, </LI>  \r\n\r\n<LI>2) udveksling af videnskabelige og teknologiske informationer og data,  \r\n\r\n</LI>  \r\n\r\n<LI>3) udveksling af besøg, studierejser og videregående studier for  \r\n\r\n videnskabelige og teknologiske delegationer, videnskabsmænd, seniorforskere,  \r\n\r\n forskere, specialister og teknikere, </LI>  \r\n\r\n<LI>4) tilrettelæggelse af bilaterale videnskabelige og teknologiske møder og  \r\n\r\n symposier af gensidig interesse, </LI>  \r\n\r\n<LI>5) fælles forskningsprojekter med deltagelse af videnskabelige  \r\n\r\n institutioner, forskningsorganisationer, firmaer og virksomheder efter  \r\n\r\n nærmere aftale, </LI>  \r\n\r\n<LI>6) andre former for videnskabeligt og teknologisk samarbejde, som de  \r\n\r\n kontraherende parter måtte blive enige om. </LI>  \r\n\r\n</UL>  \r\n\r\n<P>Artikel 3 </P>  \r\n\r\n<P>De kontraherende parter skal gennemføre denne protokol i henhold til  \r\n\r\n princippet om gensidighed. </P>  \r\n\r\n<P>Artikel 4 </P>  \r\n\r\n<P CLASS=PUNKT> <B>1.</B> I overensstemmelse med artikel 1 i denne protokol  \r\n\r\n skal de kontraherende parter opmuntre til og støtte oprettelsen af direkte  \r\n\r\n forbindelser mellem deres videnskabelige institutioner,  \r\n\r\n forskningsorganisationer, firmaer og virksomheder samt indgåelsen af  \r\n\r\n enkeltaftaler eller -kontrakter. </P>  \r\n\r\n<P CLASS=PUNKT> <B>2.</B> I overensstemmelse med deres respektive  \r\n\r\n administrative og organisatoriske opbygning skal de kontraherende parter  \r\n\r\n eller de af dem udpegede organisationer eller repræsentanter efter samråd  \r\n\r\n træffe beslutning om de samarbejdsprogrammer og fælles forskningsprojekter,  \r\n\r\n der er omtalt inden for rammerne af denne protokol, idet sådant samarbejde  \r\n\r\n skal finde sted på områder, om hvilke der er opnået gensidig enighed inden  \r\n\r\n for forskning, grundvidenskab og anvendt videnskab og teknologi. </P>  \r\n\r\n<P>Artikel 5 </P>  \r\n\r\n<P CLASS=PUNKT> <B>1.</B> Repræsentanterne for de kontraherende parter skal  \r\n\r\n med henblik på at overvåge gennemførelsen af denne protokol og aftale  \r\n\r\n yderligere emner for samarbejde mødes på samme tid som den blandede  \r\n\r\n dansk-kinesiske komite, der er omtalt i artikel 7 i overenskomsten af 14.  \r\n\r\n september 1979 om økonomisk og teknisk samarbejde mellem de kontraherende  \r\n\r\n parter. Om nødvendigt kan der efter aftale mellem de kontraherende parter  \r\n\r\n også afholdes særskilte møder. </P>  \r\n\r\n<P CLASS=PUNKT> <B>2.</B> De myndigheder, der er ansvarlige for at koordinere  \r\n\r\n gennemførelsen af denne protokol, er på dansk side udenrigsministeriet og på  \r\n\r\n kinesisk side statskommissionen for videnskab og teknologi. </P>  \r\n\r\n<P>Artikel 6 </P>  \r\n\r\n<P CLASS=PUNKT> <B>1.</B> De finansielle ordninger, der er forbundet med  \r\n\r\n gennemførelsen af denne protokol, skal aftales særskilt i forbindelse med de  \r\n\r\n samarbejdsprogrammer og fælles forskningsprojekter, parterne bliver enige om,  \r\n\r\n eller i konkrete aftaler og kontrakter undertegnet af de pågældende  \r\n\r\n institutioner og firmaer og virksomheder samt, hvor det er relevant, være  \r\n\r\n betinget af sådanne arrangementers godkendelse af de repræsentanter for de  \r\n\r\n kontraherende parter, der er ansvarlige for at finansiere de pågældende  \r\n\r\n programmer eller projekter </P>  \r\n\r\n<P CLASS=PUNKT> <B>2.</B> Med hensyn til udgifter til udveksling af besøg er  \r\n\r\n de kontraherende parter, medmindre andet besluttes, enige om, at den  \r\n\r\n udsendende part skal dække de internationale rejseudgifter og aflønning af  \r\n\r\n sit personale, og at den modtagende part skal afholde udgifter til kost,  \r\n\r\n logi, transport og lægehjælp inden for sit territorium. </P>  \r\n\r\n<P>Artikel 7 </P>  \r\n\r\n<P>Hver kontraherende part skal overlade til sin ambassade i det andet land  \r\n\r\n at opretholde kontakt med de organisationer, der er udpeget af den anden  \r\n\r\n part, med henblik på effektiv gennemførelse af protokollen. </P>  \r\n\r\n<P>Artikel 8 </P>  \r\n\r\n<P CLASS=PUNKT> <B>1.</B> Denne protokol skal træde i kraft på datoen for  \r\n\r\n undertegnelsen og skal have gyldighed i samme periode som overenskomsten om  \r\n\r\n økonomisk og teknisk samarbejde mellem de kontraherende parter, som blev  \r\n\r\n undertegnet i Beijing den 14. september 1979. </P>  \r\n\r\n<P CLASS=PUNKT> <B>2.</B> I tilfælde af ophør af denne protokol skal de  \r\n\r\n særlige aktiviteter, aftaler eller kontakter, der ikke er blevet gennemført i  \r\n\r\n dens gyldigheds periode, fortsættes ind til deres færdiggørelse. </P>  \r\n\r\n<P CLASS=PUNKT> <B>3.</B> Denne protokol kan ændres og udbygges når som helst  \r\n\r\n efter aftale mellem de kontraherende parter. </P>  \r\n\r\n<P>Udfærdiget i Beijing den 29. april 1985 in duplo på dansk, kinesisk og  \r\n\r\n engelsk, idet alle teksterne har samme gyldighed. </P>  \r\n\r\n<P>For Kongeriget Danmarks </P>  \r\n\r\n<P>regering </P>  \r\n\r\n<P>Uffe Ellemann-Jensen </P>  \r\n\r\n<P>For Folkerepublikken </P>  \r\n\r\n<P>Kinas regering </P>  \r\n\r\n<P> <B>Zheng Tuobin</B>  </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 5. september  \r\n\r\n 1985 </I> </P>  \r\n\r\n<P CLASS=UNDERSKREVET-AF ALIGN=CENTER>Uffe Ellemann-Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/11/1985"
        },
        {
            "displayName": "Accession",
            "displayValue": "L19850006164"
        },
        {
            "displayName": "Entydig dokumentidentifikation",
            "displayValue": "CM030413"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "61"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "05/09/1985"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "M.3.j.nr.74.Kina.20."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}