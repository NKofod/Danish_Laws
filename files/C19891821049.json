{
    "id": 80944,
    "title": "Momsreglement, Afregning ",
    "documentTypeId": "890",
    "isSagsforlobPeriodValid": false,
    "shortName": "RGM nr 18210 af 31/12/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Momsreglement, Afregning </H1>  \r\n\r\n<P></P>  \r\n\r\n<P>Indledning </P>  \r\n\r\n<PRE>  \r\n\r\n     Kvartals- eller halvårsafregning  \r\n\r\n     Angivelse  \r\n\r\n     Afgiftsforhøjelse ved for sent afgivet angivelse  \r\n\r\n     Foreløbige fastsættelser  \r\n\r\n     Indbetaling af afgift  \r\n\r\n     Renter  \r\n\r\n     Tilbagebetaling af afgift  \r\n\r\n     Kreditbegrænsning  \r\n\r\n     Uge- eller månedsafregning  \r\n\r\n     Tilladelse til at anvende forkortet afgiftsperiode  \r\n\r\n     Angivelse  \r\n\r\n     Tilbagebetaling og indbetaling af afgift  \r\n\r\n     Lejlighedsvis afregning af afgift mv  \r\n\r\n     Virksomheder, der anmelder sig for sent til registrering  \r\n\r\n     Virksomheder, der afmelder sig for sent fra registrering  \r\n\r\n     Hæftelse for afgift  \r\n\r\n</PRE>  \r\n\r\n<P>Indledning </P>  \r\n\r\n<P>De registrerede virksomheder skal afregne afgiften for hver afgiftsperiode  \r\n\r\n på grundlag af en af virksomheden afgivet angivelse. </P>  \r\n\r\n<P>Ved afregningen af afgift skelnes mellem virksomheder, der er registreret  \r\n\r\n i byregistret, og virksomheder, der er registreret i landbrugsregistret. </P>  \r\n\r\n<P>For virksomheder, der er registreret i byregistret, er afgiftsperioden  \r\n\r\n kvartalet, idet dog eksportvirksomheder m fl kan få tilladelse til at anvende  \r\n\r\n kalendermåneden eller ugen som afgiftsperiode. Indsendelse af angivelse og  \r\n\r\n indbetaling af afgift skal ske senest 1 måned 20 dage efter afgiftsperiodens  \r\n\r\n udløb. Angivelsen afgives på bagsiden af det fra distriktstoldkamret udsendte  \r\n\r\n giroindbetalingskort, der anvendes ved afgiftens indbetaling. </P>  \r\n\r\n<P>For virksomheder, der er registreret i landbrugsregistret, er  \r\n\r\n afgiftsperioden første og anden halvdel af kalenderåret eller - hvis  \r\n\r\n virksomheden fører driftsregnskab - første og anden halvdel af virksomhedens  \r\n\r\n regnskabsår. Indsendelse af angivelse skal ske senest 2 måneder 20 dage efter  \r\n\r\n afgiftsperiodens udløb. Angivelsen afgives på en særlig blanket, der  \r\n\r\n tilsendes virksomheden fra distriktstoldkamret. Afgiftstilsvaret deles i 2  \r\n\r\n lige store rater, der afkræves virksomheden ved udsendelse af  \r\n\r\n giroindbetalingskort. </P>  \r\n\r\n<P>Kvartals- eller halvårsafregning </P>  \r\n\r\n<P>Angivelse </P>  \r\n\r\n<P>Byerhverv </P>  \r\n\r\n<P>Afgiftsperioden er kvartalet. Virksomhederne skal for hver afgiftsperiode  \r\n\r\n angive størrelsen af virksomhedens udgående afgift, indgående afgift, olie-,  \r\n\r\n gas-, kul-, og elafgift (energiafgifter) som ønskes godtgjort,  \r\n\r\n afgiftstilsvar, samt størrelsen af den omsætning, der efter lovens § 12, stk  \r\n\r\n 1-3, ikke skal medregnes til den afgiftspligtige omsætning.  \r\n\r\n Distriktstoldkamret kan dog efter ansøgning meddele  <I>rederier,</I> der  \r\n\r\n ikke samtidig med angivelsens indsendelse vil være i stand til at give  \r\n\r\n korrekte oplysninger om omsætningen (fragtindtægter mv) i udenrigs fart,  \r\n\r\n tilladelse til at give oplysning om eksportomsætningen særskilt for hvert  \r\n\r\n kvartal senest 3 1/2 måned efter kvartalets udløb. </P>  \r\n\r\n<P>Angivelsen afgives på bagsiden af det giroindbetalingskort, der anvendes  \r\n\r\n ved indbetalingen af afgift, og som udsendes til virksomhederne gennem  \r\n\r\n distriktstoldkamrene ved udgangen af afgiftsperioden. </P>  \r\n\r\n<P>Angivelsen skal underskrives af virksomhedens ansvarlige ledelse og  \r\n\r\n indsendes senest 1 måned 20 dage efter afgiftsperiodens udløb. </P>  \r\n\r\n<P>Virksomheder, der endnu 14 dage efter afgiftsperiodens udløb ikke har  \r\n\r\n modtaget giroindbetalingskortet, må selv rette henvendelse til  \r\n\r\n distriktstoldkamret for at få en sådan blanket udleveret. </P>  \r\n\r\n<P>Landbrug og fiskeri </P>  \r\n\r\n<P>Afgiftsperioderne er første og anden halvdel af kalenderåret. For  \r\n\r\n virksomheder, der fører driftsregnskab og benytter andet regnskabsår end  \r\n\r\n kalenderåret, er afgiftsperioderne dog første og anden halvdel af det  \r\n\r\n regnskabsår, der anvendes. </P>  \r\n\r\n<P>Virksomhederne skal for hver afgiftsperiode angive størrelsen af  \r\n\r\n virksomhedens udgående afgift, indgående afgift, olie-, gas-, kul- og  \r\n\r\n elafgift (energiafgifter) som ønskes godtgjort og afgiftstilsvar. </P>  \r\n\r\n<P>Angivelsen afgives på en særlig blanket, der udsendes til virksomhederne  \r\n\r\n gennem distriktstoldkamrene ved udgangen af afgiftsperioden. </P>  \r\n\r\n<P>Angivelsen skal underskrives af virksomhedens ansvarlige ledelse og  \r\n\r\n indsendes senest 2 måneder 20 dage efter afgiftsperiodens udløb. </P>  \r\n\r\n<P>Virksomheder, der endnu en måned efter afgiftsperiodens udløb ikke har  \r\n\r\n modtaget angivelsesblanket må selv rette henvendelse til distriktstoldkamret  \r\n\r\n for at få en sådan blanket udleveret. </P>  \r\n\r\n<P>Såfremt virksomheden ønsker at ændre regnskabsår eller at påbegyndt  \r\n\r\n førelse af driftsregnskab med andet regnskabsår end kalenderåret, skal  \r\n\r\n meddelelse herom indsendes til distriktstoldkamret senest 1 måned før  \r\n\r\n ændringen iværksættes. </P>  \r\n\r\n<P>Fællesbestemmelser </P>  \r\n\r\n<P>Virksomhederne skal indsende angivelse for hver afgiftsperiode, selv om  \r\n\r\n der ikke skal indbetales afgift, fordi afgiftstilsvaret er nul, eller fordi  \r\n\r\n den indgående afgift mv overstiger den udgående afgift. I sidstnævnte  \r\n\r\n tilfælde skal afgiftstilsvaret tydeligt markeres med et minus. </P>  \r\n\r\n<P>Afgiftsforhøjelse ved for sent afgivet angivelse </P>  \r\n\r\n<P>Foreligger angivelse ikke rettidigt, skal virksomhedens afgiftstilsvar for  \r\n\r\n den pågældende afgiftsperiode forhøjes med 1%, dog mindst med 200 kr og højst  \r\n\r\n med 800 kr. </P>  \r\n\r\n<P>Afgiftsforhøjelsen afkræves virksomheden ved tilsendelse af et særligt  \r\n\r\n giroindbetalingskort. </P>  \r\n\r\n<P>Toldvæsenet kan meddele fritagelse for afgiftsforhøjelse, når det på grund  \r\n\r\n af særlige omstændigheder findes rimeligt. Administrationen af denne  \r\n\r\n bestemmelse er delegeret til distriktstoldkamrene. </P>  \r\n\r\n<P>Foreløbige fastsættelser </P>  \r\n\r\n<P>Modtages angivelsen ikke, foretager distriktstoldkamret en foreløbig  \r\n\r\n fastsættelse af virksomhedens afgiftstilsvar til et skønsmæssigt beløb. </P>  \r\n\r\n<P>De foreløbige fastsættelser udsendes for hver afgiftsperiode ca 1 måned  \r\n\r\n efter udløbet af fristen for indsendelse af angivelse. </P>  \r\n\r\n<P>Foreløbig fastsatte afgiftstilsvar debiteres i edb-regnskabet for landbrug  \r\n\r\n og fiskeri mv senest ca 4 1/2 måned og for byerhverv ca 5 1/2 måned efter en  \r\n\r\n afgiftsperiodes udløb, og behandles herefter regnskabsmæssigt på tilsvarende  \r\n\r\n måde som afgiftstilsvar ifølge en af virksomheden indsendt angivelse. </P>  \r\n\r\n<P>Indbetaling af afgift </P>  \r\n\r\n<P>Byerhverv </P>  \r\n\r\n<P>Afgiften forfalder til betaling den 1. i den 2. måned efter  \r\n\r\n afgiftsperiodens udløb og skal indbetales senest 20 dage derefter. Fristen  \r\n\r\n for indsendelse af angivelse og for indbetaling af afgift er således  \r\n\r\n sammenfaldende. </P>  \r\n\r\n<P>Afgiften indbetales ved anvendelse af det udsendte giroindbetalingskort.  \r\n\r\n</P>  \r\n\r\n<P>Landbrug og fiskeri </P>  \r\n\r\n<P>Afgiftstilsvaret opkræves i 2 lige store rater. 1. rate forfalder til  \r\n\r\n betaling den 1. i den 6. måned og 2. rate den 1. i den 9. måned efter  \r\n\r\n afgiftsperiodens udløb. Afgiftsraterne skal indbetales senest den 20. i  \r\n\r\n forfaldsmåneden. </P>  \r\n\r\n<P>Afgiftsraterne indbetales ved anvendelse af de gennem distriktstoldkamrene  \r\n\r\n udsendte rategirokort, der udskrives med hele kroner. Er afgiftsbeløbet for  \r\n\r\n en afgiftsperiode mindre end 10 kr, opkræves beløbet ikke. </P>  \r\n\r\n<P>Fællesbestemmelser </P>  \r\n\r\n<P>Afgiften kan indbetales ved indsendelse af check mm. Sker indbetalingen pr  \r\n\r\n brev og betalingsmidlet er check eller girokort udstedt af indbetaleren,  \r\n\r\n udstedes kvittering kun, hvis der direkte er fremsat ønske herom, eller  \r\n\r\n indbetalingsbilagets kvitteringsdel er medsendt. </P>  \r\n\r\n<P>For afmeldte virksomheder gælder samme forfaldstidspunkt og  \r\n\r\n indbetalingsfrist, som er gældende for den afgiftsperiode, i hvilken de er  \r\n\r\n afmeldt. </P>  \r\n\r\n<P>Renter </P>  \r\n\r\n<P>Indbetales afgiften ikke rettidigt, skal der betales 1,3% i månedlig rente  \r\n\r\n for hver påbegyndt måned fra forfaldsdagen at regne, dog mindst 10 kr for en  \r\n\r\n afgiftsperiode. Afgift, der forfaldt til betaling før 1 juli 1970 forrentes  \r\n\r\n med 3/4% i månedlig rente indtil den 1 juli 1978. Efter dette tidspunkt udgør  \r\n\r\n den månedlige rente 1,3%. Afgift, der forfaldt til betaling i perioden 1 juli  \r\n\r\n 1970 til 30 juni 1978 forrentes med 1% pr måned og efter den 1 juli 1978 med  \r\n\r\n 1,3 pr måned. </P>  \r\n\r\n<P>I tilfælde, hvor der er sket en foreløbig fastsættelse af  \r\n\r\n afgiftstilsvaret, beregnes rente fra den dag, da afgiften for den pågældende  \r\n\r\n afgiftsperiode (for landbrug og fiskeri - raten) forfaldt til betaling. </P>  \r\n\r\n<P>Betalingen anses som rettidig, hvis </P>  \r\n\r\n<P>a. beløbet indbetales til postvæsenet senest sidste rettidige  \r\n\r\n indbetalingsdag, </P>  \r\n\r\n<P>b. anmodning om girering fra afsenderens postkonto er postgirokontoret i  \r\n\r\n hænde inden kl 0900 dagen efter sidste rettidige indbetalingsdag, eller </P>  \r\n\r\n<P>c. beløbet er indbetalt til toldkamret ved fremsendelse af check, der er  \r\n\r\n modtaget af toldkamret med første postomdeling dagen efter sidste rettidige  \r\n\r\n indbetalingsdag. </P>  \r\n\r\n<P>Såfremt den 20. i betalingsmåneden er en lørdag, søndag eller helligdag,  \r\n\r\n anses den nærmeste følgende hverdag for sidste rettidige indbetalingsdag.  \r\n\r\n</P>  \r\n\r\n<P>Renten afkræves virksomheden ved tilsendelse af et særligt  \r\n\r\n giroindbetalingskort. </P>  \r\n\r\n<P>Der vil ikke kunne meddeles fritagelse for betaling af renter.  \r\n\r\n Distriktstoldkamrene er bemyndiget til skriftligt at afslå eventuelle  \r\n\r\n ansøgninger herom. </P>  \r\n\r\n<P>Tilbagebetaling af afgift </P>  \r\n\r\n<P>Overstiger en virksomheds indgående afgift og fradragsberettigede  \r\n\r\n energiafgifter i en afgiftsperiode den udgående afgift, udbetales det  \r\n\r\n overskydende afgiftsbeløb til virksomheden. </P>  \r\n\r\n<P>For angivelser, der er modtaget rettidigt, og som er udfyldt korrekt,  \r\n\r\n finder tilbagebetaling sted senest 3 uger efter, at toldkamret har modtaget  \r\n\r\n angivelsen. Hvis toldkamret på grund af virksomhedens forhold (fx  \r\n\r\n ferielukning, bortrejse mv) ikke har kunnet foretage kontrol af angivelsen,  \r\n\r\n afbrydes udbetalingsfristen, indtil virksomhedens forhold ikke længere  \r\n\r\n hindrer kontrol. </P>  \r\n\r\n<P>Tilbagebetaling sker dog kun, såfremt angivelse vedrørende tidligere  \r\n\r\n afgiftsperioder er modtaget. Har virksomheden indnu ikke indsendt angivelse  \r\n\r\n for en tidligere afgiftsperiode, vil tilbagebetalingen blive stillet i bero,  \r\n\r\n og virksomheden underrettes gennem distriktstoldkamret herom. </P>  \r\n\r\n<P>Skyldig afgift mv for tidligere perioder modregnes ved udbetalingen, selv  \r\n\r\n om afgiftskravet ikke er forfaldent. </P>  \r\n\r\n<P>Kreditbegrænsning </P>  \r\n\r\n<P>Hvis en virksomhed gentagne gange ikke har indbetalt afgift rettidigt, kan  \r\n\r\n toldvæsenet forkorte virksomhedens afgiftsperiode og fristen for indsendelse  \r\n\r\n af angivelse og indbetaling af afgift. </P>  \r\n\r\n<P>Det samme gælder, hvis en virksomheds indehaver ved eksekution er fundet  \r\n\r\n ude af stand til at betale sin gæld, hvis indehaveren har standset sine  \r\n\r\n betalinger eller er under frivillig akkord eller likvidation, eller hvis  \r\n\r\n virksomheden er et aktieselskab og dette er under likvidation efter reglerne  \r\n\r\n om insolvente selskaber. Ligeledes gælder dette for en virksomhed, hvis  \r\n\r\n indehavers bo er under konkursbehandling eller tvangsakkordforhandling, eller  \r\n\r\n hvis indehaverens dødsbo behandles efter kapitel III i lov om skifte af  \r\n\r\n dødsbo og fællesbo. </P>  \r\n\r\n<P>De nærmere regler om eventuel iværksættelse og ophævelse af  \r\n\r\n kreditbegrænsning over for registrerede virksomheder, er fastsat i OPPEBØRSEL  \r\n\r\n - RESTANCE, kap 4 &#187;Kreditbegrænsning&#171;. </P>  \r\n\r\n<P>Uge- eller månedsafregning </P>  \r\n\r\n<P>Tilladelse til at anvende forkortet afgiftsperiode </P>  \r\n\r\n<P>Virksomheder, der er registreret i byregistret, og hvis udgående afgift  \r\n\r\n regelmæssigt er mindre end den indgående afgift som følge af, at en væsentlig  \r\n\r\n del af afsætningen efter lovens § 12, stk 1-3, ikke skal medregnes til den  \r\n\r\n afgiftspligtige omsætning, kan få tilladelse til at anvende kalendermåneden  \r\n\r\n som afgiftsperiode. Såfremt den udgående afgift for sådanne virksomheder  \r\n\r\n regelmæssigt er mindre end halvdelen af den indgående afgift, kan der gives  \r\n\r\n virksomheden tilladelse til at anvende ugen som afgiftsperiode. </P>  \r\n\r\n<P>Tilladelse til at anvende forkortet afgiftsperiode meddeles skriftligt af  \r\n\r\n distriktstoldkamrene, der forinden ved gennemsyn af virksomhedens regnskaber,  \r\n\r\n fakturakopier, kontrakter, ordrer, ordrebekræftelser og bankafregninger mv  \r\n\r\n samt under hensyn til virksomhedens forhold i øvrigt må sikre sig, at  \r\n\r\n betingelserne for at opnå tilladelse er opfyldt. </P>  \r\n\r\n<P>Ændring af en afgiftsperiode kan kun ske med virkning fra begyndelsen af  \r\n\r\n et kvartal, og anmodning herom må fremsættes senest 1 måned før ændringen  \r\n\r\n ønskes iværksat. Virksomheder, der får tilladelse til at anvende forkortet  \r\n\r\n afgiftsperiode, kan ikke inden for de følgende 2 år anvende kvartalet som  \r\n\r\n afgiftsperiode. </P>  \r\n\r\n<P>Angivelse </P>  \r\n\r\n<P>Angivelsesblanketterne til disse virksomheder udsendes for et kvartal ad  \r\n\r\n gangen gennem distriktstoldkamrene. </P>  \r\n\r\n<P>Angivelserne skal i udfyldt og underskrevet stand indsendes til  \r\n\r\n distriktstoldkamret senest 1 måned 20 dage efter afgiftsperiodens udløb. </P>  \r\n\r\n<P>Tilbagebetaling og indbetaling af afgift </P>  \r\n\r\n<P>Tilbagebetaling af afgift ifølge angivelser med negativt afgiftstilsvar  \r\n\r\n sker fra toldkamret ved check og snarest muligt efter, at angivelsen er  \r\n\r\n modtaget ved toldkamret. </P>  \r\n\r\n<P>Udbetaling foretages dog kun, såfremt angivelse vedrørende tidligere  \r\n\r\n afgiftsperioder er modtaget. Skyldig afgift mv for tidligere perioder  \r\n\r\n modregnes ved udbetalingen, selv om afgiftskravet ikke er forfaldent. Afgift  \r\n\r\n ifølge angivelser med positivt afgiftstilsvar skal indbetales senest 1 måned  \r\n\r\n 20 dage efter afgiftsperiodens udløb. </P>  \r\n\r\n<P>Ved for sen indbetaling af angivelse eller afgift beregnes henholdsvis  \r\n\r\n afgiftsforhøjelse og rente efter samme regler som gældende for virksomheder  \r\n\r\n med kvartalet som afgiftsperiode. </P>  \r\n\r\n<P>Lejlighedsvis afregning af afgift mv </P>  \r\n\r\n<P>Finder afgiftspligtig virksomhed sted rent lejlighedsvis, fx koncerter,  \r\n\r\n offentlige baller eller serveringer ved særlige lejligheder, såsom fester,  \r\n\r\n møder, markeder, midlertidige udstillinger o lign, kan registrering og  \r\n\r\n afgiftsafregning finde sted efter nedenfor anførte retningslinier. </P>  \r\n\r\n<P>Til afgiftsafregning mv anvendes angivelse R 585, der inden udsendelse  \r\n\r\n grundregistreres i E-listen. </P>  \r\n\r\n<P>Oplysning om navn og adresse udfyldes af distriktstoldkamret, der udsender  \r\n\r\n angivelserne tillige med en meddelelse til den, der skal afregne afgiften.  \r\n\r\n</P>  \r\n\r\n<P>Angivelserne skal indsendes senest </P>  \r\n\r\n<P>1 måned 20 dage efter, at den afgiftspligtige virksomhed er afsluttet.  \r\n\r\n</P>  \r\n\r\n<P>Ved modtagelsen foretager toldkamret efterregning af angivelserne og  \r\n\r\n udsender indbetalingskort til virksomhederne. </P>  \r\n\r\n<P>Afgiften skal indbetales senest 14 dage efter påkrav. Såfremt  \r\n\r\n betalingsfristen ikke overholdes, beregnes renter (mindst 10 kr) fra den 1 i  \r\n\r\n den måned, hvori betalingsfristen udløber. </P>  \r\n\r\n<P>Toldvæsenet kan for virksomheder, der kun skal drives i kort tid, forkorte  \r\n\r\n fristerne for indsendelse af angivelse og indbetaling af afgift. De nærmere  \r\n\r\n regler herom er fastsat i OPPEBØRSEL - RESTANCE, kap 4,  \r\n\r\n &#187;Kreditbegrænsning&#171;. </P>  \r\n\r\n<P>Virksomheder, der anmelder sig for sent til registrering </P>  \r\n\r\n<P>Den første afregning fra virksomheder, der anmelder sig for sent til  \r\n\r\n registrering, sker efter følgende regler. </P>  \r\n\r\n<P>Anmelder virksomheden sig til registrering i den afgiftsperiode (aktuel  \r\n\r\n periode), hvori den er påbegyndt, kan hele afregningen ske over edb-systemet.  \r\n\r\n</P>  \r\n\r\n<P>Er virksomheden påbegyndt indtil en måned før den aktuelle afgiftsperiodes  \r\n\r\n begyndelse, kan hele afregningen ligeledes ske over edb-systemet. </P>  \r\n\r\n<P>Er virksomheden derimod påbegyndt tidligere, afregnes afgiften for den  \r\n\r\n aktuelle afgiftsperiode over edb-systemet, medens tidligere perioder afregnes  \r\n\r\n som en E-sag over toldkammerregnskabet. </P>  \r\n\r\n<P>Skal afregningen ske over toldkammerregnskabet, udsendes i forbindelse med  \r\n\r\n virksomhedens registrering en angivelse, R 90, sammen med en skrivelse om  \r\n\r\n afregningen. Sagen optages i E-listen på grundlag af en kopi af  \r\n\r\n registreringsanmeldelsen. Registreringsanmeldelsen påtegnes herom, og en  \r\n\r\n fotokopi afleveres til A-afdelingen. </P>  \r\n\r\n<P>Virksomheder, der afmelder sig for sent fra registrering </P>  \r\n\r\n<P>Afmeldes et registreringsforhold for sent, udfærdiges i forbindelse med  \r\n\r\n virksomhedens afmeldelse 0-angivelser, der påtegnes af fagområdelederen, for  \r\n\r\n den/de afgiftsperiode(r), hvor virksomheden ikke har drevet afgiftspligtig  \r\n\r\n virksomhed. Afmeldelsesblanketten påtegnes herom, og en fotokopi afleveres  \r\n\r\n til A-afdelingen. </P>  \r\n\r\n<P>Hæftelse for afgift </P>  \r\n\r\n<P>For afgiften hæfter den, der som ejer, forpagter eller lignende driver  \r\n\r\n virksomheden for egen regning. Er flere virksomheder, der ikke har samme  \r\n\r\n ejer, registreret under et (fællesregistrering), hæfter de pågældende  \r\n\r\n solidarisk for betaling af afgift vedrørende de virksomheder, der er omfattet  \r\n\r\n af den fælles registrering. Er en udenlandsk virksomhed registreret ved en  \r\n\r\n herværende repræsentant, hæfter denne og virksomheden solidarisk for betaling  \r\n\r\n af afgiften. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun året for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19891821049"
        },
        {
            "displayName": "Entydig dokumentidentifikation",
            "displayValue": "CM040187"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/07/1999"
        },
        {
            "displayName": "Dokumenttype",
            "displayValue": "Reglement"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18210"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "31/12/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}