{
    "id": 112965,
    "title": "1986 LSF 108   FORSLAG TIL LOV OM FORLÆNGELSE AF DANMARKS DELTAGELSE I DET SKANDINAVISKE   LUFTFARTSSAMARBEJDE ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 108",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 108 </P>  \r\n\r\n<P></P>  \r\n\r\n<P>Forslag til Lov om forlængelse af Danmarks deltagelse i det skandinaviske  \r\n\r\n luftfartssamarbejde </P>  \r\n\r\n<P></P>  \r\n\r\n<P>Fremsat af ministeren for offentlige arbejder (Nør Christensen) </P>  \r\n\r\n<P></P>  \r\n\r\n<P>den 26. november 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Ministeren for offentlige arbejder bemyndiges til at træffe de </P>  \r\n\r\n<P>foranstaltninger, som er nødvendige for en forlængelse af Danmarks </P>  \r\n\r\n<P>deltagelse i det skandinaviske luftfartssamarbejde med 10 år for </P>  \r\n\r\n<P>perioden 1. oktober 1995 til og med 30. september 2005. </P>  \r\n\r\n<P>§ 2. Uanset § 77, stk. 1, i lov om luftfart, jfr. lovbekendtgørelse </P>  \r\n\r\n<P>nr. 408 af 11. september 1985, kan der meddeles A/ S Det Danske </P>  \r\n\r\n<P>Luftfartselskab tilladelse til at lade Scandinavian Airlines </P>  \r\n\r\n<P>System udføre erhvervsmæssig luftbefordring af passagerer, post og </P>  \r\n\r\n<P>gods alene mellem to steder inden for riget. </P>  \r\n\r\n<P>§ 3. § 3 i lov nr. 273 af 26. juni 1975 om forlængelse af Danmarks </P>  \r\n\r\n<P>deltagelse i det skandinaviske luftfartssamarbejde ophæves. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>Samarbejdet i Scandinavian Airlines System, SAS, der påbegyndtes den </P>  \r\n\r\n<P>1. oktober 1950, er baseret på en konsortialaftale mellem de tre </P>  \r\n\r\n<P>moderselskaber, A/ S Det Danske Luftfartselskab (DDL), A/ S Det </P>  \r\n\r\n<P>Norske Luftfartselskap (DNL) og AB Aerotransport (ABA). Aftalen, </P>  \r\n\r\n<P>der er godkendt af regeringerne i Danmark, Norge og Sverige, og </P>  \r\n\r\n<P>oprindeligt havde gyldighed i 25 år, blev i 1959 forlænget med 10 </P>  \r\n\r\n<P>år til 30. september 1985 og i 1975 igen med 10 år til 30. </P>  \r\n\r\n<P>september 1995. I tilknytning til konsortialaftalen blev der i de </P>  \r\n\r\n<P>3 lande udfærdiget indholdsmæssigt identiske koncessioner for de </P>  \r\n\r\n<P>tre moderselskaber, og der blev mellem de tre regeringer indgået </P>  \r\n\r\n<P>en aftale om staternes samarbejde på luftfartens område. Ligesom </P>  \r\n\r\n<P>konsortialaftalen blev regeringsaftalen og koncessionerne i 1959 </P>  \r\n\r\n<P>og i 1975 forlænget til den 30. september 1985, respektive den 30. </P>  \r\n\r\n<P>september 1995. </P>  \r\n\r\n<P>For Danmarks vedkommende udgøres lovgrundlaget for det hidtidige </P>  \r\n\r\n<P>SAS-samarbejde af lov nr. 273 af 26. juni 1975 og lov nr. 217 af </P>  \r\n\r\n<P>18. maj 1982. </P>  \r\n\r\n<P>Fra DDL modtog ministeriet for offentlige arbejder i efteråret 1984 </P>  \r\n\r\n<P>meddelelse om, at de tre moderselskaber er blevet enige om at </P>  \r\n\r\n<P>forlænge konsortialaftalen på uændrede vilkår for en 15-års </P>  \r\n\r\n<P>periode fra den 1. oktober 1995 til og med den 30. september 2010. </P>  \r\n\r\n<P>Samtidig anmodede DDL om, at forlængelsen godkendes af </P>  \r\n\r\n<P>ministeriet. Desuden har selskabet anmodet om, at selskabets </P>  \r\n\r\n<P>koncession til at drive ruteflyvning må blive forlænget </P>  \r\n\r\n<P>tilsvarende og med principielt uforandret indhold. Endelig har DDL </P>  \r\n\r\n<P>anmodet om, at aftalen mellem de tre regeringer om samarbejde på </P>  \r\n\r\n<P>luftfartens område forlænges for en tilsvarende periode. </P>  \r\n\r\n<P>I henvendelsen fra DDL er det anført, at omfanget af SAS' virksomhed </P>  \r\n\r\n<P>gør det nødvendigt at planlægge og disponere på så langt sigt, at </P>  \r\n\r\n<P>det ofte strækker sig ud over konsortialaftalens nuværende </P>  \r\n\r\n<P>gyldighedsperiode. Dette gælder særligt anskaffelse af fly med </P>  \r\n\r\n<P>reservemateriel, teknisk udrustning og bygninger, der kræver </P>  \r\n\r\n<P>omfattende låne- og kreditordninger. Det nævnes, at SAS' </P>  \r\n\r\n<P>investeringer inden for den nærmeste 10 års periode til den </P>  \r\n\r\n<P>forestående fornyelse af flyflåden vil udgøre et beløb i </P>  \r\n\r\n<P>størrelsesordenen 25 mia svenske kroner. </P>  \r\n\r\n<P>Det er på denne baggrund, at de tre moderselskaber har fundet det </P>  \r\n\r\n<P>nødvendigt allerede nu at søge det retlige grundlag for </P>  \r\n\r\n<P>SAS-samarbejdet forlænget. </P>  \r\n\r\n<P>I henhold til luftfartslovens § 75 udstedes der tilladelse </P>  \r\n\r\n<P>(koncession) af ministeren for offentlige arbejder til al drift af </P>  \r\n\r\n<P>regelmæssig luftfart i erhvervsøjemed over dansk område. </P>  \r\n\r\n<P>Tilladelsen til DDL kræver derfor i sig selv ikke forelæggelse for </P>  \r\n\r\n<P>folketinget. Da tilladelsen imidlertid af DDL ønskes udnyttet i </P>  \r\n\r\n<P>samarbejde med DNL og ABA om SAS, og da dette konsortium gives en </P>  \r\n\r\n<P>fortrinsret til rutetrafik, forelægges samarbejdet til </P>  \r\n\r\n<P>folketingets godkendelse. </P>  \r\n\r\n<P>§ 3 i den gældende lov om skattespørgsmål finder ministeriet ikke </P>  \r\n\r\n<P>længere, at der er behov for, og DDL har accepteret, at den udgår. </P>  \r\n\r\n<P>Loven vil ikke få økonomiske eller administrative konsekvenser for </P>  \r\n\r\n<P>det offentlige. </P>  \r\n\r\n<P>Mellem de tre skandinaviske trafikministre er der enighed om, at det </P>  \r\n\r\n<P>nære skandinaviske luftfartssamarbejde i og omkring SAS, der har </P>  \r\n\r\n<P>udviklet sig til gavn for de tre lande, bør kunne fortsættes også </P>  \r\n\r\n<P>efter 1995. På grund af den udvikling, der har fundet sted i den </P>  \r\n\r\n<P>civile luftfart i de seneste år, har ministrene imidlertid fundet, </P>  \r\n\r\n<P>at der var behov for at få foretaget en nyvurdering - og eventuelt </P>  \r\n\r\n<P>en justering - af den skandinaviske luftfartspolitik, inden der i </P>  \r\n\r\n<P>de tre lande blev søgt om parlamentarisk tilslutning til </P>  \r\n\r\n<P>forlængelse af det retlige grundlag for SAS-samarbejdet. De tre </P>  \r\n\r\n<P>skandinaviske trafikministre nedsatte derfor i efteråret 1985 et </P>  \r\n\r\n<P>embedsmandsudvalg, som skulle udrede konsekvenserne af mulige </P>  \r\n\r\n<P>ændringer i den skandinaviske luftfartspolitik og virkningerne af </P>  \r\n\r\n<P>sådanne for det skandinaviske luftfartssamarbejde, for det </P>  \r\n\r\n<P>skandinaviske lufttrafiksystem og for brugerne af det. </P>  \r\n\r\n<P>På baggrund af embedsmandsudredningen blev der i maj 1986 indgået </P>  \r\n\r\n<P>aftale mellem regeringerne i Danmark, Norge og Sverige om at søge </P>  \r\n\r\n<P>parlamentarisk tilslutning til forlængelse af det retlige grundlag </P>  \r\n\r\n<P>for SAS-samarbejdet. Forlængelsen skal gælde for perioden 1. </P>  \r\n\r\n<P>oktober 1995 til 30. september 2005 og ikke - som af DDL ansøgt - </P>  \r\n\r\n<P>til 2010. Med virkning fra det tidspunkt, hvor den parlamentariske </P>  \r\n\r\n<P>tilslutning i de tre lande skønnes at kunne foreligge, formentlig </P>  \r\n\r\n<P>marts 1987, vil der ske en liberalisering på en række vigtige </P>  \r\n\r\n<P>områder. Dette indebærer altså, at der allerede nu, dvs. 8 år før </P>  \r\n\r\n<P>DDL's (SAS') koncession udløber, gribes ind i den eksisterende </P>  \r\n\r\n<P>koncession. </P>  \r\n\r\n<P>Sigtet med disse liberaliseringer er på en og samme tid AT bevare og </P>  \r\n\r\n<P>videreudvikle en af de væsentligste forudsætninger for </P>  \r\n\r\n<P>SAS-samarbejdet, nemlig udnyttelsen af det fælles trafikunderlag </P>  \r\n\r\n<P>ved, at trafikstrømmene i de tre lande samordnes og konsolideres </P>  \r\n\r\n<P>via trafikknudepunkter, og AT skabe større fleksibilitet for andre </P>  \r\n\r\n<P>skandinaviske luftfartsselskaber, herunder charterselskaberne, </P>  \r\n\r\n<P>bl.a. også med det formål af hensyn til forbrugerne at forstærke </P>  \r\n\r\n<P>udviklingen i det skandinaviske flytrafiksystem. </P>  \r\n\r\n<P>Der er tale om følgende liberaliseringer: </P>  \r\n\r\n<P>PERSONTRAFIK: </P>  \r\n\r\n<P>Med visse indskrænkninger vil interskandinaviske sekundærruter, som </P>  \r\n\r\n<P>SAS ikke ønsker at beflyve, kunne udføres af andre skandinaviske </P>  \r\n\r\n<P>selskaber. Der vil bl.a. kunne etableres ruter mellem et sekundært </P>  \r\n\r\n<P>punkt i eet skandinavisk land og en hovedstad i et andet </P>  \r\n\r\n<P>skandinavisk land. </P>  \r\n\r\n<P>For sekundærruter til og fra Skandinavien skal der ske en tilpasning </P>  \r\n\r\n<P>til den udvikling, som for tiden er til forhandling bl.a. i EF og </P>  \r\n\r\n<P>ECAC (de europæiske civile luftfartsmyndigheders samarbejdsorgan). </P>  \r\n\r\n<P>På charterområdet åbnes der for selskabsrejseflyvning mellem de </P>  \r\n\r\n<P>skandinaviske hovedstæder. Desuden ændres reglerne for </P>  \r\n\r\n<P>selskabsrejseflyvninger generelt således, at det hidtil gældende </P>  \r\n\r\n<P>overnatningskrav på 7 nætter nedsættes til 3 nætter, idet dog een </P>  \r\n\r\n<P>af disse overnatninger skal ske natten mellem lørdag og søndag. </P>  \r\n\r\n<P>FRAGTTRAFIK: </P>  \r\n\r\n<P>Fragtcharter kan fremover udføres frit uden geografiske begrænsninger </P>  \r\n\r\n<P>og uden begrænsninger med hensyn til at samle fragt fra enkelte </P>  \r\n\r\n<P>kunder. Fragt kan ligeledes uden begrænsninger medtages på </P>  \r\n\r\n<P>passagercharterfly. Hidtidige begrænsninger for udførelse af </P>  \r\n\r\n<P>såkaldt kurerfragtflyvninger bortfalder. Godkendelse af </P>  \r\n\r\n<P>ruteselskabernes fragtpriser skal ikke længere ske fra </P>  \r\n\r\n<P>skandinavisk side. Som en konsekvens af de nævnte liberaliseringer </P>  \r\n\r\n<P>bortfalder også SAS' og andre ruteselskabers transportpligt for </P>  \r\n\r\n<P>fragt. </P>  \r\n\r\n<P>BEMÆRKNINGER TIL DE ENKELTE BESTEMMELSER </P>  \r\n\r\n<P>TIL § 1 </P>  \r\n\r\n<P>De foranstaltninger, der er tale om, omfatter, som tidligere nævnt i </P>  \r\n\r\n<P>de almindelige bemærkninger følgende: </P>  \r\n\r\n<P>1) godkendelse af den forlængelse af konsortialaftalen, som de tre </P>  \r\n\r\n<P>moderselskaber er enige om, men begrænset til 2005, </P>  \r\n\r\n<P>2) forlængelse af DDL's koncession, jfr. bekendtgørelse nr. 481 af </P>  \r\n\r\n<P>13. december 1951 som ændret ved bekendtgørelse nr. 322 af 26. </P>  \r\n\r\n<P>november 1959, bekendtgørelse nr. 336 af 11. juni 1976 og </P>  \r\n\r\n<P>bekendtgørelse nr. 173 af 30. april 1985, </P>  \r\n\r\n<P>3) forlængelse af aftalen mellem regeringerne i Danmark, Norge og </P>  \r\n\r\n<P>Sverige om samarbejde på luftfartens område, jfr. for Danmarks </P>  \r\n\r\n<P>vedkommende bekendtgørelse nr. 25 af 11. juni 1952 som ændret ved </P>  \r\n\r\n<P>bekendtgørelse nr. 47 af 28. september 1959 og bekendtgørelse nr. </P>  \r\n\r\n<P>75 af 31. august 1976. </P>  \r\n\r\n<P>Konsortialaftalens indhold er, bortset fra den forlængede </P>  \r\n\r\n<P>gyldighedsperiode, uændret, og der forudses heller ikke ændringer </P>  \r\n\r\n<P>af material art i regeringsaftalen. </P>  \r\n\r\n<P>Koncessionen til DDL vil blive begrænset, således at DDL (SAS) ikke </P>  \r\n\r\n<P>længere har fortrinsret - og dermed transportpligt - til udførelse </P>  \r\n\r\n<P>af flyvning med fragt, jfr. de almindelige bemærkninger. Ligeledes </P>  \r\n\r\n<P>vil kravet om, at fragtpriser skal forelægges til godkendelse hos </P>  \r\n\r\n<P>minsteriet for offentlige arbejder udgå, jfr. de almindelige </P>  \r\n\r\n<P>bemærkninger. </P>  \r\n\r\n<P>TIL § 2 </P>  \r\n\r\n<P>Svarer til § 2 i lov nr. 273 af 26. juni 1975, jfr. bemærkningerne </P>  \r\n\r\n<P>hertil (FT Tillæg A, spalte 1129). </P>  \r\n\r\n<P>TIL § 3 </P>  \r\n\r\n<P>Som det fremgår af de almindelige bemærkninger, er der ikke længere </P>  \r\n\r\n<P>behov for § 3 i lov nr. 273 af 26. juni 1975. Den foreslås derfor </P>  \r\n\r\n<P>ophævet med virkning allerede fra lovens ikrafttræden og således 8 </P>  \r\n\r\n<P>år før den periode, som lovens §§ 1 og 2 omhandler dvs. 1995-2005. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00108"
        },
        {
            "displayName": "Entydig dokumentidentifikation",
            "displayValue": "CL005454"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "108"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}