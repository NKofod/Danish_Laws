{
    "id": 125741,
    "title": "Bekendtgørelse om 6 ugers selvvalgt uddannelse til forsikrede ledige",
    "documentTypeId": "60",
    "isSagsforlobPeriodValid": true,
    "shortName": "BEK nr 631 af 26/06/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Fælles bestemmelser</p>\r\n      <p class=\"Indholdsfortegnelse\"><a href=\"#K2\">Kapitel 2</a>   Selvvalgt uddannelse på folkeskole- og gymnasialt niveau samt videregående uddannelse</p>\r\n      <p class=\"Indholdsfortegnelse\"><a href=\"#K3\">Kapitel 3</a>   Selvvalgt uddannelse som erhvervsrettet voksen- og efteruddannelse til og med erhvervsuddannelsesniveau</p>\r\n      <p class=\"Indholdsfortegnelse\"><a href=\"#K4\">Kapitel 4</a>   Ikrafttrædelsen og overgangsbestemmelser</p>\r\n      <p class=\"Indholdsfortegnelse\"><a href=\"#B1\">Bilag 1</a></p><div class=\"bjelke\">Den fulde tekst</div><p class=\"Titel2\">Bekendtgørelse om 6 ugers selvvalgt uddannelse til forsikrede ledige</p>\r\n      <p class=\"Indledning2\">I medfør af § 21, stk. 2 og § 26 a, stk. 5 og 6, i lov om en aktiv beskæftigelsesindsats, jf. lovbekendtgørelse nr. 439 af 29. maj 2008, som ændret ved § 1 i lov nr. 478 af 12. juni 2009, fastsættes:</p>\r\n      <p class=\"Kapitel\" id=\"K1\"><span id=\"Kap1\">Kapitel 1</span></p>\r\n      <p class=\"KapitelOverskrift2\">Fælles bestemmelser</p>\r\n      <p class=\"ParagrafGruppeOverskrift\"><span id=\"Kap1_X1\">Adgang til 6 ugers selvvalgt uddannelse</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Ledige, der er dagpengeberettigede efter lov om arbejdsløshedsforsikring, kan efter eget valg deltage i selvvalgt uddannelse i op til 6 uger med uddannelsesydelse efter kapitel 9 b i lov om arbejdsløshedsforsikring m.v.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Uddannelsen skal foregå inden for de første 9 måneders sammenlagt ledighed for personer, der er fyldt 25 år, og inden for de første 6 måneders sammenlagt ledighed for personer, der ikke er fyldt 25 år.</p>\r\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Personer, der anses for beskæftigede efter lov om godtgørelse ved deltagelse i erhvervsrettet voksen- og efteruddannelse eller lov om statens voksenuddannelsesstøtte (SVU), har ikke ret til selvvalgt uddannelse efter denne bekendtgørelse.</p>\r\n      <p class=\"ParagrafGruppeOverskrift\"><span id=\"Kap1_X2\">Opgørelse af perioden med 6 ugers selvvalgt uddannelse</span></p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> For uddannelser på folkeskole- og gymnasialt niveau samt videregående uddannelse omfatter retten til 6 ugers selvvalgt uddannelse med uddannelsesydelse i alt 37 timer pr. uge for fuldtidsforsikrede og 30 timer pr. uge for deltidsforsikrede.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> For erhvervsrettet voksen- og efteruddannelse til og med erhvervsuddannelsesniveau omfatter retten til 6 ugers selvvalgt uddannelse med uddannelsesydelse i alt 37 timer pr. uge for personer, som er tilmeldt jobcenteret som arbejdssøgende på fuldtid, og 30 timer for personer, som er tilmeldt jobcenteret som arbejdssøgende på deltid.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Ved uddannelse på folkeskole- og gymnasialt niveau samt videregående uddannelse medregnes perioder, hvor der ikke gennemføres undervisning på grund af kortere ordinære ferieperioder og andre kortere afbrydelser, ikke i retten til timer efter § 2, uanset at der udbetales uddannelsesydelse for de pågældende dage.</p>\r\n      <p class=\"ParagrafGruppeOverskrift\"><span id=\"Kap1_X3\">Uddannelser</span></p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> De uddannelser, der kan deltages i, følger af reglerne om godtgørelse ved deltagelse i erhvervsrettet voksen- og efteruddannelse (VEU) og statens voksenuddannelsesstøtte (SVU). Det drejer sig om følgende uddannelsesområder:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par4_Stk1_Num1\">1)</span> Erhvervsrettet voksen- og efteruddannelse til og med erhvervsuddannelsesniveau inden for de uddannelser, der fremgår af pkt. 1 i bilag 1.</p>\r\n          <p class=\"Liste1\"><span class=\"Liste1Nr\" id=\"Par4_Stk1_Num2\">2)</span> Uddannelser på folkeskole- og gymnasialt niveau samt videregående uddannelse inden for de uddannelser, der fremgår af pkt. 2-7 i bilag 1.</p>\r\n        </div>\r\n      </p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Til brug for ansøgning om selvvalgt uddannelse anvendes Arbejdsdirektoratets ansøgningsskema om uddannelsesydelse.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Deltagerbetaling i henhold til lovgivningen om den pågældende uddannelse afholdes af jobcenteret.</p>\r\n      <p class=\"ParagrafGruppeOverskrift\"><span id=\"Kap1_X4\">Rådighed m.v.</span></p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Personer, der deltager i selvvalgt uddannelse, skal stå til rådighed for henvist arbejde, jf. § 5, stk. 2, nr. 1, og stk. 3, i lov om en aktiv beskæftigelsesindsats.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Jobcenteret kan efter ansøgning fra personen træffe afgørelse om at fravige stk. 1, hvis jobcenteret skønner, at den selvvalgte uddannelse medvirker til, at personen kan opnå fast beskæftigelse, herunder når personen deltager i et særligt målrettet uddannelsesforløb.</p>\r\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Har jobcenteret truffet afgørelse efter stk. 2, skal dette meddeles skriftligt til personen.</p>\r\n      <p class=\"Stk2\"><span class=\"StkNr\" id=\"Par7_Stk4\">Stk. 4.</span> Personer der deltager i selvvalgt uddannelse på fuld tid som fuldtids- eller deltidsforsikret, er ikke omfattet af reglerne om det individuelle kontaktforløb efter kapitel 7 i lov om en aktiv beskæftigelsesindsats.</p>\r\n      <p class=\"Kapitel\" id=\"K2\"><span id=\"Kap2\">Kapitel 2</span></p>\r\n      <p class=\"KapitelOverskrift2\">Selvvalgt uddannelse på folkeskole- og gymnasialt niveau samt videregående uddannelse</p>\r\n      <p class=\"ParagrafGruppeOverskrift\"><span id=\"Kap2_X1\">Forudgående uddannelse</span></p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> For at deltage i selvvalgt uddannelse på folkeskole- og gymnasialt niveau, er det en betingelse, at personen er kortuddannet, dvs. at personen har indtil</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par8_Stk1_Num1\">1)</span> 7-8 års skolegang suppleret med en erhvervsrettet uddannelse eller uddannelse svarende hertil, eller</p>\r\n          <p class=\"Liste1\"><span class=\"Liste1Nr\" id=\"Par8_Stk1_Num2\">2)</span> 9-10 års skolegang suppleret med 2 års erhvervsrettet uddannelse eller en forældet erhvervsrettet uddannelse.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Arbejdsløshedskassen kan bestemme, at der ved afgørelsen af, om en uddannelsessøgende er kortuddannet, helt eller delvist ses bort fra:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par8_Stk2_Num1\">1)</span> erhvervsrettet uddannelse, hvis den uddannelsessøgende kan dokumentere, at uddannelsen ikke kan anvendes af helbredsmæssige grunde, eller</p>\r\n          <p class=\"Liste1\"><span class=\"Liste1Nr\" id=\"Par8_Stk2_Num2\">2)</span> skolegang eller erhvervsrettet uddannelse fra udlandet, hvis den uddannelsessøgende kan sandsynliggøre, at skolegangen eller uddannelsen ikke kan anvendes i Danmark.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Arbejdsløshedskassen kan se bort fra betingelsen om, at den uddannelsessøgende skal være kortuddannet, når den uddannelsessøgende, der har gennemgået en erhvervsrettet uddannelse op til og med erhvervsuddannelsesniveau, søger forberedende voksenundervisning, ordblindeundervisning for voksne eller specialundervisning for voksne.</p>\r\n      <p class=\"ParagrafGruppeOverskrift\"><span id=\"Kap2_X2\">Alderskrav</span></p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> For at deltage i selvvalgt uddannelse på folkeskole- og gymnasialt niveau samt videregående uddannelse er det en betingelse, at personen er fyldt 25 år. Dog kan personer, der er fyldt 20 år, deltage i forberedende voksenundervisning, ordblindeundervisning for voksne eller specialundervisning for voksne.</p>\r\n      <p class=\"ParagrafGruppeOverskrift\"><span id=\"Kap2_X3\">Videregående uddannelse som heltidsuddannelse</span></p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Deltagelse i videregående uddannelse kan kun finde sted, hvis uddannelsen er tilrettelagt som heltidsuddannelse.</p>\r\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Ved heltidsuddannelse forstås at:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par10_Stk2_Num1\">1)</span> undervisningen er normeret som heltidsundervisning i henhold til ministerielt fastsatte regler</p>\r\n          <p class=\"Liste1\"><span class=\"Liste1Nr\" id=\"Par10_Stk2_Num2\">2)</span> undervisningen er godkendt som heltidsundervisning med henblik på tildeling af statens uddannelsesstøtte, eller</p>\r\n          <p class=\"Liste1\"><span class=\"Liste1Nr\" id=\"Par10_Stk2_Num3\">3)</span> der er tale om andre former for undervisning, hvor undervisningen omfatter mindst 20 undervisningstimer i gennemsnit om ugen.</p>\r\n        </div>\r\n      </p>\r\n      <p class=\"Kapitel\" id=\"K3\"><span id=\"Kap3\">Kapitel 3</span></p>\r\n      <p class=\"KapitelOverskrift2\">Selvvalgt uddannelse som erhvervsrettet voksen- og efteruddannelse til og med erhvervsuddannelsesniveau</p>\r\n      <p class=\"ParagrafGruppeOverskrift\"><span id=\"Kap3_X1\">Krav til forudgående uddannelse</span></p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> For at deltage i selvvalgt udannelse inden for erhvervsrettet voksen- og efteruddannelse er det en betingelse, at personen ikke har en erhvervsrettet uddannelse, der med hensyn til niveau og varighed overstiger erhvervsuddannelse eller anden uddannelse, der kan sidestilles med erhvervsuddannelse, medmindre uddannelsen ikke har været anvendt i de sidste 5 år.</p>\r\n      <p class=\"ParagrafGruppeOverskrift\"><span id=\"Kap3_X2\">Fjernundervisning</span></p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Der kan ikke deltages i uddannelser inden for erhvervsrettet voksen- og efteruddannelse, der afholdes som fjernundervisning. Ved fjernundervisning forstås undervisning, hvor mindre end 50 pct. af undervisningen er tilrettelagt som tilstedeværelsesundervisning.</p>\r\n      <p class=\"ParagrafGruppeOverskrift\"><span id=\"Kap3_X3\">Befordringsgodtgørelse</span></p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Arbejdsløshedskasserne yder befordringsgodtgørelse efter reglerne i bekendtgørelse om en aktiv beskæftigelsesindsats ved deltagelse i arbejdsmarkedsuddannelser og enkeltfag, der er optaget i en fælles kompetencebeskrivelse, jf. § 21 i lov om arbejdsmarkedsuddannelser.</p>\r\n      <p class=\"ParagrafGruppeOverskrift\"><span id=\"Kap3_X4\">Tilskud til kost og logi</span></p>\r\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Personer har ret til kost og logi, når de i forbindelse med deltagelse i selvvalgt uddannelse deltager i arbejdsmarkedsuddannelser og enkeltfag, der er optaget i en fælles kompetencebeskrivelse og har mere end 120 kilometer i transport mellem bopæl og uddannelsessted og retur, og de under uddannelsen er indkvarteret uden for deres bopæl. Dette gælder også, hvis det af tidsmæssige eller andre grunde er rimeligt, at de er indkvarteret uden for deres bopæl.</p>\r\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Tilskuddet bortfalder helt eller delvis, hvis udgiften til kost og logi indgår i kursusprisen, eller uddannelsesstedet yder kost og logi.</p>\r\n      <p class=\"Stk2\"><span class=\"StkNr\" id=\"Par14_Stk3\">Stk. 3.</span> Tilskuddet til udgifter til kost og logi administreres og udbetales efter statens regler om tjenesterejser, reducerede satser.</p>\r\n      <p class=\"Kapitel\" id=\"K4\"><span id=\"Kap4\">Kapitel 4</span></p>\r\n      <p class=\"KapitelOverskrift2\">Ikrafttrædelsen og overgangsbestemmelser</p>\r\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Bekendtgørelsen træder i kraft den 1. august 2009.</p>\r\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> Ved opgørelse af, om en person har udnyttet sin ret til 6 ugers selvvalgt uddannelse, medregnes perioder, hvor ansøgeren har deltaget i selvvalgt uddannelse for ledige efter de forud for 1. august 2009 gældende regler.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Arbejdsmarkedsstyrelsen, den 26. juni 2009</P><P CLASS=SIGN1 ALIGN=\"CENTER\">Marie Hansen</P><P CLASS=SIGN2 ALIGN=\"RIGHT\">/ Kim Svendsen-Tune</P></FONT></DIV><a id=\"B1\"><hr class=\"BilagStreg\"></a><p class=\"Bilag\"><span id=\"Bil1\">Bilag 1</span></p>\r\n      <p class=\"BilagTekst\">Personer, der er omfattet af reglerne om 6 ugers selvvalgt uddannelse, kan deltage i følgende uddannelser:</p>\r\n      <p class=\"Tekstoverskrift\">1) Erhvervsrettet voksen- og efteruddannelse</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).</p>\r\n        <p class=\"Liste1\"><span class=\"Liste1Nr\" id=\"\">2)</span> Enkeltfag på erhvervsuddannelserne (EUD) efter lov om åben uddannelse.</p>\r\n        <p class=\"Liste1\"><span class=\"Liste1Nr\" id=\"\">3)</span> Deltidsuddannelser efter lov om åben uddannelse på niveau med erhvervsuddannelse (EUD) og enkeltfag herfra.</p>\r\n        <p class=\"Liste1\"><span class=\"Liste1Nr\" id=\"\">4)</span> Enkeltfag på fodterapeutuddannelsen efter lov om åben uddannelse.</p>\r\n        <p class=\"Liste1\"><span class=\"Liste1Nr\" id=\"\">5)</span> Individuel kompetencevurdering efter lov om arbejdsmarkedsuddannelser m.v. og lov om erhvervsrettet grunduddannelse og videregående uddannelse (videreuddannelsessystemet) for voksne.</p>\r\n        <p class=\"Liste1\"><span class=\"Liste1Nr\" id=\"\">6)</span> Uddannelsesforløb, der udbydes med tilskud fra danske myndigheder i overensstemmelse med bestemmelser fastsat i henhold til lov om administrationen af Den Europæiske Socialfond.</p>\r\n      </p>\r\n      <p class=\"Tekstoverskrift\">2) Det almene niveau</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Forberedende voksenundervisning (FVU) og ordblindeundervisning for voksne efter lov om forberedende voksenundervisning og ordblindeundervisning for voksne.</p>\r\n        <p class=\"Liste1\"><span class=\"Liste1Nr\" id=\"\">2)</span> Almen voksenuddannelse (avu) efter lov om almen voksenuddannelse og om voksenuddannelsescentre.</p>\r\n        <p class=\"Liste1\"><span class=\"Liste1Nr\" id=\"\">3)</span> Enkeltfagsundervisning på folkeskoleniveau efter lov om folkeskolen.</p>\r\n        <p class=\"Liste1\"><span class=\"Liste1Nr\" id=\"\">4)</span> Specialundervisning for voksne efter lov om specialundervisning for voksne.</p>\r\n        <p class=\"Liste1\"><span class=\"Liste1Nr\" id=\"\">5)</span> Danskuddannelse til voksne udlændinge m.fl. efter lov om danskuddannelse til voksne udlændinge m.fl.</p>\r\n        <p class=\"Liste1\"><span class=\"Liste1Nr\" id=\"\">6)</span> Hf-uddannelsen og hf-enkeltfag efter lov om uddannelsen til højere forberedelseseksamen (hf-loven).</p>\r\n        <p class=\"Liste1\"><span class=\"Liste1Nr\" id=\"\">7)</span> Studentereksamen efter lov om uddannelsen til studentereksamen (stx) (gymnasieloven),</p>\r\n        <p class=\"Liste1\"><span class=\"Liste1Nr\" id=\"\">8)</span> Hhx og htx efter lov om uddannelserne til højere handelseksamen (hhx) og højere teknisk eksamen (htx).</p>\r\n        <p class=\"Liste1\"><span class=\"Liste1Nr\" id=\"\">9)</span> Adgangseksamen til ingeniøruddannelserne efter lov om teknika og lov om universiteter m.fl.</p>\r\n        <p class=\"Liste1\"><span class=\"Liste1Nr\" id=\"\">10)</span> Særligt tilrettelagte uddannelsesforløb, der omfatter dele af flere af de uddannelser, der er nævnt under nr. 1-9.</p>\r\n      </p>\r\n      <p class=\"Tekstoverskrift\">3) Det videregående niveau (Undervisningsministeriets område)</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Uddannelser på videregående niveau, som udbydes efter lov om åben uddannelse (erhvervsrettet voksenuddannelse) mv., og som er omfattet af en uddannelsesbekendtgørelse.</p>\r\n        <p class=\"Liste1\"><span class=\"Liste1Nr\" id=\"\">2)</span> Supplerende uddannelsesaktiviteter med henblik på at opfylde adgangskrav på uddannelser, hvor der er fastsat adgangskrav, og som er udbudt efter § 2, stk. 2, i lov om åben uddannelse (erhvervsrettet voksenuddannelse) mv.</p>\r\n      </p>\r\n      <p class=\"Tekstoverskrift\">4) Det videregående niveau (Videnskabsministeriets område)</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Masteruddannelse, der udbydes efter § 5, stk. 1, nr. 1, i lov om universiteter (universitetsloven), som er omfattet af en uddannelsesbekendtgørelse.</p>\r\n        <p class=\"Liste1\"><span class=\"Liste1Nr\" id=\"\">2)</span> Anden efter- og videreuddannelse, der udbydes efter § 5, stk. 1, nr. 2, i lov om universiteter (universitetsloven), som er omfattet af en uddannelsesbekendtgørelse.</p>\r\n        <p class=\"Liste1\"><span class=\"Liste1Nr\" id=\"\">3)</span> Supplerende uddannelsesaktiviteter med henblik på at opfylde adgangskrav på kandidatuddannelse, der udbydes efter § 5, stk. 1, nr. 3, i lov om universiteter (universitetsloven).</p>\r\n        <p class=\"Liste1\"><span class=\"Liste1Nr\" id=\"\">4)</span> Enkeltfag på de deltidsuddannelser, som universiteterne er godkendt til at udbyde på heltid, jf. § 5, stk. 2, i lov om universiteter (universitetsloven).</p>\r\n      </p>\r\n      <p class=\"Tekstoverskrift\">5) Kombination af uddannelser</p>\r\n      <p class=\"Tekst\">Selvvalgt uddannelse kan foretages som en kombination af de uddannelser, der er nævnt ovenfor under punkt 3 og 4.</p>\r\n      <p class=\"Tekstoverskrift\">6) Fagspecifikke kurser</p>\r\n      <p class=\"Tekst\">Der kan deltages i følgende fagspecifikke kurser, som ikke udbydes som indtægtsdækket virksomhed:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Fagspecifikke kurser på niveau som anført ovenfor under punkt 3, der udbydes efter lov om åben uddannelse.</p>\r\n        <p class=\"Liste1\"><span class=\"Liste1Nr\" id=\"\">2)</span> Fagspecifikke kurser på de deltidsuddannelser, som universiteterne er godkendt til at udbyde på heltid, jf. § 5, stk. 2, i universitetsloven)</p>\r\n      </p>\r\n      <p class=\"Tekstoverskrift\">7) Andre ministerområder</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Biblioteksassistentuddannelsen efter bekendtgørelse om biblioteksassistentuddannelsen ved Danmarks Biblioteksskole.</p>\r\n        <p class=\"Liste1\"><span class=\"Liste1Nr\" id=\"\">2)</span> Styrmandsuddannelsen efter bekendtgørelse om uddannelse til styrmand for voksne erhvervsfiskere og skibsassistenter.</p>\r\n        <p class=\"Liste1\"><span class=\"Liste1Nr\" id=\"\">3)</span> Skibsmaskinistuddannelsen efter bekendtgørelse om uddannelse til skibsmaskinist for voksne faglærte skibsassistenter.</p>\r\n        <p class=\"Liste1\"><span class=\"Liste1Nr\" id=\"\">4)</span> Kvæginseminøruddannelsen i henhold til § 14, stk. 2, i bekendtgørelse om tyresæd og kunstig sædoverføring på kvæg.</p>\r\n      </p>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2009"
        },
        {
            "displayName": "Accession",
            "displayValue": "B20090063105"
        },
        {
            "displayName": "Entydig dokumentidentifikation",
            "displayValue": "BE003499"
        },
        {
            "displayName": "Dato for førstegangsindlæggelse",
            "displayValue": "30/06/2009"
        },
        {
            "displayName": "Dato for indlæggelse",
            "displayValue": "30/06/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "631"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "26/06/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2008-0002486"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}