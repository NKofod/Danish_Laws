{
    "id": 50558,
    "title": "Bestemmelser om helbredskrav ",
    "documentTypeId": "60",
    "isSagsforlobPeriodValid": false,
    "shortName": "BEK nr 17134 af 01/05/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om helbredskrav </H1>  \r\n\r\n<P></P>  \r\n\r\n<P>I medfør af kapitel 4 samt § 73 i lov om luftfart, jf. lovbekendtgørelse  \r\n\r\n nr. 381 af 10. juni 1969, som ændret senest ved lov nr. 261 af 8. juni 1983,  \r\n\r\n fastsætter Statens Luftfartsvæsen herved efter bemyndigelse fra ministeriet  \r\n\r\n for offentlige arbejder, jfr. bekendtgørelse nr. 191 af 23. maj 1975 (BL  \r\n\r\n 6-02), følgende: </P>  \r\n\r\n<P CLASS=PUNKT> <B>1.</B> Definition </P>  \r\n\r\n<P>Accredited Medical Conclusion (AMC). En konklusion truffet af et samråd  \r\n\r\n mellem lægelige, operative og eventuelt andre sagkyndige, alle udpeget af  \r\n\r\n Statens Luftfartsvæsen </P>  \r\n\r\n<P CLASS=PUNKT> <B>2.</B> Generelt </P>  \r\n\r\n<P>2.1 Helbredskravene i denne BL er formuleret på grundlag af  \r\n\r\n helbredskravene som anført i Annex 1, 7. udgave, af september 1982, til  \r\n\r\n konventionen angående civil luftfart. </P>  \r\n\r\n<P>2.2 Helbredskravene fremtræder i et vist omfang som generelle, ikke  \r\n\r\n detaljerede bestemmelser. En afgørelse om helbredsmæssig egnethed indebærer  \r\n\r\n derfor en lægelig vurdering og i visse tilfælde en fælles lægelig og operativ  \r\n\r\n vurdering (AMC). </P>  \r\n\r\n<P>2.3 Ved bedømmelsen af helbredsmæssig egnethed skal der tages hensyn til,  \r\n\r\n hvilket certifikat der søges, og under hvilke forhold certifikatrettighederne  \r\n\r\n skal udøves. </P>  \r\n\r\n<P>2.4 I forbindelse med en helbredsundersøgelse skal ansøgeren på en hertil  \r\n\r\n autoriseret formular afgive og underskrive en erklæring om sin egen og sin  \r\n\r\n families helbreds- og arvelighedsforhold. Ansøgeren skal endvidere med sin  \r\n\r\n underskrift tillade, at en af Statens Luftfartsvæsen godkendt instans  \r\n\r\n indhenter supplerende oplysninger om ansøgeren, som skønnes nødvendige. </P>  \r\n\r\n<P>2.4.1 Formularens spørgsmål skal besvares så fuldstændigt og nøjagtigt som  \r\n\r\n muligt. Urigtige eller mangelfulde oplysninger vil kunne medføre inddragelse  \r\n\r\n af erhvervet godkendelse og/eller ifaldelse af strafansvar, jf. Borgerlig  \r\n\r\n Straffelovs § 162. </P>  \r\n\r\n<P>2.5 Undersøgelsesresultatet fremsendes på hertil autoriseret formular til  \r\n\r\n en af Statens Luftfartsvæsen godkendt lægelig instans. </P>  \r\n\r\n<P>2.6 Bedømmelsen af et undersøgelsesresultat meddeles Statens  \r\n\r\n Luftfartsvæsen. </P>  \r\n\r\n<P>2.7 I tvivlstilfælde eller hvis den foreliggende dokumentation ikke udgør  \r\n\r\n et tilstrækkeligt vurderingsgrundlag, kan Statens Luftfartsvæsen eller den af  \r\n\r\n dette godkendte lægelige instans forlange supplerende undersøgelser  \r\n\r\n foretaget. </P>  \r\n\r\n<P>2.8 Indtil 5 år efter udløbet af en helbredsmæssig godkendelse kan fornyet  \r\n\r\n godkendelse foretages på grundlag af den foreskrevne fornyelsesundersøgelse.  \r\n\r\n</P>  \r\n\r\n<P CLASS=PUNKT> <B>3.</B> Helbredskrav/certificering </P>  \r\n\r\n<P>Udover almindelige helbredskrav og generelle syns- og hørekrav er følgende  \r\n\r\n helbredskrav fastsat for erhvervelse/besiddelse af certifikat: Synskrav  \r\n\r\n Hørekrav Farve- sanskrav I II III I II I II </P>  \r\n\r\n<P>Trafikflyver/luftnavigatør/ </P>  \r\n\r\n<P>flyveleder/flyvemaskinist X X X </P>  \r\n\r\n<P>AFIS-operatør X X X </P>  \r\n\r\n<P>Flyvetelefonist/ </P>  \r\n\r\n<P>privatflyver/svæveflyver X X X </P>  \r\n\r\n<P>Kabinebesætningsmedlem X X </P>  \r\n\r\n<P>Fører af ultralet fly X X </P>  \r\n\r\n<P>Note: Indehavere af instrumentbevis skal opfylde hørekrav I. </P>  \r\n\r\n<P CLASS=PUNKT> <B>4.</B> Gyldighedsperioder </P>  \r\n\r\n<P>4.1 Længste gyldighedsperiode for en helbredsmæssig godkendelse er fastsat  \r\n\r\n således: Gyldighedsperiode i måneder </P>  \r\n\r\n<P>Certificering Indtil fyldte Efter fyldte 40. år 40. år </P>  \r\n\r\n<P>Trafikflyver af I, II og </P>  \r\n\r\n<P>III klasse 13 7 </P>  \r\n\r\n<P>Luftnavigatør/flymaskinist 13 13 </P>  \r\n\r\n<P>Privatflyver/svæveflyver/ </P>  \r\n\r\n<P>AFIS-operatør/flyvetelefonist/ </P>  \r\n\r\n<P>flyveleder 25 13 </P>  \r\n\r\n<P>Kabinebesætningsmedlem/fører af </P>  \r\n\r\n<P>ultralet luftfartøj 61 37 </P>  \r\n\r\n<P>4.2 Godkendelsen udstedes med gyldighed regnet fra den første dag i den  \r\n\r\n måned, hvori undersøgelsen er foretaget. </P>  \r\n\r\n<P CLASS=PUNKT> <B>5.</B> Omfang </P>  \r\n\r\n<P>5.1 Helbredsundersøgelser opdeles i </P>  \r\n\r\n<P>Almindelig helbredsundersøgelse A </P>  \r\n\r\n<P>Særlig undersøgelse af øjne/syn B </P>  \r\n\r\n<P>Særlig undersøgelse af øre/næse/hals/hørelse C </P>  \r\n\r\n<P>Røntgenundersøgelse af brystkassen D </P>  \r\n\r\n<P>Elektrokardiogram/hvile (EKG) E </P>  \r\n\r\n<P>Elektrokardiogram/belastning (arbejds-EKG) F </P>  \r\n\r\n<P>Lungefunktionsundersøgelse G </P>  \r\n\r\n<P>Elektroencephalogram (EEG) H </P>  \r\n\r\n<P>5.2 Undersøgelserne skal i forbindelse med udstedelse og fornyelse af en  \r\n\r\n helbredsmæssig godkendelse foretages således: </P>  \r\n\r\n<PRE>  \r\n\r\n Certificering          Udstedelse          Fornyelse  \r\n\r\n Trafikflyver         A B C D F G H     A: Hver fornyelse  \r\n\r\n Luftnavigatør                          B, C, D, G: Hvert 4. år  \r\n\r\n Flyvemakinist                          indtil 40. år. Derefter  \r\n\r\n Flyveleder                             hvert 3. år  \r\n\r\n                                        E: Første fornyelse efter  \r\n\r\n                                        30. år, derefter hvert 2.  \r\n\r\n                                        år indtil 40. år, derefter  \r\n\r\n                                        hvert år  \r\n\r\n                                        F: Ved første &#187;store&#171;  \r\n\r\n                                        undersøgelse efter 30.  \r\n\r\n                                        år og efter 40. år, der-  \r\n\r\n                                        efter hvert 3. år  \r\n\r\n ----------------------------------------------------------------  \r\n\r\n Privatflyver            A B C E        A: Hver fornyelse  \r\n\r\n Svæveflyver                            E: Første fornyelse efter  \r\n\r\n AFIS-operatør                          40. år, derefter hvert 5.  \r\n\r\n Flyvetelefonist                        år  \r\n\r\n ----------------------------------------------------------------  \r\n\r\n Kabinebesætnings-  \r\n\r\n medlem                     A           A: Hver fornyelse  \r\n\r\n Fører af ultralet                      E: Første fornyelse efter  \r\n\r\n fly                                    40. år, derefter hvert 6.  \r\n\r\n                                        år  \r\n\r\n</PRE>  \r\n\r\n<P>Note 1: Indehavere af instrumentbevis skal gennemgå undersøgelse C ved  \r\n\r\n udstedelse og herefter hvert 3. år. </P>  \r\n\r\n<P>Note 2: Ved en &#187;stor&#171; undersøgelse forstås en undersøgelse, der  \r\n\r\n mindst omfatter A, B, C, D og G. </P>  \r\n\r\n<P>5.3 Helbredsundersøgelse for erhvervelse/besiddelse af </P>  \r\n\r\n<P>Trafikflyvercertifikat, </P>  \r\n\r\n<P>Luftnavigatørcertifikat, </P>  \r\n\r\n<P>Flyvemaskinistcertifikat, eller </P>  \r\n\r\n<P>Flyveledercertifikat </P>  \r\n\r\n<P>foretages af en af Statens Luftfartsvæsen godkendt lægelig instans. </P>  \r\n\r\n<P>5.4 Helbredsundersøgelser for erhvervelse/besiddelse af </P>  \r\n\r\n<P>Privatflyvercertifikat, </P>  \r\n\r\n<P>Svæveflyvercertifikat, </P>  \r\n\r\n<P>Flyvetelefonistcertifikat, </P>  \r\n\r\n<P>Kabinebesætningsmedlemscertifikat, </P>  \r\n\r\n<P>AFIS-certifikat, eller </P>  \r\n\r\n<P>certifikat som fører af ultralet fly </P>  \r\n\r\n<P>kan foretages af </P>  \r\n\r\n<P>A. enhver læge </P>  \r\n\r\n<P>B. enhver speciallæge i øjensygdomme, </P>  \r\n\r\n<P>C. enhver speciallæge i øre/næse/halssygdomme, </P>  \r\n\r\n<P>E. enhver læge eller ethvert lægelaboratorium. </P>  \r\n\r\n<P>A, B, C og E kan yderligere foretages samlet af en af Statens  \r\n\r\n Luftfartsvæsen dertil autoriseret læge. </P>  \r\n\r\n<P>Anm.: En oversigt over de af Statens Luftfartsvæsen autoriserede læger vil  \r\n\r\n blive givet i Efterretninger for Luftfarende (EFL). </P>  \r\n\r\n<P CLASS=PUNKT> <B>6.</B> Almindelige helbredskrav </P>  \r\n\r\n<P>6.1 Enhver medfødt eller erhvervet abnormitet eller defekt, enhver aktiv  \r\n\r\n eller latent, akut eller kronisk sygdom eller lidelse samt enhver følge af  \r\n\r\n operation, kvæstelse eller skade, der må formodes at medføre, at ansøgeren  \r\n\r\n ikke er i stand til at udføre tjenesten på sikker måde, medfører uegnethed.  \r\n\r\n</P>  \r\n\r\n<P>6.2 Sygdom eller defekt, der må formodes at medføre, at ansøgeren  \r\n\r\n pludselig bliver ude af stand til at udføre tjenesten på sikker måde,  \r\n\r\n medfører uegnethed. </P>  \r\n\r\n<P>6.3 Tilstedeværende eller tidligere tilstande af nedenstående art medfører  \r\n\r\n uegnethed, medmindre det efter AMC formodes, at ansøgeren er i stand til at  \r\n\r\n udføre tjenesten på sikker måde: </P>  \r\n\r\n<P>Psykose, </P>  \r\n\r\n<P>alkoholisme, </P>  \r\n\r\n<P>misbrug af opkvikkende, bedøvende, beroligende eller euforiserende  \r\n\r\n stoffer, </P>  \r\n\r\n<P>alvorlige adfærdsforstyrrelser, eller </P>  \r\n\r\n<P>mental abnormitet eller neurose. </P>  \r\n\r\n<P>6.4 Tilstedeværende eller tidligere tilstande af nedenstående art medfører  \r\n\r\n uegnethed, medmindre det efter AMC formodes, at ansøgeren er i stand til at  \r\n\r\n udføre tjenesten på sikker måde: </P>  \r\n\r\n<P>Progressiv eller stationær sygdom i nervesystemet, </P>  \r\n\r\n<P>manifest epilepsi eller tilstande, der medfører øget risiko herfor, </P>  \r\n\r\n<P>bevidsthedsforstyrrelser eller bevidsthedstab, medmindre det  \r\n\r\n sandsynliggøres, at der ikke foreligger øget risiko for tilsvarende tilfælde,  \r\n\r\n eller </P>  \r\n\r\n<P>kvæstelser af hovedet. </P>  \r\n\r\n<P>6.5 Medfødt eller erhvervet hjertelidelse, der formodes at medføre, at  \r\n\r\n ansøgeren ikke er i stand til at udføre tjenesten på sikker måde, medfører  \r\n\r\n uegnethed. </P>  \r\n\r\n<P>6.5.1 Tilstedeværende eller tidligere tilfælde af blodprop i hjertet  \r\n\r\n medfører uegnethed. </P>  \r\n\r\n<P>6.5.1.1 Ansøgere til certifikat som flyvetelefonist, AFIS-operatør,  \r\n\r\n privatflyver, svæveflyver, kabinebesætningsmedlem og fører af ultralet fly  \r\n\r\n samt som flyveleder kan dog godkendes, når der er forløbet 2 år efter  \r\n\r\n tilfældet, og når det efter AMC formodes, at hverken lidelsen i sig selv  \r\n\r\n eller behandlingen vil medføre, at tjenesten ikke kan udføres på sikker måde.  \r\n\r\n</P>  \r\n\r\n<P>6.6 Blodtryk uden for normalområdet eller blodtryk, der ved medikamentel  \r\n\r\n behandling bringes inden for normalområdet, medfører uegnethed. </P>  \r\n\r\n<P>6.6.1 Blodtryk, der ved medikamentel behandling bringes inden for  \r\n\r\n normalområdet, medfører dog ikke uegnethed, hvis det efter AMC formodes, at  \r\n\r\n ansøgeren under behandling er i stand til at udføre tjenesten på sikker måde.  \r\n\r\n</P>  \r\n\r\n<P>6.7 Betydningsfuld funktionel eller strukturel abnormitet i  \r\n\r\n kredsløbssystemet medfører uegnethed. </P>  \r\n\r\n<P>6.8 Betydningsfuld funktionsnedsættelse af lunger eller betydningsfulde  \r\n\r\n aktive sygdomme i lungevæv, mediastinum eller lungehinde medfører uegnethed.  \r\n\r\n</P>  \r\n\r\n<P>6.9 Betydningsfuld nedsættelse af mave-tarm kanalens og de dertil knyttede  \r\n\r\n organers funktion medfører uegnethed. </P>  \r\n\r\n<P>6.9.1 Brok, der formodes at kunne medføre, at ansøgeren pludselig bliver  \r\n\r\n ude af stand til at udføre tjenesten på sikker måde, medfører uegnethed. </P>  \r\n\r\n<P>6.9.2 Følgevirkning af sygdom eller operative indgreb i fordøjelseskanalen  \r\n\r\n og de dertil knyttede organer, navnlig passagehindringer på grund af  \r\n\r\n forsnævring eller kompression, der må formodes at kunne medføre, at ansøgeren  \r\n\r\n pludselig bliver ude af stand til at udføre tjenesten på sikker måde,  \r\n\r\n medfører uegnethed. </P>  \r\n\r\n<P>6.10 Stofskifte-, ernærings- og endokrine forstyrrelser, der må formodes  \r\n\r\n at medføre, at ansøgeren ikke er i stand til at udføre tjenesten på sikker  \r\n\r\n måde, medfører uegnethed. </P>  \r\n\r\n<P>6.10.1 Sukkersyge, der kræver behandling ved hjælp af antidiabetisk  \r\n\r\n medicin, medfører uegnethed. Ansøgeren kan dog godkendes, hvis det efter AMC  \r\n\r\n formodes, at hverken lidelsen i sig selv eller behandlingen formodes at  \r\n\r\n medføre, at tjenesten ikke kan udføres på sikker måde. </P>  \r\n\r\n<P>6.11 Sygdomme i blodet og det lymfatiske system, der må formodes at  \r\n\r\n medføre, at ansøgeren ikke er i stand til at udføre tjenesten på sikker måde,  \r\n\r\n medfører uegnethed. </P>  \r\n\r\n<P>6.12 Sygdomme og andre alvorlige tilstande i nyre- og urinveje, der må  \r\n\r\n formodes at medføre, at ansøgeren ikke er i stand til at udføre tjenesten på  \r\n\r\n sikker måde, medfører uegnethed. </P>  \r\n\r\n<P>6.12.1 Passagehindringer i urinvejssystemet eller øget risiko herfor,  \r\n\r\n herunder stendannelse, medfører uegnethed. </P>  \r\n\r\n<P>6.13 Lidelser i kønsorganer, herunder menstruationsforstyrrelser eller  \r\n\r\n besværligheder, der må formodes at medføre, at ansøgeren ikke er i stand til  \r\n\r\n at udføre tjenesten på sikker måde, medfører uegnethed. </P>  \r\n\r\n<P>6.14 Svangerskab medfører uegnethed, medmindre tilstanden ikke indebærer,  \r\n\r\n at den pågældende bliver ude af stand til at udføre tjenesten på sikker måde.  \r\n\r\n</P>  \r\n\r\n<P>6.15 Sygdomme, defekter eller beskadigelser i knogler, led, muskler eller  \r\n\r\n sener og følgetilstande heraf, der må formodes at medføre, at ansøgeren ikke  \r\n\r\n er i stand til at udføre tjenesten på sikker måde, medfører uegnethed. </P>  \r\n\r\n<P CLASS=PUNKT> <B>7.</B> Generelle synskrav </P>  \r\n\r\n<P>7.1 Enhver aktiv eller latent, akut eller kronisk sygdom eller  \r\n\r\n beskadigelse i øjnene eller deres hjælpeorganer (adnexae), respektive  \r\n\r\n følgetilstande heraf, som må formodes at medføre, at ansøgeren ikke kan  \r\n\r\n udføre tjenesten på sikker måde, medfører uegnethed. </P>  \r\n\r\n<P>7.2 Unormale synsfelter medfører uegnethed. </P>  \r\n\r\n<P>7.2.1 Ansøgere med mindre synsfeltsdefekt kan dog godkendes, hvis det  \r\n\r\n efter AMC formodes, at tjenesten kan udføres på sikker måde. </P>  \r\n\r\n<P>7.3 Opfyldes et synskrav alene ved brug af briller, er godkendelsen  \r\n\r\n betinget af, </P>  \r\n\r\n<UL CLASS=PLAIN-LIST>  \r\n\r\n<LI>a) at korrektionen er lægeligt godkendt eller lægeligt ordineret, </LI>  \r\n\r\n<LI>b) at brillerne er anvendelige til formålet, herunder at brillestellet  \r\n\r\n ikke begrænser synsfelterne unødigt, og at glassene ikke er farvetonede,  \r\n\r\n</LI>  \r\n\r\n<LI>c) at tilsvarende reservebriller er umiddelbart tilgængelige i de  \r\n\r\n tilfælde, hvor briller er pålagt til afstandsbrug, </LI>  \r\n\r\n<LI>d) at forskellen mellem glassenes brydningsevne ikke forstyrrer  \r\n\r\n samsynsfunktionen, samt </LI>  \r\n\r\n<LI>e) at såvel kravene til afstandssyn som til nærarbejdssyn er tilgodeset  \r\n\r\n ved anvendelse af et par briller. </LI>  \r\n\r\n</UL>  \r\n\r\n<P>Anm.: Briller skal godkendes eller ordineres af Flyvemedicinsk Klinik  \r\n\r\n eller af en øjenlæge. </P>  \r\n\r\n<P>Ansvaret for, at briller er praktisk anvendelige til formålet, påhviler  \r\n\r\n den enkelte bruger. </P>  \r\n\r\n<P>7.4 Med hensyn til anvendelse af solbriller henvises til BL 6-03, pkt.  \r\n\r\n 1.3. </P>  \r\n\r\n<P>7.5 Kontaktlinser, der er godkendt af øjenlæge, tillades anvendt, hvis det  \r\n\r\n efter AMC formodes, at ansøgeren vil kunne udføre tjenesten på sikker måde.  \r\n\r\n</P>  \r\n\r\n<P CLASS=PUNKT> <B>8.</B> Synskrav I </P>  \r\n\r\n<P>8.1 Afstandssynsstyrke med eller uden anvendelse af korrektion, der på  \r\n\r\n hvert øje for sig er mindre end 6/9 (0.7, 20/30), medfører uegnethed. </P>  \r\n\r\n<P>8.1.1 Kan synsstyrken alene opnås med briller, eller er det af andre  \r\n\r\n grunde nødvendigt at benytte briller, kan ansøgeren godkendes, hvis  \r\n\r\n refraktionen ligger inden for området fra +3 til -3 dioptrier i enhver  \r\n\r\n meridian. </P>  \r\n\r\n<P>8.2 Akkomodationsnærpunkt med eller uden korrektion mindre end 3  \r\n\r\n dioptrier, for flyveledere og navigatører dog mindre end 4 dioptrier,  \r\n\r\n medfører uegnethed. </P>  \r\n\r\n<P>8.3 Defekter i central eller perifer samsynsfunktion, der efter AMC  \r\n\r\n formodes at medføre, at ansøgeren ikke kan udføre tjenesten på sikker måde,  \r\n\r\n medfører uegnethed. </P>  \r\n\r\n<P>8.4 Afvigelser i øjenmuskelbalancen (heterofori), målt i en afstand af 6 m  \r\n\r\n under anvendelse af de briller, der måtte være pålagt ansøgeren at anvende,  \r\n\r\n medfører uegnethed, hvis afvigelserne overstiger: </P>  \r\n\r\n<P>2 prismedioptrier for hyperforier, </P>  \r\n\r\n<P>8 prismedioptrier for esoforier, samt </P>  \r\n\r\n<P>8 prismedioptrier for exoforier, </P>  \r\n\r\n<P>og heteroforien ikke skønnes kompenseret af fusionsreserverne i de  \r\n\r\n synsafstande, som tjenesten kræver. </P>  \r\n\r\n<P CLASS=PUNKT> <B>9.</B> Synskrav II </P>  \r\n\r\n<P>9.1 Afstandssynsstyrke med eller uden anvendelse af korrektion, der på  \r\n\r\n hvert øje for sig er mindre end 6/l2 (0.5, 20/40) medfører uegnethed. </P>  \r\n\r\n<P>9.1.1 Kan synsstyrken alene opnås med briller, eller er det af andre  \r\n\r\n grunde nødvendigt at bruge briller, kan ansøgeren godkendes, hvis  \r\n\r\n refraktionen ligger inden for området fra +5 til -5 dioptrier i enhver  \r\n\r\n meridian. </P>  \r\n\r\n<P>9.1.1.1 Ansøgere med refraktion fra +/-5 til +/-8 dioptrier kan dog  \r\n\r\n godkendes, hvis der er tale om en simpel brydningsanomali, og hvis ansøgeren  \r\n\r\n kan korrigeres til 6/9 på hvert øje. </P>  \r\n\r\n<P>9.2 Akkomodationsnærpunkt med eller uden korrektion mindre end 3 dioptrier  \r\n\r\n medfører uegnethed. </P>  \r\n\r\n<P>9.3 Indskrænkning i øjnenes bevægelser, der må formodes at medføre, at  \r\n\r\n ansøgeren ikke kan udføre tjenesten på sikker måde, medfører uegnethed. </P>  \r\n\r\n<P>9.4 Dobbeltsyn i primær blikretning medfører uegnethed. Dobbeltsyn i andre  \r\n\r\n blikretninger medfører ikke uegnethed, hvis defekten er medfødt eller tidligt  \r\n\r\n erhvervet. </P>  \r\n\r\n<P CLASS=PUNKT> <B>10.</B> Synskrav III </P>  \r\n\r\n<P>10.1 Afstandssynsstyrke med eller uden anvendelse af korrektion, der på  \r\n\r\n hvert øje for sig er mindre end 6/12 (0.5, 20/40), medfører uegnethed. </P>  \r\n\r\n<P>10.1.1 Afstandssynsstyrke uden brug af korrektion mindre end 6/60 (0.1,  \r\n\r\n 20/200) medfører uegnethed. </P>  \r\n\r\n<P>10.1.1.1 Ansøgere, der ikke opfylder kravene i pkt. 10.1 og 10.1.1 kan dog  \r\n\r\n godkendes, hvis de opfylder kravene i pkt. 9.1.1 eller 9.1.1.1. </P>  \r\n\r\n<P CLASS=PUNKT> <B>11.</B> Generelle hørekrav </P>  \r\n\r\n<P>11.1 Aktiv sygelig tilstand, akut eller kronisk, i det indre øre eller i  \r\n\r\n mellemøret, medfører uegnethed. </P>  \r\n\r\n<P>11.2 Uhelet perforation af trommehinden medfører uegnethed. </P>  \r\n\r\n<P>11.2.1 Enkelt, tør perforation af ikke infektiøs oprindelse medfører dog  \r\n\r\n ikke uegnethed, hvis det efter AMC formodes, at ansøgeren er i stand til at  \r\n\r\n udføre tjenesten på sikker måde. </P>  \r\n\r\n<P>11.3 Permanent passagehindring i de eustakiske rør medfører uegnethed.  \r\n\r\n</P>  \r\n\r\n<P>11.4 Forstyrrelser i det vestibulære apparat af en karakter, der formodes  \r\n\r\n at medføre, at ansøgeren ikke kan udføre tjenesten på sikker måde, medfører  \r\n\r\n uegnethed. </P>  \r\n\r\n<P>11.5 Tillukning af en eller begge næsehuler medfører uegnethed. </P>  \r\n\r\n<P CLASS=PUNKT> <B>12.</B> Hørekrav I </P>  \r\n\r\n<P>12.1 Høreevnen, målt på hvert øre for sig uden brug af høreapparat, der er  \r\n\r\n nedsat med mere end 35 dB ved følgende frekvenser: 500, 1000 og 2000 Hz og  \r\n\r\n med mere end 50 dB ved 3000 Hz, medfører uegnethed. </P>  \r\n\r\n<P>12.1.1 Ansøgere kan dog godkendes, hvis </P>  \r\n\r\n<UL CLASS=PLAIN-LIST>  \r\n\r\n<LI>a) høreevnen på hvert øre for sig uden brug af høreapparat er lig med  \r\n\r\n hørelsen hos en normal person, når høreevnen prøves med en baggrundsstøj, der  \r\n\r\n svarer til den maskerende effekt, som støjen under tjenesten har på tale og  \r\n\r\n radiosignaler, samt hvis </LI>  \r\n\r\n<LI>b) almindelig talestemme kan opfattes uden brug af høreapparat i stille  \r\n\r\n rum i en afstand af 2 m fra den undersøgende læge, når ansøgeren vender  \r\n\r\n ryggen til denne. </LI>  \r\n\r\n</UL>  \r\n\r\n<P>12.1.1.1 Ved et stille rum forstås et lokale, hvor baggrundsstøjens  \r\n\r\n intensitet er mindre end 50 dBA. </P>  \r\n\r\n<P>12.2 Overstiger høretabet de i pkt. 12.1 og pkt. 12.1.1 anførte grænser,  \r\n\r\n kan ansøgeren godkendes, hvis høreevnen på hvert øre for sig, målt ved  \r\n\r\n taleaudiometriske metoder, godtgør, at ansøgeren er i stand til at udføre  \r\n\r\n tjenesten på sikker måde. </P>  \r\n\r\n<P CLASS=PUNKT> <B>13.</B> Hørekrav II </P>  \r\n\r\n<P>13.1 Ansøgeren skal kunne opfatte almindelig talestemme i et stille rum i  \r\n\r\n en afstand af 2 m fra den undersøgende læge, når ansøgeren vender ryggen til  \r\n\r\n denne. </P>  \r\n\r\n<P>13.1.1 Ved et stille rum forstås et lokale, hvor baggrundsstøjens  \r\n\r\n intensitet er mindre end 50 dBA. </P>  \r\n\r\n<P CLASS=PUNKT> <B>14.</B> Farvesanskrav </P>  \r\n\r\n<P>14.1 Farvesanskrav I </P>  \r\n\r\n<P>Farvesanskrav I opfyldes af ansøgere med normal farvesans. </P>  \r\n\r\n<P>14.2 Farvesanskrav II </P>  \r\n\r\n<P>Farvesanskrav II opfyldes af ansøgere med normal farvesans. En ansøger med  \r\n\r\n unormal farvesans kan godkendes, hvis vedkommende består en af Statens  \r\n\r\n Luftfartsvæsen autoriseret lanterneprøve. </P>  \r\n\r\n<P>14.3 Ansøgere, der ikke opfylder farvesanskrav I og II, kan godkendes til  \r\n\r\n privatflyvercertifikat og svæveflyvercertifikat på vilkår, at certifikatets  \r\n\r\n rettighed begrænses til flyvning om dagen inden for dansk, norsk, svensk og  \r\n\r\n finsk territorium samt til beflyvning af flyvepladser, hvor farvede  \r\n\r\n lyssignaler ikke anvendes, eller hvor der ikke er oprettet  \r\n\r\n flyvekontroltjeneste. </P>  \r\n\r\n<P>14.3.1 Samtlige flyvepladser inden for dansk, norsk, svensk og finsk  \r\n\r\n territorium kan dog anvendes, når 2-vejs radioforbindelse opretholdes med  \r\n\r\n vedkommende lufttrafiktjenesteenhed. </P>  \r\n\r\n<P CLASS=PUNKT> <B>15.</B> Dispensation </P>  \r\n\r\n<P>15.1 Opfylder en ansøger ikke de foreskrevne helbredskrav, kan Statens  \r\n\r\n Luftfartsvæsen meddele dispensation. </P>  \r\n\r\n<P>15.1.1 Dispensation meddeles, hvis den konstaterede mangel formodes ikke  \r\n\r\n at ville medføre, at ansøgeren bliver ude af stand til at udføre tjenesten på  \r\n\r\n sikker måde. </P>  \r\n\r\n<P>15.1.2 Der skal ved overvejelserne om dispensation tages hensyn til evner,  \r\n\r\n dygtighed, erfaring eller andre forhold hos ansøgeren, samt under hvilke  \r\n\r\n forhold certifikatrettighederne kan udøves. </P>  \r\n\r\n<P>15.2 En dispensation vedrører kun den ansøgte godkendelse. </P>  \r\n\r\n<P>15.3 En dispensation kan gøres betinget af særlige vilkår. </P>  \r\n\r\n<P CLASS=PUNKT> <B>16.</B> Klageadgang </P>  \r\n\r\n<P>Afgørelser truffet i medfør af denne BL kan påklages til ministeriet for  \r\n\r\n offentlige arbejder. </P>  \r\n\r\n<P CLASS=PUNKT> <B>17.</B> Ikrafttræden </P>  \r\n\r\n<P>17.1 Denne BL træder i kraft den 1. maj 1985. </P>  \r\n\r\n<P>17.2 Samtidig hermed ophæves BL 6-05, 1. udgave, af 1. juli 1975. </P>  \r\n\r\n<P>V. K. H. Eggers </P>  \r\n\r\n<P>/ B. Helmø Larsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19851713405"
        },
        {
            "displayName": "Entydig dokumentidentifikation",
            "displayValue": "CM009381"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/01/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17134"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "01/05/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 191 af 23/05/1975"
        },
        {
            "displayName": "Ressortministeriets journalnummer",
            "displayValue": "14-4/6-05"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}