{
    "id": 85224,
    "title": "Cirkulære om barselsfonden (Til samtlige ministerier) (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 62 af 23/05/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om barselsfonden (Til samtlige  \r\n\r\n ministerier) (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>1.</B> Ansatte i staten mv. har som altovervejende hovedregel ret til  \r\n\r\n fuld løn under barsels- og adoptionsorlov. De hermed forbundne udgifter vil  \r\n\r\n fortrinsvis relatere sig til kvindelige ansatte på grund af disses  \r\n\r\n gennemsnitligt større barselsfravær, som i praksis kan udgøre en barriere for  \r\n\r\n ansættelse af kvinder. </P>  \r\n\r\n<P>Under hensyn til dette ligestillingsaspekt blev det i tilknytning til  \r\n\r\n overenskomstforhandlingerne i foråret 1995 besluttet at søge bevillingsmæssig  \r\n\r\n tilslutning til at etablere en refusionsordning for merudgifter i forbindelse  \r\n\r\n med vikardækning under barsels- og adoptionsorlov. </P>  \r\n\r\n<P> <B>2.</B> På Finansloven for 1997 er der afsat 138,8 mio. kr. på §  \r\n\r\n 07.19.03. Barselsfonden, hvorfra institutionerne kan få refunderet  \r\n\r\n merudgifter ved vikaransættelser under barsels- og adoptionsorlov. </P>  \r\n\r\n<P>Ordningen forventes videreført i 1998, men udbetalinger for dette år  \r\n\r\n forudsætter, at der bevilges midler hertil. Finansministeriet,  \r\n\r\n Økonomistyrelsen vil udsende meddelelse herom. </P>  \r\n\r\n<P> <B>3.</B> Refusionsordningen i 1997 omfatter ansatte uanset  \r\n\r\n ansættelsesform ved institutioner, som aflønnes af en lønbevilling opført på  \r\n\r\n en underkonto i finanslovsanmærkningerne, hvor der tillige er opført et  \r\n\r\n personaleoplysningsskema samt de taxameterstyrede områder under  \r\n\r\n Undervisningsministeriet og arbejdsmarkedsuddannelser i henhold til lov om  \r\n\r\n arbejdsmarkedsuddannelser. </P>  \r\n\r\n<P>Ansatte, der aflønnes over underkonto 90-94: Indtægtsdækket virksomhed,  \r\n\r\n underkonto 95-96: Tilskudsfinansieret forskningsvirk somhed eller underkonto  \r\n\r\n 97-98: Andre tilskudsfinansierede aktiviteter, er ikke omfattet af ordningen.  \r\n\r\n</P>  \r\n\r\n<P>Hvor der i øvrigt er fastsat særlige bestemmelser for lønbevillingers  \r\n\r\n anvendelse, f.eks. i tilfælde hvor staten kun afholder en del af  \r\n\r\n lønudgifterne, eller disse modsvares af refusion el. lign., kan der kun søges  \r\n\r\n midler fra barselsfonden i det omfang, de ikke-statslige andele af  \r\n\r\n lønudgifterne ikke formindskes. </P>  \r\n\r\n<P> <B>4.</B> Institutioner mv., der under en medarbejders barsels- eller  \r\n\r\n adoptionsorlov, herunder forlænget orlov ved brug af omsorgsdage samt  \r\n\r\n faderorlov i tilknytning til barnets fødsel/hjemkomst ansætter en vikar i den  \r\n\r\n pågældende stilling, kan fra fonden få refunderet et beløb, der skal bruges  \r\n\r\n til dækning af vikarens løn. Refusionsbeløbet udgør forskellen mellem  \r\n\r\n vikarens løn og dagpengerefusionen fra den orlovshavendes bopælskommune. </P>  \r\n\r\n<P>Som refusionsberettiget løn betragtes i denne sammenhæng den normale faste  \r\n\r\n løn inkl. fast påregnelige tillæg, feriegodtgørelse, ATP, AER, arbejdsgivers  \r\n\r\n arbejdsmarkedsbidrag og eventuelle pensionsbidrag men ikke  \r\n\r\n overarbejdsbetaling, tilfældigt forekommende ulempetillæg mv. </P>  \r\n\r\n<P>Refusion kan først søges i fonden, når barsels- eller adoptionsorloven er  \r\n\r\n afsluttet, og samtlige kommunale dagpengerefusioner er modtaget. </P>  \r\n\r\n<P>Hvis der til vikaransættelsen er knyttet løntilskud efter andre regler,  \r\n\r\n indgår alene institutionens nettoudgift i grundlaget for  \r\n\r\n refusionsberegningen.  <B> </B></P>  \r\n\r\n<P> <B>5.</B> Refusion fra barselsfonden vil også kunne ydes i de tilfælde,  \r\n\r\n hvor den, der vikarierer for den orlovshavende medarbejder, indgår i et i  \r\n\r\n forvejen i institutionen etableret &#187;fast&#171; vikarkorps. Hvis den  \r\n\r\n stilling, der bliver ledig i forbindelse med barselsorlov, besættes ved  \r\n\r\n intern funktion, kan der tilsvarende ydes refusion for lønnen til den vikar,  \r\n\r\n der ansættes i den stilling, som herved bliver ledig p.g.a. funktionen. </P>  \r\n\r\n<P> <B>6.</B> Hvis den medarbejder, der har barsels- og adoptionsorlov, er  \r\n\r\n ansat tidsbegrænset til at gennemføre et særligt projekt og aflønnet af  \r\n\r\n specielle hertil knyttede midler, kan der - hvis opgaven ikke kan videreføres  \r\n\r\n af en vikar - i stedet ydes refusion fra fonden i forbindelse med en eventuel  \r\n\r\n forlængelse af ansættelsen. </P>  \r\n\r\n<P> <B>7.</B> Anmodning om udbetaling fra fonden sendes samlet for en  \r\n\r\n institution til: Økonomistyrelsen Forhandlingskontoret Borgergade 18 Postboks  \r\n\r\n 2193 1017 København K </P>  \r\n\r\n<P>Anmodning om refusion kan for 1997 indsendes henholdsvis 10 <I>.</I> juli  \r\n\r\n 1997, 10. oktober 1997 og 5. januar 1998. </P>  \r\n\r\n<P>Institutionen er ansvarlig for, at det beregnede refusionsbeløb er  \r\n\r\n korrekt. </P>  \r\n\r\n<P>For institutioner, der anvender SCL-systemet, <I>kan</I> der blive  \r\n\r\n udskrevet et månedligt uddata til brug for beregning af de  \r\n\r\n refusionsberettigede udgifter. Dette uddata kan anvendes som led i  \r\n\r\n udarbejdelse af refusionsanmodning. Der henvises i øvrigt til særskilt  \r\n\r\n SCL-brugervejledning fra Økonomistyrelsen. </P>  \r\n\r\n<P>Refusionsanmodningen skal indeholde følgende oplysninger: </P>  \r\n\r\n<P CLASS=PUNKT> <B>1.</B> Institutionens navn og adresse </P>  \r\n\r\n<P CLASS=PUNKT> <B>2.</B> EF Refusionsbeløbet, jf. punkt 4,  \r\n\r\n opgørelse/beregning og dokumentation heraf </P>  \r\n\r\n<P CLASS=PUNKT> <B>3.</B> Hvordan udbetaling af refusionsbeløbet skal ske.  \r\n\r\n Hvis institutionen er en statsinstitution, hvortil Økonomistyrelsen kan  \r\n\r\n foretage en til/fra-registrering angives registreringsnummer i SCR-systemet.  \r\n\r\n I modsat fald vil beløbet blive udbetalt via Økonomistyrelsens kreditorsystem  \r\n\r\n til institutionens pengeinstitutkonto til hvilket brug, der skal anføres  \r\n\r\n institutionens pengeinstituts registreringsnummer og kontonummer. </P>  \r\n\r\n<P CLASS=PUNKT> <B>4.</B> Underskrift </P>  \r\n\r\n<P> <B>8.</B> For så vidt angår den regnskabsmæssige registrering for de  \r\n\r\n institutioner, der følger statens regnskabsregler (Statens Konto- plan),  \r\n\r\n henvises til vedlagte bilag. </P>  \r\n\r\n<P> <B>9.</B> Henvendelse vedrørende refusionsordningen kan rettes til  \r\n\r\n Økonomistyrelsens Forhandlingskontor. </P>  \r\n\r\n<P> <B>10.</B> Cirkulæret træder i kraft 23. maj 1997 og har virkning fra 1.  \r\n\r\n januar 1997. Samtidig ophæves Finansministeriets cirkulære nr. 88 af 15. maj  \r\n\r\n 1996 om barselsfonden (Fmst.nr. 33/96) (* 2). </P>  \r\n\r\n<P>Finansministeriet </P>  \r\n\r\n<P>Økonomistyrelsen </P>  \r\n\r\n<P>Den 23. maj 1997 </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P> <B>Peter Friis</B>  </P>  \r\n\r\n<P> <B>Bilag </B></P>  \r\n\r\n<P>Regnskabsmæssig behandling af krav om udbetaling fra fonden, jf.  \r\n\r\n cirkulærets punkt 8 </P>  \r\n\r\n<P>(For institutioner som er omfattet af statens regnskabsvæsen mv., herunder  \r\n\r\n Statens Kontoplan) </P>  \r\n\r\n<P>På basis af reglerne i dette cirkulære <I>opgør</I> institutionen, hvor  \r\n\r\n stort <I>et beløb</I> institutionen er berettiget til at få udbetalt fra  \r\n\r\n barselsfonden. </P>  \r\n\r\n<P>På basis af denne opgørelse <I>udfærdiger</I> institutionen: </P>  \r\n\r\n<P CLASS=PUNKT> <B>1.</B> En <I>refusionsanmodning</I> , som sendes til  \r\n\r\n Økonomistyrelsen, Forhandlingskontoret, i underskrevet stand (jf. cirkulærets  \r\n\r\n punkt 7). Refusionsanmodningen skal indeholde den nødvendige dokumentation  \r\n\r\n for det beregnede refusionsbeløb. </P>  \r\n\r\n<P CLASS=PUNKT> <B>2.</B> Et <I>bogføringsbilag</I> til internt brug.  \r\n\r\n Bogføringsbilaget skal regnskabsmæssigt afspejle refusionsanmodningen. Af  \r\n\r\n hensyn til kontrolsporet skal bilaget derfor enten bilægges dokumentation for  \r\n\r\n refusionsbeløbets beregning, eller bilaget skal henvise til en sag herom.  \r\n\r\n</P>  \r\n\r\n<P>Når refusionsanmodningen afsendes, skal der samtidig ske en  \r\n\r\n<I>bogføring</I>  af refusionskravet. Dette gøres ved, at institutionen i  \r\n\r\n sit eget regnskab bogfører: </P>  \r\n\r\n<P>- en indtægt på regnskabskonto 12.48 (kredit) </P>  \r\n\r\n<P>- en modpost på debitorkontoen 95.81 (debet) </P>  \r\n\r\n<P>I denne forbindelse bør det bemærkes, at der fra og med 1997 ikke længere  \r\n\r\n er noget krav om at benytte SCL-systemet i forbindelse med opgørelse af  \r\n\r\n refusionsbeløb, og registrering/kontering på konto 12.4x. skal foretages  \r\n\r\n direkte i regnskabssystemet. Dette har som konsekvens, at der ikke automatisk  \r\n\r\n genereres oplysninger om de bevillingstimer/årsværk, der knytter sig til  \r\n\r\n denne form for refusion. Personaleoplysningsskemaerne på finanslovsforslaget  \r\n\r\n skal derfor manuelt tilrettes - første gang vedrørende R-tal for 1997 i  \r\n\r\n forbindelse med udarbejdelse af FFL 1999. </P>  \r\n\r\n<P>Når Økonomistyrelsen har <I>godkendt</I> refusionsanmodningen, sker  \r\n\r\n<I>udbetalingen</I> af refusionsbeløbet. Posteringsgangen afhænger af  \r\n\r\n udbetalingsformen: </P>  \r\n\r\n<P>* Hvis der er tale om statsinstitutioner, hvortil <I>der kan ske en  \r\n\r\n til/fra-registrering</I> , udlignes debitorkontoen ved, at Økonomistyrelsen  \r\n\r\n bogfører: </P>  \r\n\r\n<P>- en udligning af institutionens debitorkonto 95.81 ved en  \r\n\r\n til/fra-registrering (kredit). Refusionsanmodningen, jf. punkt 7 skal derfor  \r\n\r\n indeholde en oplysning om, hvilket registreringsnummer debitorposten er  \r\n\r\n bogført på. Hvis den oprindelige debitorpost på konto 95.81 er bogført med en  \r\n\r\n kontospecifikation på mere end disse 4 cifre, er det op til institutionen  \r\n\r\n selv at foretage den endelige udligning heraf. </P>  \r\n\r\n<P>- en udgift på § 07.19.03 i finansloven/statsregnskabet (barselsfonden)  \r\n\r\n (debet). </P>  \r\n\r\n<P>* Hvis der er tale om institutioner, hvor udbetalingen sker via  \r\n\r\n Økonomistyrelsens <I>kreditorsystem</I> til institutionens  \r\n\r\n pengeinstitutkonto, skal institutionen - når refusionsbeløbet modtages - selv  \r\n\r\n bogføre: </P>  \r\n\r\n<P>- en udligning af debitorkonto 95.81 (kredit) </P>  \r\n\r\n<P>- en modpost på institutionskassen (debet) </P>  \r\n\r\n<P>Såfremt Økonomistyrelsen <I>ikke kan godkende refusionsanmodningen</I> ,  \r\n\r\n vil institutionen blive kontaktet af Økonomistyrelsen. Ved meddelelse af et  \r\n\r\n refusionsbeløb, der afviger fra det ansøgte, skal institutionen foretage en  \r\n\r\n<I>korrektion</I> svarende hertil af den oprindelige postering på kontiene  \r\n\r\n 12.48 og 95.81. Når refusionsbeløbet herefter modtages, forholdes som ovenfor  \r\n\r\n anført. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Jf. FCIR 88 19960515",
        "(* 1) Udsendt som Fmst. nr. 27/97"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/06/1997"
        },
        {
            "displayName": "Accession",
            "displayValue": "C19970006209"
        },
        {
            "displayName": "Entydig dokumentidentifikation",
            "displayValue": "CM044683"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "06/01/2004"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "62"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "23/05/1997"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Finansministeriet, Økonomistyrelsen, Forhandlingskontoret"
        },
        {
            "displayName": "Ressortministeriets journalnummer",
            "displayValue": "97-990-12"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}