{
    "id": 166577,
    "title": "Ankestyrelsens principafgørelse 77-14 om mellemkommunal refusion - frit valg - visitation - personkreds",
    "documentTypeId": "240",
    "isSagsforlobPeriodValid": true,
    "shortName": "KEN nr 10294 af 09/12/2014",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 77-14 om mellemkommunal refusion - frit valg - visitation - personkreds</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">\r\n      <span class=\"Bold\">En borgers ret til frit valg gælder valget mellem ligestillede tilbud</span>\r\n   </p>\r\n   <p class=\"TekstGenerel\">Borgeren skal være visiteret til den konkrete botype. Ønsker borgeren at vælge et botilbud, der ligger i en anden kommune, skal borgeren også visiteres til den pågældende botype i denne kommune (såkaldt dobbeltvisitation).</p>\r\n   <p class=\"TekstGenerel\">Begge kommuner skal således vurdere borgerens behov og tage stilling til og være enige om, efter hvilken bestemmelse borgeren skal hjælpes.</p>\r\n   <p class=\"TekstGenerel\">Retten til mellemkommunal refusion efter reglerne om frit valg forudsætter, at proceduren om dobbelt visitation er fulgt. Borgeren skal således opfylde betingelserne for optagelse i den pågældende type botilbud i både fraflytningskommunen og tilflytningskommunen</p>\r\n   <p class=\"TekstGenerel\">Refusion forudsætter, at den kompetente myndighed har truffet en afgørelse i overensstemmelse med de fastsatte regler.</p>\r\n</div>\r\n<p>\r\n   <span class=\"Bold\">Lov:</span>\r\n</p>\r\n<p>Lov om retssikkerhed og administration på det sociale område - lovbekendtgørelse nr. 1019 af 23. september 2014 § 9c, stk. 4</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen</span></p>\r\n<p>Ankestyrelsen har behandlet sagen principielt for at afklare, om der er ret til refusion efter § 9c, stk. 4, når borgeren ikke opfylder betingelserne for visitation til den konkrete boform i fraflytningskommunen.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>Lov om retssikkerhed og administration på det sociale område § 9c, stk. 4, fastslår, at opholdskommunen har ret til refusion, når en person flytter til et tilsvarende tilbud i en anden kommune efter</p>\r\n<p>1) § 108, stk. 2, og § 192 i lov om social service,</p>\r\n<p>2) § 58 a i lov om almene boliger m.v. eller</p>\r\n<p>3) lov om friplejeboliger.</p>\r\n<p>Efter lov om social service § 108, stk. 2, har personer, som modtager tilbud efter stk. 1, og som ønsker at flytte til en anden kommune, ret til et tilsvarende tilbud i en anden kommune. Det er en forudsætning, at den pågældende opfylder betingelserne for at blive optaget i både fraflytningskommunen og tilflytningskommunen.</p>\r\n<p>\r\n   <span class=\"Bold\">3.</span> <span class=\"Bold\">Andre principafgørelser</span></p>\r\n<p>\r\n   <span class=\"Bold\">Gældende</span>\r\n</p>\r\n<p>Følgende principafgørelser er brugt ved afgørelsen og gælder stadig:</p>\r\n<p>\r\n   <span class=\"Bold\">79-12: </span>Stedlig inkompetence hos en kommune medførte ikke, at en afgørelse om anbringelse af et barn var ugyldig. Ankestyrelsen lagde vægt på, at anbringelsen af barnet var en begunstigende forvaltningsakt.</p>\r\n<p>Den stedlige inkompetence hos kommunen, der i kraft af anbringelsen var blevet barnets opholdskommune, medførte dog, at kommunen ikke havde ret til at få refusion fra forældremyndighedsindehaverens opholdskommune.</p>\r\n<p>Ankestyrelsen vurderede, at en opholdskommunes ret til refusion efter retssikkerhedslovens regel om passivitet forudsætter, at kommunen også forud for afgørelsen var opholdskommune og således havde kompetence til at handle.</p>\r\n<p>Afgørelsen præciserer, at refusion forudsætter, at udgiften er opstået som følge af en afgørelse fra den kompetente myndighed.</p>\r\n<p>\r\n   <span class=\"Bold\">Kasserede</span>\r\n</p>\r\n<p>Følgende principafgørelser er kasserede og gælder ikke længere:</p>\r\n<p>98-09: historisk, gælder ikke længere. Praksis er indarbejdet i denne principafgørelse.</p>\r\n<p>Ankestyrelsen har ikke andre principafgørelser på området.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Ankestyrelsen har i møde truffet afgørelse i sagen om, hvorvidt der er ret til refusion efter § 9c, stk. 4, når borgeren ikke opfylder betingelserne for visitation til den konkrete boform i fraflytningskommunen</p>\r\n<p>Resultatet er</p>\r\n<p>• der er ikke ret til refusion for udgifterne, der er nævnt i retssikkerhedslovens § 9c, stk. 1</p>\r\n<p>Det betyder, at A Kommune må afholde udgifterne.</p>\r\n<p>Vi er således kommet til samme resultat som B Kommune.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Det er en forudsætning for at få refusion efter § 9c at en af betingelserne i bestemmelsen er opfyldt.</p>\r\n<p>Sagen opfylder ikke betingelsen i § 9c, stk. 4, fordi B Kommune ikke har visiteret borgeren til ophold i en plejebolig. Der er således ikke tale om, at borgeren ved indflytning har udnyttet sin ret til frit valg mellem ligestillede tilbud.</p>\r\n<p>Sagen opfylder heller ikke retssikkerhedslovens § 9c, stk. 2, fordi B Kommune ikke som myndighed har været medvirkende til, at borgeren fik ophold i plejeboligen.</p>\r\n<p>Vi har lagt vægt på, at B Kommune som opholdskommune udarbejdede matchningsskema og i overensstemmelse med borgerens ønske og reglerne om frit valg formidlede dette til A by, men at det var A Kommune, der traf afgørelse om, at borgeren kunne flytte til plejeboligen.</p>\r\n<p>Efter indflytningen i plejeboligen var både handle- og betalings-forpligtelsen for NN overgået til A Kommune.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>A Kommune har fastholdt, at der er ret til refusion, idet det frie boligvalg efter kommunens opfattelse gælder mellem alle relevante botilbud. Kommunen henviser yderligere til principafgørelse 98-09.</p>\r\n<p>Vi bemærker, at hjælpen skal ydes i overensstemmelse med borgerens behov, og at en borger, der er omfattet af personkredsen i servicelovens § 108 ikke kan antages at kunne kompenseres ved en plejebolig.</p>\r\n<p>Vi er opmærksomme på at principafgørelsen kan misforstås og vil sørge for at ophæve den.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da B Kommune traf afgørelse i sagen</p>\r\n<p>• B Kommunes afgørelse af 6. september 2013</p>\r\n<p>• Klagen til Ankestyrelsen af 24. september 2013</p>\r\n<p>• B Kommunes genvurdering</p>\r\n<p>Det fremgår af sagen, at B Kommune har visiteret NN til optagelse i et botilbud efter servicelovens § 108, og at han havde ønske om at flytte til A by. Af matchningsskemaet fremgår, at han ved siden af sit behov for personlig og praktisk hjælp og pleje også havde brug for socialt at blive støttet, så han ikke faldt tilbage i sit alkohol- og spillemisbrug.</p>\r\n<p>På baggrund af henvendelsen traf A Kommune afgørelse om at optage NN i en plejebolig.</p>\r\n<p>Af journal dateret 7. august 2013 fremgår, at NNs alkoholforbrug var steget markant siden indflytningen. Der er ingen oplysninger om hvilken socialpædagogisk støtte, der blev ydet under opholdet.</p>\r\n<p>På baggrund af sagens oplysninger afviste B Kommune at yde refusion efter § 9c, stk. 4.</p>\r\n<p>Kommunen har begrundet afgørelsen med, at der ikke er visiteret til et botilbud, som han ville være berettiget til i B Kommune.</p>\r\n<p>A Kommune har klaget over afgørelsen.</p>\r\n<p>I klagen til Ankestyrelsen er det anført, at der er ret til refusion, idet det frie boligvalg efter kommunens opfattelse gælder mellem alle relevante botilbud. Kommunen henviser yderligere til principafgørelse 98-09. Det understreges, at det konkrete tilbud efter A Kommunes opfattelse er mindst lige så egnet som det han flyttede fra i B by og at han er tilbudt hjælp og støtte svarende til hans behov.</p>\r\n<p>I klagen bemærkes det yderligere, at situationen efter A Kommunes opfattelse er omfattet af retssikkerhedslovens § 9, stk. 7 og at B Kommune derfor er rette handlekommune.</p>\r\n<p>B Kommune har i genvurdering anført, at kommunen ikke er enig i A Kommunes vurderinger, hverken med hensyn til handleforpligtelse eller frit valg.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/12/2014"
        },
        {
            "displayName": "Accession",
            "displayValue": "W20141029425"
        },
        {
            "displayName": "Entydig dokumentidentifikation",
            "displayValue": "CF000682"
        },
        {
            "displayName": "Dato for indlæggelse",
            "displayValue": "10/12/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10294"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "09/12/2014"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2013-2211-52643"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}