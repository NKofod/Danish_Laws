{
    "id": 80649,
    "title": "Lov om Danmarks Forskningsråd og offentlige forskningsudvalg og ændring af lov om Forskningspolitisk Råd og forskningsråd",
    "documentTypeId": "10",
    "isSagsforlobPeriodValid": false,
    "shortName": "LOV nr 120 af 04/03/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om Danmarks Forskningsråd og offentlige  \r\n\r\n forskningsudvalg og ændring af lov om Forskningspolitisk Råd og forskningsråd  \r\n\r\n</H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Til fremme og koordinering af dansk forskning  \r\n\r\n oprettes Danmarks Forskningsråd og et antal offentlige forskningsudvalg. </P>  \r\n\r\n<P CLASS=STK> <I>Stk. 2. </I> Forskningsministeren opretter Danmarks  \r\n\r\n Forskningsråd. </P>  \r\n\r\n<P CLASS=STK> <I>Stk. 3. </I> Øvrige ministre opretter offentlige  \r\n\r\n forskningsudvalg i samråd med forskningsministeren. </P>  \r\n\r\n<P> <I>Danmarks Forskningsråd</I>  </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Danmarks Forskningsråd rådgiver  \r\n\r\n forskningsministeren. Rådgivningen sker efter anmodning eller på eget  \r\n\r\n initiativ. Folketinget og enhver minister kan indhente rådgivning fra  \r\n\r\n Danmarks Forskningsråd. </P>  \r\n\r\n<P CLASS=STK> <I>Stk. 2. </I> Opgaverne omfatter overordnet rådgivning om  \r\n\r\n dansk og international forskning, herunder om: </P>  \r\n\r\n<UL CLASS=PLAIN-LIST>  \r\n\r\n<LI>1) Den nationale forskningsstrategi. </LI>  \r\n\r\n<LI>2) Forskningsbevillinger. </LI>  \r\n\r\n<LI>3) Rammebetingelser for forskning. </LI>  \r\n\r\n<LI>4) Danmarks rolle i det internationale forskningssamarbejde. </LI>  \r\n\r\n<LI>5) Større nationale og internationale forskningsinitiativer. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Som led i rådgivningen indhenter Danmarks  \r\n\r\n Forskningsråd udtalelser fra forskningsrådene, de offentlige forskningsudvalg  \r\n\r\n samt Erhvervsudviklingsrådet og Rådet for Teknologisk Service og relevante  \r\n\r\n institutioner og organisationer. Danmarks Forskningsråd koordinerer denne  \r\n\r\n rådgivning. </P>  \r\n\r\n<P CLASS=STK> <I>Stk. 4. </I> Som led i rådgivningen følger Danmarks  \r\n\r\n Forskningsråd udviklingen inden for dansk og international forskning.  \r\n\r\n Danmarks Forskningsråd vurderer løbende, om kvaliteten i dansk forskning er  \r\n\r\n på et internationalt niveau. </P>  \r\n\r\n<P CLASS=STK> <I>Stk. 5. </I> Som led i rådgivningen inddrager Danmarks  \r\n\r\n Forskningsråd evalueringsresultater om forskningens rammer og vilkår,  \r\n\r\n herunder evalueringer af større offentlige forskningsprogrammer. </P>  \r\n\r\n<P CLASS=STK> <I>Stk. 6. </I> Danmarks Forskningsråd fremlægger en årlig  \r\n\r\n rapport om dansk forskning, der indeholder rådets vurdering af dansk  \r\n\r\n forsknings generelle udvikling, kvalitet og samfundsmæssige relevans. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Danmarks Forskningsråd består af en formand og 8  \r\n\r\n medlemmer. </P>  \r\n\r\n<P CLASS=STK> <I>Stk. 2. </I> Formændene for forskningsrådene vælger af deres  \r\n\r\n midte et medlem af Danmarks Forskningsråd. </P>  \r\n\r\n<P CLASS=STK> <I>Stk. 3. </I> Danmarks Forskningsråds medlemmer skal være  \r\n\r\n forskere eller forskningskyndige, der tilsammen repræsenterer indsigt i  \r\n\r\n forskning ved de højere uddannelsesinstitutioner, ved  \r\n\r\n sektorforskningsinstitutioner og i erhvervslivet. Mindst halvdelen af  \r\n\r\n medlemmerne skal være forskere. </P>  \r\n\r\n<P CLASS=STK> <I>Stk. 4. </I> Forskningsministeren beskikker formanden og de  \r\n\r\n 7 medlemmer i deres personlige egenskab. Rådets formand og de 7 medlemmer  \r\n\r\n beskikkes for en periode af 3 år og kan genbeskikkes i 3 år. </P>  \r\n\r\n<P CLASS=STK> <I>Stk. 5. </I> Rådets forretningsorden skal godkendes af  \r\n\r\n forskningsministeren. </P>  \r\n\r\n<P CLASS=STK> <I>Stk. 6. </I> Sekretariatsbetjeningen af Danmarks  \r\n\r\n Forskningsråd varetages af Forskningsministeriet. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Forskningsministeren fastsætter nærmere regler  \r\n\r\n om Danmarks Forskningsråds virksomhed og regnskabsaflæggelse. </P>  \r\n\r\n<P> <I>Offentlige forskningsudvalg</I>  </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> De offentlige forskningsudvalg rådgiver den  \r\n\r\n minister, der har nedsat udvalget. Rådgivningen sker efter anmodning eller på  \r\n\r\n eget initiativ. </P>  \r\n\r\n<P CLASS=STK> <I>Stk. 2. </I> Dette omfatter rådgivning om: </P>  \r\n\r\n<UL CLASS=PLAIN-LIST>  \r\n\r\n<LI>1) Ministeriets sektorforskning, herunder dens kvalitet samt dens  \r\n\r\n erhvervs- og samfundsmæssige relevans. </LI>  \r\n\r\n<LI>2) Ministeriets øvrige deltagelse i og finansiering af forskning. </LI>  \r\n\r\n<LI>3) Ministeriets deltagelse i internationalt forskningssamarbejde. </LI>  \r\n\r\n<LI>4) Ministeriets strategiske forskningsplanlægning. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Som led i rådgivningen følger udvalget  \r\n\r\n udviklingen inden for dansk og international forskning og inddrager herunder  \r\n\r\n evalueringsresultater. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> De offentlige forskningsudvalg rådgiver efter  \r\n\r\n anmodning Danmarks Forskningsråd om anliggender i relation til Danmarks  \r\n\r\n Forskningsråds opgaver, jf. § 2, stk. 1 og 2. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> De offentlige forskningsudvalg kan udforme og  \r\n\r\n gennemføre forskningsprogrammer i samarbejde med de statslige forskningsråd.  \r\n\r\n</P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> De offentlige forskningsudvalg støtter  \r\n\r\n forskning, i det omfang de tildeles bevillingskompetence. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> De offentlige forskningsudvalg har ved  \r\n\r\n deltagelse i forskningsprogrammer og anden bevillingsfunktion til opgave at  \r\n\r\n medvirke til fremme af formidling og udnyttelse af forskningsresultater. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> De offentlige forskningsudvalg består af en  \r\n\r\n formand og mindst 8 og højst 18 medlemmer. </P>  \r\n\r\n<P CLASS=STK> <I>Stk. 2. </I> Et offentligt forskningsudvalgs medlemmer skal  \r\n\r\n repræsentere forskningsfaglig indsigt samt i nødvendigt omfang erhvervs- og  \r\n\r\n samfundsmæssig, ministeriel og institutionel indsigt inden for området. </P>  \r\n\r\n<P CLASS=STK> <I>Stk. 3. </I> Mindst et medlem af det offentlige  \r\n\r\n forskningsudvalg skal normalt vælges fra kredsen af de til enhver tid  \r\n\r\n siddende medlemmer af forskningsrådene. </P>  \r\n\r\n<P CLASS=STK> <I>Stk. 4. </I> Formand og medlemmer af offentlige  \r\n\r\n forskningsudvalg beskikkes af vedkommende minister. De medlemmer, der udpeges  \r\n\r\n i deres videnskabelige egenskab, beskikkes efter forudgående drøftelser med  \r\n\r\n forskningsministeren. Udvalgets formand og medlemmer beskikkes for en periode  \r\n\r\n af 4 år med mulighed for genbeskikkelse i 2 år. I særlige tilfælde kan den  \r\n\r\n pågældende minister forlænge den maksimale periode. </P>  \r\n\r\n<P CLASS=STK> <I>Stk. 5. </I> Et offentligt forskningsudvalgs  \r\n\r\n forretningsorden skal godkendes af vedkommende minister. </P>  \r\n\r\n<P CLASS=STK> <I>Stk. 6. </I> Sekretariatsbetjeningen for et offentligt  \r\n\r\n forskningsudvalg varetages af vedkommende ministerium. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Vedkommende minister fastsætter nærmere regler  \r\n\r\n om et offentligt forskningsudvalgs virksomhed og regnskabsaflæggelse. </P>  \r\n\r\n<P> <I>Overgangsbestemmelser</I>  </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Forskningsministeren kan fastsætte regler for  \r\n\r\n Danmarks Forskningsråd vedrørende beskikkelsesperiodernes længde i  \r\n\r\n forbindelse med gennemførelsen af loven. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Den enkelte minister kan fastsætte regler for  \r\n\r\n de eksisterende forskningsudvalg vedrørende beskikkelsesperiodernes længde i  \r\n\r\n forbindelse med omdannelsen af disse til offentlige forskningsudvalg efter  \r\n\r\n denne lov. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Danmarks Forskningsråd afgiver senest den 1.  \r\n\r\n oktober 1996 indstilling til forskningsministeren om en fremtidig struktur  \r\n\r\n for og organisering af forskningsrådene. </P>  \r\n\r\n<P> <I>Ikrafttræden</I>  </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Loven træder i kraft dagen efter  \r\n\r\n bekendtgørelsen i Lovtidende. </P>  \r\n\r\n<P CLASS=STK> <I>Stk. 2. </I> I lov nr. 346 af 24. maj 1989 om  \r\n\r\n Forskningspolitisk Råd og forskningsråd foretages følgende ændringer: </P>  \r\n\r\n<P> <B>1.</B> Titlen affattes således: </P>  \r\n\r\n<P> <B>&#187;Lov om forskningsråd&#171;.</B>  </P>  \r\n\r\n<P> <B>2.</B> I <I>§ 1, stk. 1,</I> udgår ordene &#187;Forskningspolitisk Råd  \r\n\r\n og&#171;. </P>  \r\n\r\n<P> <B>3.</B>  <I>§§ 2-4</I> ophæves. </P>  \r\n\r\n<P> <B>4.</B> I <I>§ 5, stk. 1, nr. 2,</I> ændres &#187;Forskningspolitisk  \r\n\r\n Råd&#171; til: &#187;Danmarks Forskningsråd&#171;. </P>  \r\n\r\n<P> <B>5.</B> I <I>§ 5, stk. 1, nr. 3,</I> indsættes efter &#187;offentlige  \r\n\r\n myndigheder&#171; ordene: &#187;, offentlige forskningsudvalg&#171;. </P>  \r\n\r\n<P> <B>6.</B>  <I>§ 6, stk. 1, 2. pkt.,</I> ophæves. </P>  \r\n\r\n<P> <B>7.</B> I <I>§ 7</I> udgår ordene &#187;Forskningspolitisk Råds  \r\n\r\n og&#171;. </P>  \r\n\r\n<P CLASS=STK> <I>Stk. 3. </I> Danmarks Forskningsråd overtager  \r\n\r\n Forskningspolitisk Råds rettigheder og forpligtelser. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 4.  \r\n\r\n marts 1996 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/Frank Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/03/1996"
        },
        {
            "displayName": "Accession",
            "displayValue": "A19960012030"
        },
        {
            "displayName": "Entydig dokumentidentifikation",
            "displayValue": "CM039869"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/11/2006"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "120"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "04/03/1996"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Forskningsmin., j.nr. 1995-250-27"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}