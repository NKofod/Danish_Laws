{
    "id": 47432,
    "title": "Bekendtgørelse af nordisk kulturaftale af 15. marts 1971. ",
    "documentTypeId": "220",
    "isSagsforlobPeriodValid": false,
    "shortName": "BKI nr 32 af 22/03/1972",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse af nordisk kulturaftale af 15.  \r\n\r\n marts 1971. </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>I henhold til kgl. resolution af 24. juni 1971 har Danmark, efter at  \r\n\r\n folketinget den 19. maj 1971 havde meddelt sit samtykke dertil, ratificeret  \r\n\r\n den i Helsingfors den 15. marts 1971 undertegnede aftale mellem Danmark,  \r\n\r\n Finland, Island, Norge og Sverige om kulturelt samarbejde. </P>  \r\n\r\n<P>Aftalens ordlyd er som følger: </P>  \r\n\r\n<P>AFTALE mellem Danmark, Finland, Island, Norge og Sverige om kulturelt  \r\n\r\n samarbejde </P>  \r\n\r\n<P>Danmarks, Finlands, Islands, Norges og Sveriges regeringer, som udgår fra  \r\n\r\n det nære kulturfællesskab i Norden, </P>  \r\n\r\n<P>som lægger stor vægt på det vidt forgrenede og omfattende samarbejde, der  \r\n\r\n finder sted under medvirken af Nordisk Råd og andre samarbejdsorganer, og  \r\n\r\n</P>  \r\n\r\n<P>som henviser til Samarbejdsoverenskomsten mellem Danmark, Finland, Island,  \r\n\r\n Norge og Sverige af 1962, </P>  \r\n\r\n<P>er enedes om følgende: </P>  \r\n\r\n<P>Aftalens formål </P>  \r\n\r\n<P>Artikel 1 </P>  \r\n\r\n<P>Denne aftale har til formål </P>  \r\n\r\n<P> <I>at</I> styrke og intensivere kulturelt samarbejde i vid forstand  \r\n\r\n mellem aftaleparterne med henblik på at videreudvikle det nordiske  \r\n\r\n kulturfællesskab og at øge den samlede effekt af landenes investeringer i  \r\n\r\n undervisning, forskning og anden kulturel virksomhed gennem en fælles  \r\n\r\n planlægning, samordning, samvirke og arbejdsfordeling samt </P>  \r\n\r\n<P> <I>at</I> skabe praktiske forudsætninger for et vel fungerende  \r\n\r\n samarbejde. </P>  \r\n\r\n<P>Artikel 2. </P>  \r\n\r\n<P>Det er tillige aftalens formål at skabe grundlag for en samordnet indsats  \r\n\r\n i internationalt kulturelt samarbejde. </P>  \r\n\r\n<P>Virkeområde </P>  \r\n\r\n<P>Artikel 3 </P>  \r\n\r\n<P>Samarbejdet på undervisningsområdet skal tage sigte på </P>  \r\n\r\n<P>a. undervisningens mål, indhold og midler, </P>  \r\n\r\n<P>b. undervisningssystemets struktur, </P>  \r\n\r\n<P>c. pædagogisk udviklingsarbejde. </P>  \r\n\r\n<P>Herunder skal aftaleparterne </P>  \r\n\r\n<P>d. fremme undervisningen i de andre nordiske landes sprog, kultur og  \r\n\r\n samfundsforhold, </P>  \r\n\r\n<P>e. øge mulighederne for, at suderende og andre hjemmehørende i et nordisk  \r\n\r\n land kan uddanne sig og aflægge eksaminer ved de øvrige nordiske landes  \r\n\r\n uddannelsesinstitutioner, </P>  \r\n\r\n<P>f. indrette fælles uddannelser eller fælles uddannelsesinstitutioner,  \r\n\r\n særligt inden for de mest avancerede og specialiserede uddannelsesretninger,  \r\n\r\n</P>  \r\n\r\n<P>g. etablere gensidig anerkendelse af eksaminer, deleksaminer og andre  \r\n\r\n præstationsbeskrivelser, </P>  \r\n\r\n<P>h. søge at samordne den offentligt anordnede uddannelse, som tager sigte  \r\n\r\n på at give kompetence til udøvelse af bestemte erhverv, således at den giver  \r\n\r\n samme kompetence i alle aftalesluttende stater, </P>  \r\n\r\n<P>i. søge at tilgodese ønsker fra borgere fra et nordisk land, som bor i et  \r\n\r\n andet nordisk land, om undervisning på vedkommendes modersmål. </P>  \r\n\r\n<P>Artikel 4 </P>  \r\n\r\n<P>Samarbejdet på forskningsområdet skal tage sigte på </P>  \r\n\r\n<P>a. information om forskningsvirksomhed og forskningsresultater, </P>  \r\n\r\n<P>b. fælles forskningsprojekter, </P>  \r\n\r\n<P>c. fælles forskningsinstitutioner, </P>  \r\n\r\n<P>d. metoder og midler i forskningspolitikken, </P>  \r\n\r\n<P>e. forskningens organisatoriske struktur, </P>  \r\n\r\n<P>f. samordning mellem nationale forskningsprogrammer. </P>  \r\n\r\n<P>Herunder skal aftaleparterne </P>  \r\n\r\n<P>g. fremme afholdelse af symposier, konferencer og møder mellem forskere  \r\n\r\n fra de nordiske lande samt fælles videnskabelig publikationsvirksomhed, </P>  \r\n\r\n<P>h. søge at opmuntre forskere og forskningsinstitutioner fra to eller flere  \r\n\r\n af de nordiske lande til iværksættelse af mere aktive samarbejdsformer og til  \r\n\r\n fælles udnyttelse af særligt dyrt eller meget specielt apparatur. </P>  \r\n\r\n<P>Artikel 5 </P>  \r\n\r\n<P>Samarbejdet skal omfatte anden kulturel virksomhed i vid forstand og tage  \r\n\r\n sigte på </P>  \r\n\r\n<P>a. målene for den almene kulturpolitik, dens indhold og metoder, </P>  \r\n\r\n<P>b. kulturlivets institutionelle, organisatoriske og finansielle forhold.  \r\n\r\n</P>  \r\n\r\n<P>Herunder skal aftalepartene samarbejde om </P>  \r\n\r\n<P>c. kunstneriske og andre kulturelle udvekslinger mellem to eller flere af  \r\n\r\n de nordiske lande, </P>  \r\n\r\n<P>d. virksomheden inden for arkiver, biblioteker, museer, radio, fjernsyn og  \r\n\r\n film samt anden kulturel formidlingsvirksomhed, </P>  \r\n\r\n<P>e. fremme af virksomheden inden for foreninger og organisationer med  \r\n\r\n almenkulturelle formål, herunder også inden for ungdoms- og idrætsarbejde,  \r\n\r\n</P>  \r\n\r\n<P>f. tilrettelæggelse af vilkårene for skabende og udøvende virksomhed inden  \r\n\r\n for alle kunstarter, </P>  \r\n\r\n<P>g. fremme af kunstnernes og kulturarbejdernes muligheder for virksomhed i  \r\n\r\n de nordiske lande. </P>  \r\n\r\n<P>Artikel 6 </P>  \r\n\r\n<P>Aftaleparterne skal arbejde for fælles optræden i international sammenhæng  \r\n\r\n inden for de områder, denne aftale omfatter, samt samarbejde om </P>  \r\n\r\n<P>a. at sprede information om de nordiske landes kulturliv og </P>  \r\n\r\n<P>b. at opnå fælles eller samordnet stillingtagen i internationalt kulturelt  \r\n\r\n samarbejde. </P>  \r\n\r\n<P>Der kan træffes beslutning om fælles repræsentation i forbindelse med  \r\n\r\n deltagelse i international kulturelt samarbejde. </P>  \r\n\r\n<P>Artikel 7 </P>  \r\n\r\n<P>Samarbejdet skal omfatte informations- og dokumentationsvirksomhed inden  \r\n\r\n for de felter, som er omfattet af aftalens artikler 3, 4, 5 og 6. </P>  \r\n\r\n<P>Samarbejdsorganer og samarbejdsformer </P>  \r\n\r\n<P>Artikel 8 </P>  \r\n\r\n<P>Samarbejdet sker gennem Nordisk Ministerråd, som er etableret ved  \r\n\r\n Samarbejdsoverenskomsten mellem Danmark, Finland, Island, Norge og Sverige af  \r\n\r\n 1962 med senere ændringer, gennem nordiske ministermøder, gennem de organer,  \r\n\r\n som etableres i henhold til nærværende aftale, samt direkte gennem  \r\n\r\n vedkommende myndigheder i de nordiske lande. </P>  \r\n\r\n<P>Samarbejdet i medfør af denne aftale finder sted under medvirken af  \r\n\r\n Nordisk Råd. </P>  \r\n\r\n<P>Artikel 9 </P>  \r\n\r\n<P>Ministerrådet træffer de beslutninger, som er nødvendige for at  \r\n\r\n virkeliggøre aftalens formål. </P>  \r\n\r\n<P>Artikel 10 </P>  \r\n\r\n<P>Som led i gennemførelsen af denne aftale oprettes en embedsmandskomite og  \r\n\r\n et sekretariat for nordisk kulturelt samarbejde. </P>  \r\n\r\n<P>Ministerrådet udpeger komiteer og arbejdsgrupper med særlige opgaver. </P>  \r\n\r\n<P>Artikel 11 </P>  \r\n\r\n<P>Embedsmandskomiteen har eet medlem fra hvert land, udnævnt af regeringen.  \r\n\r\n</P>  \r\n\r\n<P>Embedsmandskomiteen forbereder Ministerrådets arbejde og udfører de  \r\n\r\n opgaver, som Ministerrådet pålægger Komiteen, eller som den får fuldmagt af  \r\n\r\n Ministerrådet til at afgøre. </P>  \r\n\r\n<P>Ministerrådet fastsætter Embedsmandskomiteens forretningsorden. </P>  \r\n\r\n<P>Artikel 12 </P>  \r\n\r\n<P>Sekretariatet bistår Ministerrådet og Embedsmandskomiteen. Det kan efter  \r\n\r\n beslutning af Ministerrådet bestå andre nordiske samarbejdsorganer. </P>  \r\n\r\n<P>Ministerrådet udnævner for en nærmere fastsat periode en direktør, som  \r\n\r\n leder Sekretariatets arbejde. </P>  \r\n\r\n<P>Ministerrådet fastsætter Sekretariatets forretningsorden samt bestemmelser  \r\n\r\n om direktørens og personalets tjenesteforhold og ansættelsesvilkår. </P>  \r\n\r\n<P>Aftaleparterne træffer overenskomst om Sekretariatets placering. </P>  \r\n\r\n<P>Ministerrådet træffer overenskomst med værtslandet om direktørens og de  \r\n\r\n ansattes stilling i relation til værtslandet. </P>  \r\n\r\n<P>Aftaleparterne stiller til disposition for Sekretariatet de ressourcer,  \r\n\r\n som er nødvendige for, at det skal kunne gennemføre sine opgaver. </P>  \r\n\r\n<P>Artikel 13 </P>  \r\n\r\n<P>For at opnå et tilfredsstillende samvirke mellem samarbejdsorganerne og  \r\n\r\n vedkommende myndigheder i de enkelte lande forpligter aftaleparterne sig til  \r\n\r\n nationalt at sørge for en effektiv organisering af arbejdet med de  \r\n\r\n samarbejdsspørgsmål, som falder ind under denne aftale. </P>  \r\n\r\n<P>Artikel 14 </P>  \r\n\r\n<P>Hver aftalepart bør i Ministerrådet, ved andre ministermøder eller i  \r\n\r\n Embedsmandskomiteen søge samråd med de øvrige aftaleparter, inden den træffer  \r\n\r\n beslutninger af væsentlig betydning på områder, som denne aftale omfatter.  \r\n\r\n</P>  \r\n\r\n<P>Samarbejdets finansiering </P>  \r\n\r\n<P>Artikel 15 </P>  \r\n\r\n<P>Ministerrådet lader udarbejde og træffer beslutning om budgetforslag for  \r\n\r\n de fælles institutioner, programmer og øvrige virksomhedsområder, omfattende  \r\n\r\n både bestående samarbejdstiltag, som af Ministerrådet føres ind under denne  \r\n\r\n aftale, og nye tiltag, som iværksættes med hjemmel i aftalen. </P>  \r\n\r\n<P>Forinden Ministerrådet lader udarbejde budgetforslag, skal der gives  \r\n\r\n vedkommende organ inden for Nordisk Råd lejlighed til drøftelser. </P>  \r\n\r\n<P>Artikel 16 </P>  \r\n\r\n<P>Ministerrådet lader udarbejde og træffer beslutning om budgetforslag for  \r\n\r\n Sekretariatets og andre samarbejdsorganers virksomhed. </P>  \r\n\r\n<P>Artikel 17 </P>  \r\n\r\n<P>Ministerrådet afgiver på grundlag af de i medfør af artiklerne 15 og 16  \r\n\r\n udarbejdede budgetforslag forslag til regeringerne i de nordiske lande om  \r\n\r\n bevillinger til nordisk kulturelt samarbejde. </P>  \r\n\r\n<P>Når midler er bevilget, fastsætter Ministerrådet den endelige af disse på  \r\n\r\n de formål, hvorom der er afgivet forslag. </P>  \r\n\r\n<P>Artikel 18 </P>  \r\n\r\n<P>Ministerrådet træffer bestemmelse om fordelingen mellem aftaleparterne af  \r\n\r\n udgifterne ved samarbejdet. </P>  \r\n\r\n<P>Udgifterne ved det samarbejde, som er iværksat ved denne aftales  \r\n\r\n ikrafttræden, og som af Ministerrådet føres ind under aftalen, fordeles  \r\n\r\n indtil videre i henhold til trufne aftaler, dersom ikke andet besluttes. </P>  \r\n\r\n<P>Artikel 19 </P>  \r\n\r\n<P>Ministerrådet udfærdiger retningslinjer for økonomiforvaltningen for  \r\n\r\n områderne, som er nævnt i artiklerne 15 og 16. </P>  \r\n\r\n<P>Slutbestemmelser </P>  \r\n\r\n<P>Artikel 20 </P>  \r\n\r\n<P>Denne aftale skal ratificeres og ratifikationsinstrumenterne snarest  \r\n\r\n muligt deponeres i det finske udenrigsministerium. </P>  \r\n\r\n<P>Denne aftale skal deponeres i det finske udenrigsministerium, og  \r\n\r\n bekræftede afskrifter skal tilstilles hver af aftaleparterne af det finske  \r\n\r\n udenrigsministerium. </P>  \r\n\r\n<P>Aftalen træder i kraft første dag i den måned, som følger efter den dag,  \r\n\r\n da samtlige aftaleparters ratifikationsinstrumenter er blevet deponeret. </P>  \r\n\r\n<P>Artikel 21 </P>  \r\n\r\n<P>Ønsker nogen af de aftalesluttende parter at opsige aftalen, skal  \r\n\r\n skriftlig meddelelse herom tilstilles den finske regering, som ufortøvet  \r\n\r\n aftalesluttende parter herom og om datoen for meddelelsens modtagelse. </P>  \r\n\r\n<P>Aftalen ophører at gælde ved udgangen af det kalenderår, i hvilket den er  \r\n\r\n opsagt af nogen af de aftalesluttende parter, såfremt opsigelsen er modtaget  \r\n\r\n af den finske regering senest den 30. juni i et kalenderår, og ellers ved  \r\n\r\n udgangen af det næstfølgende kalenderår. </P>  \r\n\r\n<P>Artikel 22 </P>  \r\n\r\n<P>Efter modtagelsen af meddelelse om opsigelse skal der finde samråd sted  \r\n\r\n mellem samtlige aftaleparter om afvikling af de rettigheder og forpligtelser,  \r\n\r\n som aftaleparterne havde ifølge aftalen. </P>  \r\n\r\n<P>----------------- </P>  \r\n\r\n<P>Til bekræftelse heraf har undertegnede befuldmægtigede repræsentanter  \r\n\r\n undertegnet denne aftale. </P>  \r\n\r\n<P>Udfærdiget i eet eksemplar på dansk, finsk, islandsk, norsk og svensk,  \r\n\r\n hvilke tekster alle skal have samme gyldighed, i Helsingfors, den 15. marts  \r\n\r\n 1971. </P>  \r\n\r\n<P> <B>Helge Larsen</B>  </P>  \r\n\r\n<P>Danmarks ratifikationsinstrument deponeredes den 30. juni 1971 i det  \r\n\r\n finske udenrigsministerium, og aftalen er i medfør af artikel 20 trådt i  \r\n\r\n kraft den 1. januar 1972. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Udenrigsministeriet, den 22. marts 1972.  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER> <B>K.B. Andersen.</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/06/1972"
        },
        {
            "displayName": "Accession",
            "displayValue": "L19720003264"
        },
        {
            "displayName": "Entydig dokumentidentifikation",
            "displayValue": "CM006226"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "32"
        },
        {
            "displayName": "År for udstedelse",
            "displayValue": "1972"
        },
        {
            "displayName": "Dato for underskrift",
            "displayValue": "22/03/1972"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Kulturministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 41.D.159."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}