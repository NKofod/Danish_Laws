{
    "id": 54901,
    "title": "Godkendelses- og prøvningsbetingeler for loddemidler til kapillarlodning af kobber eller kobberlegeringer i brugsvandsinstallationer VA 1.20/DK 010",
    "documentTypeId": "570",
    "isSagsforlobPeriodValid": false,
    "shortName": "BET nr 4004 af 30/04/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Godkendelses- og prøvningsbetingeler for  \r\n\r\n loddemidler til kapillarlodning af kobber eller kobberlegeringer i  \r\n\r\n brugsvandsinstallationer VA 1.20/DK 010 </H1>  \r\n\r\n<P></P>  \r\n\r\n<BR>  \r\n\r\n<P>VA 1.20/DK 010 </P>  \r\n\r\n<P>April 1982 </P>  \r\n\r\n<P>GODKENDELSES- OG PRØVNINGSBETINGELER FOR </P>  \r\n\r\n<P>LODDEMIDLER TIL KAPILLARLODNING AF KOBBER </P>  \r\n\r\n<P>ELLER KOBBERLEGERINGER I BRUGSVANDSINSTALLATIONER </P>  \r\n\r\n<P>APRIL 1982 </P>  \r\n\r\n<P>0.1 Gældende forskrifter </P>  \r\n\r\n<P>Byggereglementet (BR 1977). </P>  \r\n\r\n<P>DIF's norm for vandinstallationer, 1978 (DS 439). </P>  \r\n\r\n<P>0.2 Tilsvarende udenlandske bestemmelser </P>  \r\n\r\n<P>Nærværende betingelser for godkendelse af flusmidler og loddemetaller til  \r\n\r\n brugsvandsinstallationer er udarbejdet i samarbejde med den nordiske  \r\n\r\n VA-myndighedsgruppe (NOVA) og stemmer således overens med tilsvarende  \r\n\r\n betingelser i de øvrige nordiske lande. Det må dog påregnes, at betingelserne  \r\n\r\n i en overgangsperiode vil blive tillempet i de enkelte lande således, at der  \r\n\r\n fra land til land kan være forskel på arten og omfanget af de prøvninger, der  \r\n\r\n vil blive krævet udført, forinden godkendelse kan meddeles. </P>  \r\n\r\n<P>0.3 Gyldighedsområde </P>  \r\n\r\n<P>Nærværende betingelser omfatter loddemidler, det vil sige loddemetaller og  \r\n\r\n flusmidler, som er beregnet for kapillarlodning af rør og fittings af kobber  \r\n\r\n eller kobberlegeringer (messing, rødgods etc.) i henhold til DS 2110, MS  \r\n\r\n 1759, SMS 1890 og 1891, DIN 2856 eller lignende standarder. Betingelserne  \r\n\r\n omfatter alene loddemidler til brugsvandsinstallationer. </P>  \r\n\r\n<P>1.0 Funktion og udførelse </P>  \r\n\r\n<P>Samlinger udført ved lodning skal være tætte og med god mekanisk styrke og  \r\n\r\n korrosionsbestandighed. Loddemidlerne må ikke give anledning til forurening  \r\n\r\n af vandet ved afgivelse af tungmetaller eller andre stoffer i sådanne  \r\n\r\n mængder, at vandets anvendelse som drikkevand ændres. </P>  \r\n\r\n<P>Loddemidler skal have sådanne egenskaber, at loddesamlingerne bliver enkle  \r\n\r\n at udføre, og at muligheden for fejlagtig samling bliver mindst mulig. </P>  \r\n\r\n<P>Loddemetaller og flusmidler må ikke indeholde mere end 1.0 vægtprocent bly  \r\n\r\n (Pb) og 0,10 vægtprocent cadmium (Cd). </P>  \r\n\r\n<P>2.0 Definitioner </P>  \r\n\r\n<P>2.1 Flusmiddel </P>  \r\n\r\n<P>Med flusmiddel menes her et kemisk aktivt stof, som bliver brugt for at  \r\n\r\n muliggøre selve loddeprocessen, d.v.s. sikre, at det smeltede loddemetal kan  \r\n\r\n komme i metallisk kontakt med loddefladerne. </P>  \r\n\r\n<P>2.2 Loddemetal </P>  \r\n\r\n<P>Med loddemetal menes et metal eller en legering, som har den egenskab, at  \r\n\r\n den ved påføring i smeltet stand vil give varig forbindelse mellem 2 metal-  \r\n\r\n eller metallegeringsflader. </P>  \r\n\r\n<P>Loddemetaller inddeles efter arbejdstemperatur i: </P>  \r\n\r\n<UL CLASS=PLAIN-LIST>  \r\n\r\n<LI>1) blødloddemetal, arbejdstemperatur mindre end 450 grader C </LI>  \r\n\r\n<LI>2) hårdloddemetal, arbejdstemperatur større end 450 grader C </LI>  \r\n\r\n</UL>  \r\n\r\n<P>2.3 Loddemiddel </P>  \r\n\r\n<P>Med loddemiddel menes loddemetal plus flusmiddel. </P>  \r\n\r\n<P>3.0 Prøvning </P>  \r\n\r\n<P>Loddemidler afprøves i henhold til nedenstående prøvningsbetingelser på en  \r\n\r\n af Byggestyrelsen anerkendt prøvningsinstitution. Den udarbejdede prøveattest  \r\n\r\n eller prøverapport må ved ansøgningen om godkendelse normalt højst være 1 år  \r\n\r\n gammel. Prøvningsresultatet indgår i en samlet vurdering af  \r\n\r\n loddematerialernes egnethed til godkendelse. Denne vurdering foretages bl.a.  \r\n\r\n på grundlag af de krav og retningslinier, der er anført i forbindelse med  \r\n\r\n nedenstående prøvningsbetingelser </P>  \r\n\r\n<P>4.0 Kontrol </P>  \r\n\r\n<P>Fabrikanten (indehaveren af godkendelsen) er forpligtet til at levere  \r\n\r\n loddemidler, der er i overensstemmelse med de loddemidler, der er afprøvet  \r\n\r\n som grundlag for godkendelsen. </P>  \r\n\r\n<P>Forinden typegodkendelse kan meddeles, skal der være truffet aftale om en  \r\n\r\n kontrol med den løbende produktion, normalt ved indgåelse af aftale med en af  \r\n\r\n Byggestyrelsen anerkendt prøvningsinstitution. </P>  \r\n\r\n<P>Prøveemnet til kontrol udtages normalt på foranledning af  \r\n\r\n prøvningsinstitutionen. Udtagelse vil normalt ske fra grossist eller  \r\n\r\n agenturlager. Afprøvningen sker for godkendelsesindehaverens regning. </P>  \r\n\r\n<P>I godkendelsesperioden afprøves hver type loddemetal een gang årligt i  \r\n\r\n henhold til prøvningsbetingelserne, pkt. 7.1.1 eller 7.2.1. Er  \r\n\r\n godkendelsesperioden 5 år, afprøves endvidere hver type loddemetal eller  \r\n\r\n flusmiddel normalt een gang i henhold til prøvningsbetingelserne, pkt. 7.  \r\n\r\n</P>  \r\n\r\n<P>Viser prøvningen, at loddemidlet ikke er i overensstemmelse med det  \r\n\r\n godkendte loddemiddel, kan godkendelsen tilbagekaldes. </P>  \r\n\r\n<P>5.0 Mærkning </P>  \r\n\r\n<P> <I>Loddemetal</I> skal på emballagen være mærket med: </P>  \r\n\r\n<UL CLASS=PLAIN-LIST>  \r\n\r\n<LI>1) Leverandørmærke </LI>  \r\n\r\n<LI>2) Typebetegnelse </LI>  \r\n\r\n<LI>3) Godkendelsesmærke </LI>  \r\n\r\n<LI>4) Anvendelsesområde </LI>  \r\n\r\n</UL>  \r\n\r\n<P> <I>Flusmiddel</I> skal på emballagen være mærket med: </P>  \r\n\r\n<UL CLASS=PLAIN-LIST>  \r\n\r\n<LI>1) Leverandørmærke </LI>  \r\n\r\n<LI>2) Typebetegnelse </LI>  \r\n\r\n<LI>3) Godkendelsesmærke </LI>  \r\n\r\n<LI>4) Anvendelsesområde </LI>  \r\n\r\n</UL>  \r\n\r\n<P>6.0 Gebyr </P>  \r\n\r\n<P>For udstedelse af godkendelse betaler ansøgeren et gebyr, som fastsættes  \r\n\r\n af Byggestyrelsen. </P>  \r\n\r\n<P>Gebyr for prøvning og kontrol betales særskilt til den pågældende  \r\n\r\n prøvningsinstitution. </P>  \r\n\r\n<P>PRØVNINGSBETINGELSER FOR FLUSMIDLER OG LODDEMETALLER </P>  \r\n\r\n<P>7.0 Alment </P>  \r\n\r\n<P>Under pkt. 8 er angivet en liste over normerede loddemidler, for hvilke  \r\n\r\n der foreligger dokumentaton for deres egnethed til kapillarlodning af kobber  \r\n\r\n og kobberlegeringer i brugsvandsinstallationer i henhold til  \r\n\r\n godkendelsesbetingelserne. </P>  \r\n\r\n<P>Nærværende prøvninger udføres for disse normerede loddemidler. </P>  \r\n\r\n<P>Andre loddemidler vil kunne godkendes, såfremt det kan sandsynliggøres, at  \r\n\r\n de er egnede. Sandynliggørelsen skal omfatte redegørelse for praktisk  \r\n\r\n anvendelse (loddeteknologi) og den loddede samlings mekaniske styrke og  \r\n\r\n holdbarhed. Kan loddesamlingens egenskaber ikke dokumenteres tilfresstillende  \r\n\r\n ved praktiske driftserfaringer, skal der udføres prøvninger bl.a. omfattende:  \r\n\r\n</P>  \r\n\r\n<P>trækstyrke </P>  \r\n\r\n<P>bøjestyrke </P>  \r\n\r\n<P>kærvslagsstyrke </P>  \r\n\r\n<P>sejhed </P>  \r\n\r\n<P>krybestyrke </P>  \r\n\r\n<P>ældningsbestandighed </P>  \r\n\r\n<P>udmattelsesstyrke </P>  \r\n\r\n<P>korrosionsbestandighed </P>  \r\n\r\n<P>og relevante kombinationer heraf ved såvel 20 grader C som 100 grader C.  \r\n\r\n</P>  \r\n\r\n<P>Loddemetalfabrikanten skal i forbindelse med godkendelse og prøvning  \r\n\r\n anvise, hvilke flusmidler, der kan anvendes til det aktuelle loddemetal.  \r\n\r\n Flusmiddelfabrikanten skal i forbindelse med godkendelse og prøvning anvise,  \r\n\r\n hvilke loddemetaller (type), der kan anvendes sammen med flusmidlet. </P>  \r\n\r\n<P>Ved en prøvning udtages efter nærmere aftale den nødvendige mængde  \r\n\r\n flusmiddel og loddemetal. </P>  \r\n\r\n<P>Materialesammensætningen af loddemetal eller flusmiddel angives af  \r\n\r\n fabrikanten til godkendelsesmyndigheden </P>  \r\n\r\n<P>7.1 Hårdlod og hårdlodsflusmiddel </P>  \r\n\r\n<P>Nedenstående prøvninger gælder for loddemidler, hvor loddemetal og  \r\n\r\n flusmiddel tilføres separat. For andre loddemidler anvendes specielle  \r\n\r\n prøvninger efter nærmere aftale. </P>  \r\n\r\n<P>7.1.1 <I>Materialeanalyse af loddemetal</I>  </P>  \r\n\r\n<P>Loddemetallet kontrolleres ved analyse for dets overensstemmelse med  \r\n\r\n pågældende norm samt for, at krav om maksimumsgrænser for cadmium (Cd) og bly  \r\n\r\n (Pb) er overholdt. </P>  \r\n\r\n<P>7.1.2 <I>Funktionsprøve</I>  </P>  \r\n\r\n<P>Prøvning udføres i henhold til bilag A. </P>  \r\n\r\n<P>7.2 Blødlod og blødlodsflusmiddel </P>  \r\n\r\n<P>Nedenstående prøvninger gælder for loddemidler, hvor loddemetal og  \r\n\r\n flusmiddel tilføres separat. For andre loddemidler anvendes specielle  \r\n\r\n prøvninger efter nærmere aftale. </P>  \r\n\r\n<P>7.2.1 <I>Materialeanalyse af loddemetal</I>  </P>  \r\n\r\n<P>Loddemetallet kontrollers ved analyse for dets overensstemmelse med  \r\n\r\n pågældende norm samt for, at krav om maksimumsgrænser for cadmium (Cd) og bly  \r\n\r\n (Pb) er overholdt. </P>  \r\n\r\n<P>7.2.2 <I>Funktionsprøve</I>  </P>  \r\n\r\n<P>Prøvning udføres i henhold til bilag A. </P>  \r\n\r\n<P>7.2.3 <I>Aggressivitetsprøvning</I>  </P>  \r\n\r\n<P>Flusmidlet afprøves i henhold til bilag B, pkt. 3.3. Flusmidlet skal  \r\n\r\n opfylde de angivne krav. </P>  \r\n\r\n<P>7.2.4 <I>Sprøjtning</I>  </P>  \r\n\r\n<P>Flusmidlet afprøves i henhold til bilag B, pkt. 3.4. Flusmidlet skal  \r\n\r\n opfylde de angivne krav. </P>  \r\n\r\n<P>NORMEREDE FLUSMIDLER OG LODDEMETALLER </P>  \r\n\r\n<P>8.0 Alment </P>  \r\n\r\n<P>Nedenstående er angivet en liste over normerede flusmidler og  \r\n\r\n loddemetaller, for hvilke der foreligger dokumentation for deres egnethed til  \r\n\r\n lodning af materiel til brugsvandsinstallationer. </P>  \r\n\r\n<P>Et sådant normeret flusmiddel eller loddemetal vil kunne godkendes efter  \r\n\r\n nærværende godkendelsesbetingelser efter en afprøvning i henhold til  \r\n\r\n foranstående prøvningsbetingelser. </P>  \r\n\r\n<P>Godkendte flusmidler og loddemetaller skal forhandles og opbevares i en  \r\n\r\n emballage, der er mærket som angivet i godkendelsesbetingelserne pkt. 5. </P>  \r\n\r\n<P>8.1 Flusmidler </P>  \r\n\r\n<P>Følgende flusmidler vil kunne godkendes efter afprøvning i henhold til  \r\n\r\n pkt. 7.1 eller 7.2, idet der på forhånd foreligger dokumentation for deres  \r\n\r\n egnethed til kapillarlodning af kobber og kobberlegeringer: </P>  \r\n\r\n<P>8.1.1 <I>Til blødlodning</I>  </P>  \r\n\r\n<P>DIN 8511. blad 2, type F-SW 21 og F-SW 22. </P>  \r\n\r\n<P>8.1.2 <I>Til hårdlodning</I>  </P>  \r\n\r\n<P>Din 8511, blad 1, type F-SH 1 </P>  \r\n\r\n<P>8.2 Loddemetaller </P>  \r\n\r\n<P>Følgende loddemetaller vil kunne godkendes efter afprøvning i henhold til  \r\n\r\n pkt. 7.1 eller 7.2, idet der på forhånd foreligger dokumentation for deres  \r\n\r\n egnethed til kapillarlodning af kobber og kobberlegeringer: </P>  \r\n\r\n<P>8.2.1 <I>Til blødlodning</I>  </P>  \r\n\r\n<P>1. Tin-sølvlod. Loddemetallet skal have en kemisk sammensætning, som  \r\n\r\n svarer til kravene i den ene eller begge af følgende normer: </P>  \r\n\r\n<P>DIN 1707, februar 1981, type L-SnAg5 </P>  \r\n\r\n<P>BS 219: 1977 type 96 S </P>  \r\n\r\n<P>8.2.2 <I>Til hårdlodning</I>  </P>  \r\n\r\n<P>1. Sølvlod. Loddemetallet skal have en kemisk sammensætning som svarer til  \r\n\r\n kravene i den ene eller begge af følgende normer: </P>  \r\n\r\n<P>DIN 8513, del 3, oktober 1979 </P>  \r\n\r\n<P>BS 1845: 1977 </P>  \r\n\r\n<P>for følgende typer: </P>  \r\n\r\n<PRE>  \r\n\r\n DIN 8513      BS 1845  \r\n\r\n --------------------  \r\n\r\n L-Ag34Sn  \r\n\r\n L-Ag44         Ag15  \r\n\r\n L-Ag45Sn  \r\n\r\n L-Ag55Sn       Ag14  \r\n\r\n L-Ag60Sn  \r\n\r\n L-Ag60         Ag13  \r\n\r\n</PRE>  \r\n\r\n<P>Ved lodning med de nævnte sølvlod anvendes flusmidler nævnt under pkt.  \r\n\r\n 8.1.2 (hårdlodning) </P>  \r\n\r\n<P>2. Kobber-Phosphorlod. Loddemetallet skal have en kemisk sammensætning,  \r\n\r\n som svarer til kravene i den ene eller begge af følgende normer: </P>  \r\n\r\n<P>DIN 8513, del 2, oktober 1979 </P>  \r\n\r\n<P>BS 1845: 1977 </P>  \r\n\r\n<PRE>  \r\n\r\n for følgende typer:  \r\n\r\n DIN 8513      BS 1845  \r\n\r\n --------------------  \r\n\r\n L-Ag15P        CP 1  \r\n\r\n L-Ag5P(* 1)    CP 4  \r\n\r\n</PRE>  \r\n\r\n<P>Ved lodning af kobberrør med fittings af messing eler rødgods anvendes  \r\n\r\n flusmidler nævnt under pkt. 8.1.2 (hårdlodning). Ved lodning af kobber til  \r\n\r\n kobber kan loddes uden anvendelse af flusmidler. </P>  \r\n\r\n<P>LODDEMIDLER </P>  \r\n\r\n<P>VA 1.20/DK 010 </P>  \r\n\r\n<P>Bilag A </P>  \r\n\r\n<P> <I>Funktionsprøve for loddemetal og flusmiddel:</I>  </P>  \r\n\r\n<P>Kombinationen af loddemetal og flusmiddel, som ønskes godkendt, prøves på  \r\n\r\n følgende måde: </P>  \r\n\r\n<P>En nylig affedtet kobberplade 85 gange med 35 gange med 1 mm slibes let  \r\n\r\n med slibepapir nr. 600, afskylles i vand og affedtes igen. Herpå placeres 2  \r\n\r\n stk. loddetråde 1,5 mm ø gange med 5 mm i en indbydes afstand af 40 mm. På  \r\n\r\n hver af de 1,5 mm ø gange med 5 mm loddetråde lægges ca. 0,2 g flusmiddel  \r\n\r\n umiddelbart før funktionsprøvens udførelse. (På loddetråde med større  \r\n\r\n diameter og/eller som indeholder flusmidlet enten indeni eller udenpå,  \r\n\r\n afklippes trådlængder, der giver loddemetalmængder svarende til massiv  \r\n\r\n loddetråd 1,5 mm ø gange med 5 mm). </P>  \r\n\r\n<P>Dette prøvelegeme opvarmes på en metalklods 40 gange med 40 gange med 120  \r\n\r\n mm. som i en muffelovn eller anden egnet ovn er bragt op på den af  \r\n\r\n lodleverandøren opgivne arbejdstemperatur. </P>  \r\n\r\n<P>Når såvel ovn som metalklods har opnået en temperatur svarende til  \r\n\r\n loddemetallets arbejdstemperatur plus/minus 5 grader C, lægges prøvelegemet  \r\n\r\n ind på metalklodsen, så bedst mulig varmekontakt opnås. </P>  \r\n\r\n<P>Efter 90 sek. opvarmning tages prøvelegemet forsigtigt ud af ovnen. Når  \r\n\r\n loddet er størknet, afvaskes flusmiddelrester, og prøven undersøges visuelt.  \r\n\r\n Loddet skal fremstå med glat overfalde og have vædet kobberpladen, idet  \r\n\r\n vædningsvinklen y målt på tværsnit i prøven overalt skal være mindre eller  \r\n\r\n lig 30 grader (se tegning). </P>  \r\n\r\n<P><IMG SRC=\"/image.aspx?id=54901&img=CR13785_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>LODDEMIDLER </P>  \r\n\r\n<P>VA 1.20/DK 010 </P>  \r\n\r\n<P>Bilag B </P>  \r\n\r\n<P>Side 1 af 5 sider. </P>  \r\n\r\n<P> <I>Prøvning af aggressivitet og sprøjtning for flusmidler til blødlodning  \r\n\r\n af kapillarloddede kobberrør:</I>  </P>  \r\n\r\n<P>Nærværende prøvningsbetingelser er et uddrag af KIWA-prøvningsbetingelser  \r\n\r\n nr. 47, august 1967 - &#187;Flusmidler til blødlodning af kapillarloddede  \r\n\r\n kobberrør&#171;. Prøvningen udføres i henhold til pkt. 3.3 og 3.4 i  \r\n\r\n nærværende betingelser. </P>  \r\n\r\n<P>1.0 Indledning </P>  \r\n\r\n<P>Ved et flusmiddel forstås her en væske, en pasta eller et fast stof, der  \r\n\r\n anvendes ved blødlodning, og som bl.a. har den opgave at fjerne oxid og  \r\n\r\n lignende ikke-metalliske stoffer, som stadig findes eller kunne opstå efter  \r\n\r\n mekanisk rensning fra den overfalde, der skal loddes, samt at forhindre  \r\n\r\n fornyet oxidering under lodningen på den tidligere rensede overflade og at  \r\n\r\n fremme udbredelsen af det flydende lod. </P>  \r\n\r\n<P>2.0 Definitioner </P>  \r\n\r\n<P>2.1 <I>Standardmængde loddemetal</I>  </P>  \r\n\r\n<P>Ved en standardmængde lod forstås her en affedtet lille plade af  \r\n\r\n loddemetal af legeringen L-Sn60Pb efter DIN 1707 med vægt på 0,21 g, ø 6,0 mm  \r\n\r\n og 0,86 mm tyk, udstandset af normal lodbånd.(* 2) </P>  \r\n\r\n<P>2.2 <I>Standardmængde flusmiddel</I>  </P>  \r\n\r\n<P>Ved en standardmængde flusmiddel forstås her en mængde på 0,003  \r\n\r\n kubikcentimeter. </P>  \r\n\r\n<P>2.3 <I>Standardprøveplade</I>  </P>  \r\n\r\n<P>Ved en standardprøveplade forstås her et metalpladestykke på 35 gange med  \r\n\r\n 35 mm, 1 mm tykt, af en handelskvalitet af phosphordeoxideret kobber, der  \r\n\r\n efter affedtning og rensning er valset til en valsegrad på 10% og derefter er  \r\n\r\n slebet, affedtet, bejdset, skyllet og tørret. </P>  \r\n\r\n<P>Der slibes 3 gange på smergellærred nr. 360, idet der hver gang slibes  \r\n\r\n vinkelret på den foregående sliberetning. Der affedtes med wienerkalk, som  \r\n\r\n bagefter spules af med en kraftig stråle ledningsvand. Wienerkalken oprøres  \r\n\r\n først med vand til en pasta, som prøvepladen gnides med ved hjælp af en tot  \r\n\r\n vat. En tilstrækkelig affedtning er garanteret, når prøvepladen ved spulingen  \r\n\r\n er fuldstændig fugtet med vand. </P>  \r\n\r\n<P>Pladen bejdes derefter i 15 sek. i en chromsyresvovlsyre opløsning: </P>  \r\n\r\n<P>1 liter bejdse sammensættes af 200 g chromoxid (Cr2O3), 125 ml  \r\n\r\n koncentreret svovlsyre (vægtfylde 0,84) og fortyndes til 1 liter med  \r\n\r\n destilleret vand. </P>  \r\n\r\n<P>Endelig spules pladen endnu en gang grundigt med vand, dyppes i alkohol og  \r\n\r\n tørres. </P>  \r\n\r\n<P>LODDEMIDLER </P>  \r\n\r\n<P>Va 1.20/DK 010 </P>  \r\n\r\n<P>Bilag B </P>  \r\n\r\n<P>side 2 af 5 sider </P>  \r\n\r\n<P>2.4 Standarddoseringsplade </P>  \r\n\r\n<P>Ved en standdarddoseringsplade forstås her et stykke kobberplade på ca. 20  \r\n\r\n gange med 30 mm, 0,1 mm tyk med et hul på 6,2 mm diameter </P>  \r\n\r\n<P>2.5 Udbredningsfaktor </P>  \r\n\r\n<P>Ved udbredningsfaktor forstås her den værdi, der fås, når en  \r\n\r\n loddemetaldråbes højde i mm målt med en nøjagtighed på 0,01 mm og fastsat ved  \r\n\r\n hjælp af udbredningsforsøget trækkes fra 1, og denne værdi multipliceres med  \r\n\r\n 100. </P>  \r\n\r\n<P>For fastsættelse af udbredningsfaktoren anbringes en standardmængde lod på  \r\n\r\n den standardplade, efter at denne er forsynet med en standardmængde  \r\n\r\n flusmiddel (se ligeledes 4.3). </P>  \r\n\r\n<P>2.6 Ikke-forvarmet tilstand </P>  \r\n\r\n<P>Ved ikke-forvarmet tilstand forstås her den tilstand, hvori  \r\n\r\n standardprøvepladen befinder sig, inden denne anbringes i loddeovnen,  \r\n\r\n forsynet med en standardmægnde flusmiddel og en standardmængde loddemetal.  \r\n\r\n</P>  \r\n\r\n<P>2.7 Forvarmet tilstand </P>  \r\n\r\n<P>Ved forvarmet tilstand forstås her den tilstand, hvori standardpladen  \r\n\r\n befinder sig, efter at den - forsynet med en standardmængde flusmiddel - er  \r\n\r\n opvarmet til 275 grader C i 30 sek. i en loddeovn. Straks derefter anbringes  \r\n\r\n en standardmængde lod ved flusmidlet, og det hele anbringes påny i  \r\n\r\n loddeovnen. Den tid, prøvepladen er udenfor ovnen, for at loddemetallet kan  \r\n\r\n lægges på, må ikke overstige 10 sek. (se ligeledes 4.2). </P>  \r\n\r\n<P>3.0 Prøvningskrav </P>  \r\n\r\n<P>3.1 Alment krav </P>  \r\n\r\n<P>Et flusmiddel skal være egnet til anvendelsesformålet. Aggresiviteten må  \r\n\r\n ikke være større, end det er nødvendigt til det pågældende formål (se  \r\n\r\n forklaring). </P>  \r\n\r\n<P>3.2 Udbredningsprøve </P>  \r\n\r\n<P>Flusmidlets indflydelse på det flydende lods udbredelse angives ved den  \r\n\r\n udbredningsfaktor, der fremkommer ved de under a og b nævnte tilstande: </P>  \r\n\r\n<UL CLASS=PLAIN-LIST>  \r\n\r\n<LI>a) ikke forvarmet tilstand, som angives i 4.3.1 </LI>  \r\n\r\n<LI>b) forvarmet tilstand, som angivet i 4.3.2 </LI>  \r\n\r\n</UL>  \r\n\r\n<P>----------------------------------------------------------------- </P>  \r\n\r\n<P>LODDEMIDLER VA 1.20/DK 010 </P>  \r\n\r\n<P>Bilag B </P>  \r\n\r\n<P>Side 3 af 5 sider </P>  \r\n\r\n<P>3.3 Aggressivitetsprøve </P>  \r\n\r\n<P>Flusmidlets aggresivitet fremskaffes ved bestemmelse af den ohmske  \r\n\r\n modstand i en vandig opløsning af flusmiddelresterne. Modstanden skal måles  \r\n\r\n efter den under 4.4 angivne metode. </P>  \r\n\r\n<P>Prøven er 2-delt, og den vandrige fortynding opnås ved følgende 2  \r\n\r\n fremgangsmåder: </P>  \r\n\r\n<UL CLASS=PLAIN-LIST>  \r\n\r\n<LI>a) af en standard prøveplade, hvorpå er gennemført en lodning efter 4.3.1  \r\n\r\n</LI>  \r\n\r\n<LI>b) af en standard prøveplade, hvorpå er opvarmet et flusmiddel uden  \r\n\r\n lodderåstof, som angivet under 4.4.3 </LI>  \r\n\r\n</UL>  \r\n\r\n<P>Den vandige fortyndings modstand skal efter a og b mindst være 100.000  \r\n\r\n henholdsvis 75.000 ohmcm. </P>  \r\n\r\n<P>3.4 Sprøjteprøve </P>  \r\n\r\n<P>Flusmidlet må ikke under loddeprocessen stænke generende. Omfanget af  \r\n\r\n stænk bedømmes efter den i 4.5 angivne metode. </P>  \r\n\r\n<P>----------------------------------------------------------------- </P>  \r\n\r\n<P>4.0 Prøvemetoder </P>  \r\n\r\n<P>4.1 Til prøvning af de materialer, der skal anvendes </P>  \r\n\r\n<P>Til prøvning af flusmidlers egnethed til blødlodning anvendes følgende  \r\n\r\n materialer: </P>  \r\n\r\n<UL CLASS=PLAIN-LIST>  \r\n\r\n<LI>a) standardmængde blødlod L-Sn60Pb (se under 2.1) </LI>  \r\n\r\n<LI>b) standardmængde af det flusmiddel, der skal prøves (se under 2.2) </LI>  \r\n\r\n<LI>c) standard prøveplade (se under 2.3) </LI>  \r\n\r\n<LI>d) standard doseringsplade (se under 2.4) til dosering af flusmidler i  \r\n\r\n pastaform, en glasspatel til påsmøring og et barberblad eller en skarp spatel  \r\n\r\n til at skrabe pasta af med. </LI>  \r\n\r\n</UL>  \r\n\r\n<P>4.2 Apparater, der er nødvendige for prøvningen </P>  \r\n\r\n<P>Til prøvning af flusmidlers egnethed til blødlodning skal følgende  \r\n\r\n apparater være til rådighed: </P>  \r\n\r\n<UL CLASS=PLAIN-LIST>  \r\n\r\n<LI>a) En ovn til gennemførelse af prøverne efter 3.2 og 3.3. </LI>  \r\n\r\n</UL>  \r\n\r\n<P>Denne ovn skal være af en sådan beskaffenhed, at temperaturen kan  \r\n\r\n indstilles med en nøjagtighed af plus/minus 2,5 grader C. Ovntemperaturen må  \r\n\r\n kunne måles i umiddelbar nærhed af prøvepladen. Prøvepladen skal opstilles  \r\n\r\n fuldstændig vandret i ovnen og ligeledes udtages af ovnen nøjagtigt vandret.  \r\n\r\n For at mindske afkøling ved udtagning af den forvarmede prøveplade skal denne  \r\n\r\n stilles på en svær aluminium- eller kobberplade (stort varmeindhold), der let  \r\n\r\n kan skubbes ind og ud. </P>  \r\n\r\n<UL CLASS=PLAIN-LIST>  \r\n\r\n<LI>b) Et modstandsmåleapparat. </LI>  \r\n\r\n<LI>c) Et apparat til dosering af en standardmængde flusmiddel - til væsker  \r\n\r\n skal en mikropipette anvendes, til pasta se under 4.1.d. </LI>  \r\n\r\n</UL>  \r\n\r\n<P>LODDEMIDLER </P>  \r\n\r\n<P>VA 1.20/DK 010 </P>  \r\n\r\n<P>Bilag B </P>  \r\n\r\n<P>side 4 af 5 sider </P>  \r\n\r\n<P>4.3 Udbredningsprøve </P>  \r\n\r\n<P>4.3.1 Bestemmelse af udbredningsfaktoren i ikke-forvarmet tilstand  ifølge  \r\n\r\n 3.2.a </P>  \r\n\r\n<P>På en standardprøveplade anbringes en standardmængde flusmiddel. Ved  \r\n\r\n anvendelse af en pasta anbringes standarddoseringspladen (se 2.4) på  \r\n\r\n standardprøvepladen og trykkes godt fast. Derefter anbringes med glasspatlen  \r\n\r\n noget flusmiddel i hullet. </P>  \r\n\r\n<P>Med et barberblad eller en spatel stryges pastaen glat af, og  \r\n\r\n doseringspladen tages forsigtigt væk. Denne mængde flusmiddel gnides med en  \r\n\r\n standardmængde loddemetal ud til en cirkel på ca. 15 mm diameter </P>  \r\n\r\n<P>Prøvepladen med flusmiddel og loddemetal anbringes derefter i loddeovnen,  \r\n\r\n hvor den ved temperaturen 275 grader C bliver i 3 min. regnet fra det  \r\n\r\n tidspunkt, hvor loddet smelter. </P>  \r\n\r\n<P>Efter at modstandsmålingen ifølge 3.3.a er gennemført, og prøvepladen med  \r\n\r\n lodningen omhyggeligt er tørret, måles loddehøjden h med den ønskede  \r\n\r\n nøjagtighed, og udbredningsfaktoren beregnes. </P>  \r\n\r\n<P>4.3.2 Bestemmelse af udbredningsfaktoren i forvarmet tilstand  ifølge  \r\n\r\n 3.2.b </P>  \r\n\r\n<P>På en standard prøveplade anbringes en standardmængde flusmiddel. </P>  \r\n\r\n<P>Denne mængde flusmiddel gnides med en standardmængde loddemetal ud til en  \r\n\r\n cirkel på ca. 15 mm diameter, og derefter fjernes loddemetalpladen,  \r\n\r\n prøvepladen med flusmiddel opvarmes derefter i 30 sek. i en loddeovn ved 275  \r\n\r\n grader C. Herefter anbringes standardmængden af lod igen i flusmidlet på  \r\n\r\n prøvepladen, og det hele opvarmes i 3 min. ved en temperatur på 275 grader C  \r\n\r\n i loddeovnen. Efter afkøling og rensning måles loddehøjden, og  \r\n\r\n udbredningsfaktoren beregnes. </P>  \r\n\r\n<P>4.4 Aggressivitetsprøve </P>  \r\n\r\n<P>4.4.1 Alment </P>  \r\n\r\n<P>Aggressiviteten bedømmes ved hjælp af et modstandsforsøg, nærmere bestemt  \r\n\r\n ved måling af modstanden i ohmcm af en vandig fortynding af  \r\n\r\n flusmiddelresterne. De bægerglas (100 ml), der anvendes til prøven skal være  \r\n\r\n godt renset og affedtet. Endelig skal disse efterskylles grundigt med  \r\n\r\n destilleret vand. Temperaturerne skal måles med godt rensede, til formålet  \r\n\r\n egnede termometre. </P>  \r\n\r\n<P>LODDEMIDLER </P>  \r\n\r\n<P>VA 1.20/DK 010 </P>  \r\n\r\n<P>Bilag B </P>  \r\n\r\n<P>Side 5 af 5 sider </P>  \r\n\r\n<P>4.4.2 Bestemmelse af modstand ifølge 3.3.a </P>  \r\n\r\n<P>Til bestemmelse af modstanden anvendes udbredningsprøven, som angivet  \r\n\r\n under 4.3.1. Efter afkøling af prøvepladen anbringes den i et bægerglas med  \r\n\r\n 75 ml destilleret vand, hvis modstand ved ca. 20 grader C skal være min.  \r\n\r\n 500.000 ohmcm. Prøvepladen lægges med den loddede side nedad. Bægerglasset  \r\n\r\n dækkes derefter med et urglas, og vandet bringes i kog. Efter at vandet har  \r\n\r\n kogt i 1 min., lader man det luftkøle i 10 min. Derefter afkøles hurtigt, til  \r\n\r\n en måletemperatur på 25 grader C er nået. Til slut tages prøvepladen op, og  \r\n\r\n modstanden måles i den vandige opløsning. </P>  \r\n\r\n<P>4.4.3 Bestemmelse af modstand ifølge 3.3.b </P>  \r\n\r\n<P>Til bestemmelse af modstanden anvendes en standardprøveplade, som efter  \r\n\r\n påføring af en standardmængde flusmiddel opvarmes 2 min. til 150 grader C.  \r\n\r\n Efter afkøling anbringes prøvepladen i et bægerglas med 75 ml destilleret  \r\n\r\n vand, hvis modstand ved ca. 20 grader C skal være min. 500.000 ohmcm.  \r\n\r\n Prøvepladen anbringes med den side, hvor flusmidlet er påført, nedad. Denne  \r\n\r\n prøvning forløber derefter, som angivet under 4.4.2. </P>  \r\n\r\n<P>4.5 Sprøjteprøve </P>  \r\n\r\n<P>Den såkaldte sprøjteprøve, ved hjælp af hvilken omfanget af sprøjt  \r\n\r\n bedømmes, skal gennemføres således: </P>  \r\n\r\n<P>På en standardprøveplade påføres 3 x standardmængde flusmiddel, og heri  \r\n\r\n placeres en standardmængde loddemetal. Med en anden, ligeledes poleret  \r\n\r\n standardprøveplade fremstilles en prøveholder efter fig. 1, med en afstand  \r\n\r\n mellem de 2 flader på 6 mm. Prøveholder med to plader anbringes på en treffod  \r\n\r\n på net og opvarmes hurtigst muligt med en bunsenbrænder til loddet smelter og  \r\n\r\n luftafkøles straks derefter. Derefter lægges prøveholderen med plader i en  \r\n\r\n exsiccator på et stativ over vandniveauet. Efter 24 timer tages prøvelegemet  \r\n\r\n ud af exsiccatoren, og omfanget af sprøjt mod den øvre kobberplade bedømmes.  \r\n\r\n</P>  \r\n\r\n<P><IMG SRC=\"/image.aspx?id=54901&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Fig 1. Prøveplade for spøjteprøve </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Vil ikke for tiden kunne godkendes i Norge. </P>  \r\n\r\n<P>(* 2) Uagtet at loddemetallet ikke kan godkendes i henhold til  \r\n\r\n godkendelsesbetingelserne (p.g.a. blyindholdet), anvendes dette loddemetal  \r\n\r\n ved nærværende prøvning, indtil tilstrækkelige erfaringer med andre  \r\n\r\n loddemetaller foreligger. </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19820400406"
        },
        {
            "displayName": "Entydig dokumentidentifikation",
            "displayValue": "CM013785"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "17/06/2004"
        },
        {
            "displayName": "Dokumenttype",
            "displayValue": "Betingelser"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "4004"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "30/04/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "VA 1.20/DK 010"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}