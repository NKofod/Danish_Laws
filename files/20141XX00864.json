{
    "id": 170048,
    "title": "Nyt Dokument",
    "documentTypeId": "380",
    "isSagsforlobPeriodValid": true,
    "shortName": "2014/1 SF.L L 200",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (5. maj 2015)</p>\r\n<p class=\"Fremsaetter\">\r\n   <span class=\"Bold\">Forsvarsministeren</span> (Nicolai Wammen):</p>\r\n<p class=\"TekstGenerel\">Herved tillader jeg mig for Folketinget at fremsætte:</p>\r\n<p class=\"ForslagsTitel\">Forslag til lov om ændring af lov om Forsvarets Efterretningstjeneste (FE) (Styrket indsats mod aktiviteter i udlandet, der kan indebære en terrortrussel mod Danmark og danske interesser)</p>\r\n<p class=\"ForslagsNummer\">(Lovforslag nr. L 200)</p>\r\n<p class=\"TekstGenerel\">Gennem en årrække har Danmark ligesom flere andre vestlige lande stået over for en stigende terrortrussel.</p>\r\n<p class=\"TekstGenerel\" style=\"text-align: justify;\">Terrortruslen er alvorlig og ændrer løbende karakter. De senere år har truslen fra et stigende antal udrejste ekstremister fra vestlige lande – de såkaldte foreign fighters – udgjort en voksende udfordring, herunder for Danmark.</p>\r\n<p class=\"TekstGenerel\">Terrorangrebene i København i februar 2015, i Paris i januar 2015 og anholdelser i bl.a. Belgien har understreget og tydeliggjort truslen fra simple angreb med lettilgængelige våben, herunder fra foreign fighters og i øvrigt ekstremister, der sympatiserer med internationale terrorgrupper.</p>\r\n<p class=\"TekstGenerel\" style=\"text-align: justify;\">Konflikten i Syrien og Irak udgør nu den væsentligste faktor i trusselsbilledet. Mindst 115 personer er eller har været udrejst fra Danmark. Konfliktområdet tiltrækker fortsat både nye rejsende og personer, der tidligere har været udrejst. De personer, der udrejser, tilslutter sig nu i altovervejende grad den ekstremistiske terrororganisation Islamisk Stat i Irak og Levanten (ISIL), der udøver terror med et hidtil uset omfang og brutalitet.</p>\r\n<p class=\"TekstGenerel\" style=\"text-align: justify;\">I Danmark hjemmehørende personer, der rejser til udlandet for f.eks. at tilslutte sig en terrororganisation og modtage militant træning eller deltage i kamphandlinger m.v., udgør således i dag et væsentligt element i trusselsbilledet i forhold til Danmark og danske interesser. Terrortruslens grænseoverskridende karakter indebærer dermed, at forhold i udlandet spiller en central rolle i forhold til terrortruslen mod Danmark og danske interesser. Det gælder f.eks., når udenlandske terrorgrupper eller enkeltpersoner forsøger at rejse til Danmark for at gennemføre terrorangreb, eller når personer bosiddende i Danmark rejser til udlandet for at modtage militant træning eller deltage i kamphandlinger eller terrorangreb og siden returnerer til Danmark.</p>\r\n<p class=\"TekstGenerel\" style=\"text-align: justify;\">Det store antal af i Danmark hjemmehørende personer, der rejser til udlandet for f.eks. at modtage terrortræning eller deltage i kamphandlinger og dermed kommer i kontakt med netværk og organisationer, som FE’s indsats er rettet mod, forstærker behovet for at kunne indhente efterretningsmæssige oplysninger om de pågældende, imens de opholder sig i udlandet.</p>\r\n<p class=\"TekstGenerel\">Regeringen offentliggjorde den 19. februar 2015 sit udspil til en styrket indsats mod terror, ”Et stærkt værn mod terror - 12 nye tiltag mod terror”. Som et centralt element heri vil regeringen styrke efterretningstjenesternes indsats over for trusler fra danske foreign fighters gennem en styrkelse af Forsvarets Efterretningstjenestes (FE’s) indsats.</p>\r\n<p class=\"TekstGenerel\">Lovforslaget udmønter denne del af regeringens styrkede indsats mod terror ved at styrke FE’s muligheder for i en tidlig efterretningsmæssig fase at indhente oplysninger om danske ekstremister i udlandet. Herved sikres, at de danske efterretningskapaciteter på området udnyttes bedst muligt og mest effektivt til gavn for Danmark og danske interesser.</p>\r\n<p class=\"TekstGenerel\">Lovforslaget vil således styrke FE’s muligheder for at opdage og afdække terrortrusler mod Danmark og danske interesser på et tidligere tidspunkt, end den gældende lovgivning giver mulighed for. I denne tidlige efterretningsmæssige fase, hvor der kun er formodninger om, at den pågældende deltager i terrorrelaterede aktiviteter i udlandet, giver den foreslåede bestemmelse FE adgang til at indhente oplysninger om en i Danmark hjemmehørende fysisk person, når denne opholder sig i udlandet, og der er bestemte grunde til at formode, at den pågældende deltager i aktiviteter, der kan indebære eller forøge en terrortrussel mod Danmark og danske interesser.</p>\r\n<p class=\"TekstGenerel\">Såfremt denne indhentning af oplysninger medfører, at der sker indgreb i meddelelseshemmeligheden over for en i Danmark hjemmehørende fysisk person, skal FE indhente retskendelse hertil efter reglerne i det foreslåede nye kapitel til FE-loven.</p>\r\n<p class=\"TekstGenerel\">De oplysninger, der indhentes som følge af den nye bestemmelse, er omfattet af den kontrol, som Tilsynet med Efterretningstjenesterne allerede i dag udfører i forhold til FE. FE’s behandling af oplysningerne vil også indgå i tilsynets årlige ikke klassificerede og offentliggjorte redegørelse. Tilsynet vil blive tilført de fornødne ressourcer til at varetage den nye opgave.</p>\r\n<p class=\"TekstGenerel\">Med lovforslaget gennemføres således en styrkelse af FE’s muligheder for at kunne løse sine vigtige opgaver med at forebygge og modvirke terrortrusler mod Danmark og danske interesser.</p>\r\n<p class=\"TekstGenerel\">Lovforslaget vil med Folketingets vedtagelse træde i kraft dagen efter bekendtgørelsen i Lovtidende.</p>\r\n<p class=\"TekstGenerel\">Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2014/1 LF 200",
            "stateLabel": "Bortfaldet",
            "references": [
                {
                    "shortName": "2014/1 SF.L L 200",
                    "title": "Nyt Dokument",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 170048,
                    "eliUri": "/eli/ft/20141XX00864",
                    "externalLink": ""
                },
                {
                    "shortName": "2014/1 LSF 200",
                    "title": "Forslag til Lov om ændring af lov om Forsvarets Efterretningstjeneste (FE) (Styrket indsats mod aktiviteter i udlandet, der kan indebære en terrortrussel mod Danmark og danske interesser)",
                    "presentationName": "Lovforslag som fremsat",
                    "documentTypeId": 400,
                    "documentId": 169996,
                    "eliUri": "/eli/ft/201412L00200",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20141/lovforslag/l200/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "06/05/2015"
        },
        {
            "displayName": "Accession",
            "displayValue": "20141XX00864"
        },
        {
            "displayName": "Entydig dokumentidentifikation",
            "displayValue": "AG000648"
        },
        {
            "displayName": "Dato for førstegangsindlæggelse",
            "displayValue": "06/05/2015"
        },
        {
            "displayName": "Dato for indlæggelse",
            "displayValue": "06/05/2015"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 200"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}