{
    "id": 106863,
    "title": "1994 BSF 21   FORSLAG TIL FOLKETINGSBESLUTNING OM, AT FARLIGT GODS PÅ TOGVOGNE IKKE MÅ   FRAGTES GENNEM TUNNELEN UNDER STOREBÆLT ",
    "documentTypeId": "480",
    "isSagsforlobPeriodValid": false,
    "shortName": "1994/1 BSF 21",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 21 </P>  \r\n\r\n<P></P>  \r\n\r\n<P>Forslag til folketingsbeslutning om, at farligt gods på togvogne ikke må  \r\n\r\n fragtes gennem tunnelen under Storebælt </P>  \r\n\r\n<P></P>  \r\n\r\n<P>Fremsat af Tommy Dinesen (SF) Margrete Auken (SF) Aage Frandsen (SF) Steen  \r\n\r\n Gade (SF) </P>  \r\n\r\n<P></P>  \r\n\r\n<P>den 16. november 1994 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at udfærdige bestemmelser om: </P>  \r\n\r\n<P>- At farligt gods på togvogne ikke må fragtes gennem tunnelen under  \r\n\r\n Storebælt. </P>  \r\n\r\n<P>- At der udfærdiges en liste over, hvilke navngivne kemikalier og  \r\n\r\n produkter der uanset forbudet om transport af farligt gods på visse  \r\n\r\n specificerede betingelser kan fragtes gennem tunnelen under Storebælt. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Det er forslagsstillernes opfattelse, at transport af farligt gods på  \r\n\r\n togvogne ikke bør finde sted i togtunnelen under Storebælt, fordi en  \r\n\r\n eksplosion, brand og/eller udslip af giftige, ætsende eller på anden måde  \r\n\r\n skadelige stoffer kan få katastrofale konsekvenser for den kollektive trafik  \r\n\r\n mellem landsdelene. En ulykke af ovennævnte art kan afbryde trafikken i mange  \r\n\r\n måneder. </P>  \r\n\r\n<P>Netop en tunnel er særdeles sårbar ved eksplosioner. I udlandet, bl.a. i  \r\n\r\n USA, er der indført skrappe restriktioner for, hvad der må passere tunneler.  \r\n\r\n Der er forbud mod transport af farligt (herunder eksplosivt) gods i mange  \r\n\r\n tunneler. </P>  \r\n\r\n<P>Baggrunden for det amerikanske forbud er flere katastrofale ulykker med  \r\n\r\n farligt gods samt det faktum, at effekten af eksplosioner i tunneler  \r\n\r\n forstærkes voldsomt af, at eksplosionen kun kan bevæge sig i retning af de to  \r\n\r\n udveje. </P>  \r\n\r\n<P>Ved en ulykke den 7. april 1982 i den 1.030 meter lange Caldicott-tunnel  \r\n\r\n øst for Oakland i Californien blev en bilist ramt af en bagvedkørende  \r\n\r\n tankbil. Tankbilen væltede, og den udstrømmende benzin brød i brand. </P>  \r\n\r\n<P>Temperaturen i tunnelen steg hurtigt til 1000 grader C., hvor den holdt  \r\n\r\n sig i 20 min. Det tog 21/2 time, inden branden var under kontrol. Syv  \r\n\r\n personer omkom, og der skete materielle skader for 25 mio. kr. </P>  \r\n\r\n<P>Ved en lignende ulykke i Velsen i Holland med harmonikasammenstød mellem  \r\n\r\n fem biler gik temperaturen op på 800 grader C, og fem mennesker omkom. </P>  \r\n\r\n<P>Ovenstående eksempler er tunnelulykker med biler, men der er intet belæg  \r\n\r\n for at tro, at tilsvarende varmeudvikling ikke vil finde sted ved ulykker med  \r\n\r\n tog. </P>  \r\n\r\n<P>Lektor E. Sonnich Thomsen ved Danmarks Farmaceutiske Højskole mener,  \r\n\r\n &#187;at beslutningstagerne ofte har en tendens til at overse, forenkle og  \r\n\r\n undervurdere egenskaberne af farligt gods, fordi de ikke forstår det&#171;.  \r\n\r\n</P>  \r\n\r\n<P>Ifølge DSB's rapport D&amp;V 5.2, &#187;Brandbekæmpelse, redning og  \r\n\r\n rydning. Uheldsberedskab II&#171; (8.1.1993), side 11, er ca. 6 pct. af DSB's  \r\n\r\n gods farligt. Lektor E. Sonnich Thomsen mener, at der i sammenhæng med, at  \r\n\r\n den nævnte transport forbydes generelt i tunnelen under Storebælt, kan  \r\n\r\n opstilles en positivliste, således at visse navngivne kemikalier og produkter  \r\n\r\n alligevel må fragtes på visse specificerede betingelser. </P>  \r\n\r\n<P>Selv om økonomien i Storebæltsforbindelsen for DSB's vedkommende langtfra  \r\n\r\n tegner til at kunne hvile i sig selv, bør sikkerheden alligevel være det  \r\n\r\n overordnede i beslutningen om farligt gods i togtunnelen - også uanset, at  \r\n\r\n DSB agter at redde økonomien med mere gods i tunnelen. </P>  \r\n\r\n<P>Korsørs borgmester, Flemming Erichsen, har gjort sig til talsmand for, at  \r\n\r\n Beredskabsstyrelsen skal påtage sig sikkerhedskontrol i forbindelse med  \r\n\r\n Storebæltstunnelen. Beredskabsstyrelsen er en uvildig instans, som har den  \r\n\r\n fornødne ekspertise. </P>  \r\n\r\n<P>I Eurotunnelen mellem England og Frankrig er farligt gods i togtunnelen  \r\n\r\n under Den Engelske Kanal forbudt. Farligt gods skal fortsat fragtes med  \r\n\r\n færger. </P>  \r\n\r\n<P>Tunnelen under Storebælt har allerede været berørt af en brand. Denne  \r\n\r\n ulykke viser, hvilke problemer selv mindre ulykker kan forårsage for den  \r\n\r\n kollektive trafik mellem landsdelene. </P>  \r\n\r\n<P>Med andre ord kaos i den kollektive trafik og flere biler på vejene stik  \r\n\r\n imod intentionerne med tunnelen. </P>  \r\n\r\n<P>Det er derfor forslagsstillernes opfattelse, at man fortsat bør fragte  \r\n\r\n togvogne med farligt gods med færger, hvorved konsekvensen af et uheld  \r\n\r\n formindskes væsentligt sammenlignet med et lignende uheld i tunnelen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "29/11/1994"
        },
        {
            "displayName": "Accession",
            "displayValue": "19941BA00021"
        },
        {
            "displayName": "Entydig dokumentidentifikation",
            "displayValue": "CL000455"
        },
        {
            "displayName": "Dato for førstegangsindlæggelse",
            "displayValue": "29/11/1994"
        },
        {
            "displayName": "Dato for indlæggelse",
            "displayValue": "29/11/1994"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "21"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}