{
    "id": 156559,
    "title": "Ankestyrelsens principafgørelse O-55-85 om kontanthjælp - udmåling - samlevende - tidspunktet for omberegning efter afklaring af tvivlsomt fortolkningsspørgsmål",
    "documentTypeId": "240",
    "isSagsforlobPeriodValid": true,
    "shortName": "KEN nr 9065 af 27/09/1985",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-55-85 om kontanthjælp - udmåling - samlevende - tidspunktet for omberegning efter afklaring af tvivlsomt fortolkningsspørgsmål</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har behandlet spørgsmål om, fra hvilket tidspunkt der skulle ske omberegning af bevilget kontanthjælp, efter at Ankestyrelsen den 11. juli 1984 havde udsendt nogle Sociale Meddelelser, som indebar en ændring af hidtidig praksis for udmåling af hjælp efter bistandsloven til samboende.</p>\r\n   <p class=\"TekstGenerel\">Ankestyrelsen fandt, at ansøgeren først havde ret til at få omberegnet hjælpen fra det tidspunkt, hvor fortolkningsspørgsmålet kunne anses for afklaret, og hvor de myndigheder, der administrerede reglerne måtte antages at være orienteret herom. Ansøgeren havde således været berettiget til at få den bevilgede kontanthjælp omberegnet fra den 1. august 1984, da fortolkningsspørgsmålet først kunne anses for afklaret ved udsendelsen af de Sociale Meddelelser.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>05-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 637 af 27. september 1989 - § 37</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1 - j.nr. 15054-84</p>\r\n<p>En ansøger havde i perioden 20. maj 1983 - 13. februar 1984 modtaget hjælp efter bistandslovens § 37, stk. 4, udmålt med halv ægtepartakst efter § 43, stk. 1, da hun levede i papirløst samliv.</p>\r\n<p>I august 1984 anmodede ansøger socialforvaltningen om at få reguleret den hjælp, der var udbetalt i henhold til § 37, stk. 4, efter det princip, som var angivet i to afgørelser fra Ankestyrelsen udsendt som SM O-39-84 og SM O-40-84.</p>\r\n<p>Socialforvaltningen foretog regulering af hjælpen med virkning fra 1. januar 1984, men fandt ikke konkret grundlag for at regulere hjælpen for perioden 20. maj 1983 - 31. december 1983.</p>\r\n<p>Sagen blev anket af ansøger.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen lagde til grund, at styrelsen på et ankemøde den 24. februar 1984 traf afgørelse om, at der ved udmålingen af kontanthjælp efter bistandslovens § 37, stk. 4, jf. § 43, stk. 1, til samboendemåtte tages udgangspunkt i den hjælp, der kunne ydes til en enlig  og ikke i en hjælp, beregnet som halvdelen af taksten for et ægtepar. Herefter kunne der blive spørgsmål om at foretage fradrag i den udmålte hjælp for ansøgers fordel ved at have fælles husførelse med en anden. Herom orienterede Ankestyrelsen i \"SM - Sociale Meddelelser\" nr. O-39-84 og O-40-84, der blev udsendt den 11. juli 1984.</p>\r\n<p>Klagen vedrørte alene spørgsmålet om, fra hvilket tidspunkt omberegning af den bevilgede kontanthjælp skulle ske.</p>\r\n<p>Da der var tale om hjælp ydet efter bistandslovens § 37, jf. § 43, der er regler med væsentlige skønsmæssige elementer i, fandt Ankestyrelsen, at socialforvaltningens retsanvendelse ikke kunne anses som udtryk for egentlig retsvildfarelse - hvor udgangspunktet ville være, at omberegning skulle ske fra ansøgningstidspunktet (tidspunktet for bevillingen af hjælp). Forvaltningens retsanvendelse fandtes derimod alene at være udtryk for afgørelse af et tvivlsomt fortolkningsspørgsmål, hvor ansøger først havde ret til at få omberegnet hjælpen fra det tidspunkt, hvor fortolkningsspørgsmålet kunne anses for afklaret, og hvor de myndigheder, der administererer reglerne, måtte antages at være orienteret herom.</p>\r\n<p>Da fortolkningsspørgsmålet, der havde været tvivl om, først kunne anses for afklaret ved Ankestyrelsens afgørelse, som der blev udsendt orientering til kommunerne om gennem \"SM - Sociale Meddelelser\" den 11. juli 1984, fandt Ankestyrelsen, at ansøger først havde været berettiget til at få den bevilgede kontanthjælp omberegnet med virkning fra 1. august 1984.</p>\r\n<p>Da forvaltningen imidlertid havde foretaget omberegning med virkning allerede fra 1. januar 1984, bestemte Ankestyrelsen samtidig, atansøger ikke skulle tilbagebetale, hvad hun havde modtaget for perio den 1. januar til 31. juli 1984 i efterregulering af kontanthjælp.</p>\r\n<p>Ankestyrelsen ændrede således socialforvaltningens afgørelse.</p>\r\n<p>_____________________________________________________</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2 - j.nr. 20153-85</p>\r\n<p>En ansøger havde fra 1980 og indtil 1. august 1984 modtaget hjælp efter bistandslovens § 43, udmålt med halv ægtepartakst, da ansøger levede i papirløst samliv.</p>\r\n<p>Efter at Ankestyrelsen i juli 1984 havde udsendt SM O-39-84, hvorefter der ved udmålingen af kontanthjælp efter bistandslovens § 37, stk. 4, jf. § 43, stk. 1, til samboende, måtte tages udgangspunkt i den hjælp, der kunne ydes til en enlig, omberegnede socialforvaltningen ansøgers kontanthjælp fra den 1. august 1984 i overensstemmelse hermed. Derimod fandt socialforvaltningen efter en konkret vurdering ikke grundlag for at efterregulere den hjælp, der vedrørte perioden 1. januar 1983 til 1. august 1984.</p>\r\n<p>Amtsankenævnet fandt ikke grundlag for at pålægge socialforvaltningen at foretage regulering af kontanthjælp vedrørende perioden 1. januartil 31. juli 1984, idet nævnet efter oplysningerne om samlivets va righed ikke fandt at kunne tilsidesætte det af forvaltningen i forbindelse med udmåling af underholdshjælpen i nævnte periode udøvede skøn over fordelen ved fælles husførelse.</p>\r\n<p>Sagen blev anket af ansøger, der anså sig for berettiget til at få den kontanthjælp, der var ydet før 1. august 1984, reguleret i overensstemmelse med Ankestyrelsens afgørelse.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ud fra samme overvejelser som anført under sag nr. 1 fandt Ankestyrelsen, at den bevilgede kontanthjælp med rette var omberegnet med virkning fra 1. august 1984.</p>\r\n<p>Ankestyrelsen tiltrådte således amsankenævnets afgørelse.</p>\r\n<p>__________________________________________________</p>\r\n<p>\r\n   <span class=\"Bold\">Sagsfremstilling 3:</span>\r\n</p>\r\n<p>Sag nr. 3 - 20226-85</p>\r\n<p>En ansøger havde i perioden 8. maj - 31. oktober 1984 modtaget kontanthjælp efter bistandslovens § 37, stk. 4, udmålt med halv ægtepartakst efter bistandslovens § 43, stk. 1, da hun levede i papirløst samliv.</p>\r\n<p>Den 16. oktober 1984 klagede ansøger til amtsankenævnet over socialforvaltningens udmåling. Hun anførte bl.a., at socialforvaltningen ikke havde givet klagevejledning, da hun den 8. maj 1984 overgik til at modtage hjælp efter bistandslovens § 37, stk. 4. Ansøger var først ved presseomtale af nogle kommuners fejlagtige udmåling af kontanthjælp til samboende blevet klar over, at der var tale om fejlbehandling af hendes sag. Hun mente derfor, at der burde foretages omberegning af den modtagne kontanthjælp med virkning tilbage fra den 8. maj 1984.</p>\r\n<p>Amtsankenævnet pålagde socialforvaltningen at omberegne den hjælp, der var udbetalt efter bistandslovens § 37, stk. 4, jf. § 43, stk. 1, efter de retningslinier, der var angivet i Ankestyrelsens SM O-39-84. Omberegningen skulle foretages med virkning fra 4 uger før ansøgers klage af 16. oktober 1984 til nævnet.</p>\r\n<p>Sagen blev anket af ansøger.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ud fra samme overvejelser, som er anført under sag nr. 1, fandt Ankestyrelsen, at ansøger var berettiget til at få den bevilgede kontanthjælp omberegnet med virkning fra 1. august 1984.</p>\r\n<p>Ankestyrelsen ændrede således amtsankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19850906525"
        },
        {
            "displayName": "Entydig dokumentidentifikation",
            "displayValue": "BS009350"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9065"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "27/09/1985"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 15054-84"
        },
        {
            "displayName": "Stikord",
            "displayValue": "O-55-85"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}