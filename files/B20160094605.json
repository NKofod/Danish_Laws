{
    "id": 183111,
    "title": "Bekendtgørelse om tilvejebringelse af Natura 2000-skovplanlægning",
    "documentTypeId": "60",
    "isSagsforlobPeriodValid": true,
    "shortName": "BEK nr 946 af 27/06/2016",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om tilvejebringelse af Natura 2000-skovplanlægning<a class=\"FodnoteHenvisning\" name=\"Henvisning_id90daa370-7b8f-4caf-be88-572cc47ab0f2\" href=\"#id90daa370-7b8f-4caf-be88-572cc47ab0f2\">1)</a></p>\r\n<p class=\"Indledning2\">I medfør af § 16, stk. 1, 4 og 5, og § 61, stk. 2, i lov om skove, jf. lovbekendtgørelse nr. 1577 af 8. december 2015, fastsættes efter bemyndigelse i henhold til § 2, stk. 1, i bekendtgørelse nr. 350 af 26. marts 2016 om henlæggelse af opgaver og beføjelser til Naturstyrelsen:</p>\r\n<p class=\"ParagrafGruppeOverskrift\">\r\n   <span>Anvendelsesområde</span>\r\n</p>\r\n<p class=\"Paragraf\" id=\"id0558cbc9-f8ed-4647-b559-c47ac6eed7c3\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Styrelsen for Vand- og Naturforvaltning udarbejder en Natura 2000-skovplan og skovhandleplaner til gennemførelse af Natura 2000-skovplanen for de skovbevoksede, fredskovspligtige arealer i de internationale naturbeskyttelsesområder, jf. skovlovens § 14, stk. 1 og 2. Natura 2000-skovplanen kan opdeles i geografiske områder.</p>\r\n<p class=\"ParagrafGruppeOverskrift\">\r\n   <span>Natura 2000-skovplanlægningen</span>\r\n</p>\r\n<p class=\"Paragraf\" id=\"id111e46b5-4876-4391-9ba4-d985814c0def\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Natura 2000-skovplanen skal indeholde:</p>\r\n<p class=\"Liste1\">\r\n   <span class=\"Liste1Nr\" id=\"id96ad8427-cf5b-47b2-9302-10e71f46428c\">1)</span> Mål for naturtilstanden i internationale naturbeskyttelsesområder.</p>\r\n<p class=\"Liste1\">\r\n   <span class=\"Liste1Nr\" id=\"id40c82b71-3f59-498e-9466-b1435281e393\">2)</span> Et indsatsprogram, der udarbejdes på grundlag af basisanalysen, jf. § 3, og foreliggende overvågningsdata. Indsatsprogrammet skal indeholde bindende retningslinjer for Styrelsen for Vand- og Naturforvaltnings skovhandleplaner og kan indeholde konkrete forslag til skovhandleplanerne.</p>\r\n<p class=\"Paragraf\" id=\"id8edbcc03-1490-4838-8ab1-9a84a84d5d4e\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Styrelsen for Vand- og Naturforvaltning udarbejder en basisanalyse, som skal indeholde:</p>\r\n<p class=\"Liste1\">\r\n   <span class=\"Liste1Nr\" id=\"id6f464352-478d-4299-a443-332571a157a5\">1)</span> Kortlægning af habitatnaturtyper og levesteder for arter, som områderne er udpeget for.</p>\r\n<p class=\"Liste1\">\r\n   <span class=\"Liste1Nr\" id=\"id1e5aecb8-9250-4a12-ac1b-d4709e299dbf\">2)</span> Vurdering af tilstand og foreløbig vurdering af trusler.</p>\r\n<p class=\"Liste1\">\r\n   <span class=\"Liste1Nr\" id=\"id3b838d68-25e1-4070-bc8d-693212006615\">3)</span> Et resumé, som på kortbilag angiver beliggenheden af de kortlagte arealer og tilstanden.</p>\r\n<p class=\"Stk2\">\r\n   <span class=\"StkNr\" id=\"idfbd6c15e-1343-426a-a2e0-fe7ffbaf6d13\">Stk. 2.</span> Basisanalysen offentliggøres senest samtidig med, at drøftelser med berørte interessenter indledes, jf. § 13.</p>\r\n<p class=\"Paragraf\" id=\"id501d46a7-e764-4279-92a7-8482c370cf37\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Skovhandleplanen skal indeholde:</p>\r\n<p class=\"Liste1\">\r\n   <span class=\"Liste1Nr\" id=\"idcb1a10cd-9c1a-4cf0-9978-2da1dc588a49\">1)</span> Prioritering af Styrelsen for Vand- og Naturforvaltnings forventede forvaltningsindsats i planperioden på baggrund af en opgørelse af behovet for konkrete forvaltningstiltag.</p>\r\n<p class=\"Liste1\">\r\n   <span class=\"Liste1Nr\" id=\"idbd2cd9de-9893-4099-936d-210cec0cbc57\">2)</span> Forventede initiativer, som Styrelsen for Vand- og Naturforvaltning vil tage for at gennemføre Natura-2000 skovplanen, herunder en plan for interessentinddragelse.</p>\r\n<p class=\"Liste1\">\r\n   <span class=\"Liste1Nr\" id=\"idc86d905c-0c63-427c-b2f1-0ad432ff4e54\">3)</span> Oversigt over fordelingen af indsatsen mellem kommunale myndigheder, Styrelsen for Vand- og Naturforvaltning og offentlige lodsejere.</p>\r\n<p class=\"Stk2\">\r\n   <span class=\"StkNr\" id=\"id9d50cfa1-841b-43b0-a774-b39a54383b75\">Stk. 2.</span> Skovhandleplanen skal være i overensstemmelse med Natura 2000-skovplanen.</p>\r\n<p class=\"Stk2\">\r\n   <span class=\"StkNr\" id=\"ideaff851f-dbf7-4b6a-b921-704850754cf2\">Stk. 3.</span> Skovhandleplanen skal i samspil med de af miljø- og fødevareministeren fastsatte regler om indsatsprogram udstedt med hjemmel i lov om vandplanlægning til opfyldelse af konkrete miljømål for vandområdedistrikternes overfladevandområder realisere Natura 2000-skovplanen, for så vidt angår vandbehov for de naturtyper, der er direkte afhængige af et vandøkosystem.</p>\r\n<p class=\"Stk2\">\r\n   <span class=\"StkNr\" id=\"id7251e063-5828-46d2-b658-04473edee4b0\">Stk. 4.</span> Skovhandleplanen skal ikke omfatte offentligt ejede arealer, når der for sådanne arealer udarbejdes en plan for forvaltningsindsatsen, der er i overensstemmelse med de i Natura 2000-skovplanen fastsatte mål for naturtilstanden. I disse tilfælde skal skovhandleplanen ledsages af en beskrivelse af denne forvaltningsindsats, som tillige indgår i den i stk. 1, nr. 3 nævnte oversigt.</p>\r\n<p class=\"Paragraf\" id=\"id642e7ce0-6bee-4b49-8e57-1bde4fdadfaa\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Skovhandleplanen skal være så konkret, at dens gennemførelse kan vurderes. Handleplanen må dog ikke foregribe det præcise indhold af de aftaler eller afgørelser, der træffes i forhold til den enkelte lodsejer i forbindelse med gennemførelse af handleplanen.</p>\r\n<p class=\"Stk2\">\r\n   <span class=\"StkNr\" id=\"id4b03f1dc-9ece-4429-b855-0bbffd00e5e4\">Stk. 2.</span> Skovhandleplanen skal indeholde en redegørelse for gennemførelsen af handleplanen for den forudgående 12 års periode, der gør det muligt at vurdere, i hvilket omfang Natura 2000-skovplanen for den forudgående periode er realiseret.</p>\r\n<p class=\"ParagrafGruppeOverskrift\">\r\n   <span>Natura 2000-skovplanens tilvejebringelse m.v.</span>\r\n</p>\r\n<p class=\"Paragraf\" id=\"id9c3b3b82-6b0b-4ab4-95b8-5ae59756fb0b\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Styrelsen for Vand- og Naturforvaltning offentliggør ved annoncering et forslag til Natura 2000-skovplan. Offentlig annoncering kan ske udelukkende digitalt. Ved annonceringen oplyses om høringsfristen, som skal være på mindst 12 uger. Forslaget skal være offentligt tilgængeligt.</p>\r\n<p class=\"Stk2\">\r\n   <span class=\"StkNr\" id=\"id48f39862-fa14-43c4-b90d-005259fa4b0e\">Stk. 2.</span> Offentliggørelsen skal ske samtidig med offentliggørelsen af forslag til Natura 2000-plan i henhold til miljømålsloven.</p>\r\n<p class=\"Stk2\">\r\n   <span class=\"StkNr\" id=\"id36d84c59-b5f4-465a-8b85-f61704318464\">Stk. 3.</span> Samtidig med offentliggørelsen efter stk. 1 sendes forslag til Natura 2000-skovplan til statslige, regionale og kommunale myndigheder, hvis interesser berøres af forslaget.</p>\r\n<p class=\"Paragraf\" id=\"idfe35c217-8651-4ae3-8d45-a1b6dc4b6c2a\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Efter udløbet af fristen i § 6, stk. 1, vedtager Styrelsen for Vand- og Naturforvaltning Natura 2000-skovplanen endeligt.</p>\r\n<p class=\"Stk2\">\r\n   <span class=\"StkNr\" id=\"id92ec8874-09f5-4966-a450-3b39a8955114\">Stk. 2.</span> Hvis det offentliggjorte forslag til Natura 2000-skovplanen ændres væsentligt, kan Styrelsen for Vand- og Naturforvaltning ikke vedtage planen, før der har været gennemført en ny offentlig høring over ændringerne. Høringsfristen fastsættes til mindst 4 uger. § 6, stk. 1 finder tilsvarende anvendelse. Hvis ændringerne er så omfattende, at der reelt foreligger et nyt forslag til Natura 2000-skovplan, finder § 6, stk. 1 og 3, anvendelse.</p>\r\n<p class=\"Stk2\">\r\n   <span class=\"StkNr\" id=\"id0a19923a-8eb2-4242-b757-f1f7fef27362\">Stk. 3.</span> Styrelsen for Vand- og Naturforvaltning sørger efter udløbet af fristen i § 6, stk. 1, og fristen i stk. 2 for offentlig annoncering af den vedtagne Natura 2000-skovplan. Offentlig annoncering kan ske udelukkende digitalt. Ved annonceringen skal der gives klagevejledning og oplysning om klagefrist. Planen sendes samtidig til de statslige, regionale og kommunale myndigheder, hvis interesser berøres.</p>\r\n<p class=\"Paragraf\" id=\"id9bd4b5fb-d63b-4c38-bc90-2d0f1517e341\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Natura 2000-skovplanen revideres hvert 12. år.</p>\r\n<p class=\"Stk2\">\r\n   <span class=\"StkNr\" id=\"id2ab1ba4b-0ac8-4fea-97d7-2258d0b858f3\">Stk. 2.</span> Indsatsprogrammet kan ændres i planperioden. Ved udarbejdelse og vedtagelse af ændringer følges proceduren i § 6 og § 7, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"ideb05bad2-d3e3-4763-9236-6273d7e7fcbe\">Stk. 3.</span> Ændringer, som ikke er væsentlige, kan foretages uden høring og offentliggøres efter vedtagelsen. Offentlig annoncering kan ske udelukkende digitalt.</p>\r\n<p class=\"Paragraf\" id=\"idb494e633-8d4e-402e-a5d6-f73e3d977026\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Statslige, regionale og kommunale myndigheder er ved udøvelse af beføjelser i medfør af lovgivningen bundet af en vedtaget Natura 2000-skovplan.</p>\r\n<p class=\"ParagrafGruppeOverskrift\">\r\n   <span>Natura 2000-skovhandleplanens tilvejebringelse m.v.</span>\r\n</p>\r\n<p class=\"Paragraf\" id=\"ide7456577-2b01-4463-ae5b-16d01c6b975c\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Styrelsen for Vand- og Naturforvaltning vedtager senest 6 måneder efter Natura 2000-skovplanens offentliggørelse, jf. § 7, stk. 3, et forslag til skovhandleplan.</p>\r\n<p class=\"Stk2\">\r\n   <span class=\"StkNr\" id=\"id9ea3c24b-4b64-45a7-acee-368f4e0496f3\">Stk. 2.</span> Styrelsen for Vand- og Naturforvaltning vedtager senest 6 måneder efter offentliggørelse af en endeligt vedtaget ændring af Natura 2000-skovplanen, jf. § 8 stk. 2, et forslag til ændring af skovhandleplan.</p>\r\n<p class=\"Stk2\">\r\n   <span class=\"StkNr\" id=\"id0e8d2cab-c1cf-428b-80c2-3f126e0bd17a\">Stk. 3.</span> Styrelsen for Vand- og Naturforvaltning kan ændre en vedtaget handleplan i planperioden. Styrelsen for Vand- og Naturforvaltning skal foretage ændringer, hvis de er nødvendige for at gennemføre en vedtaget ændring af Natura 2000-skovplanens indsatsprogram, jf. § 8, stk. 2.</p>\r\n<p class=\"Stk2\">\r\n   <span class=\"StkNr\" id=\"id0aa47f7c-f000-4574-bc62-1017fc9f1004\">Stk. 4.</span> Styrelsen for Vand- og Naturforvaltning annoncerer et forslag til skovhandleplan eller forslag til ændringer af skovhandleplan i planperioden offentligt og oplyser om fristen for indgivelse af høringssvar og fremsættelse af indsigelser. Offentlig annoncering kan ske udelukkende digitalt. Forslaget skal være offentligt tilgængeligt. Styrelsen for Vand- og Naturforvaltning fastsætter en frist på mindst 8 uger for indgivelse af høringssvar vedrørende forslaget til skovhandleplan og forslag til ændringer af skovhandleplan i planperioden og fremsættelse af indsigelser efter § 12, jf. dog § 11, stk. 6.</p>\r\n<p class=\"Stk2\">\r\n   <span class=\"StkNr\" id=\"id8fca460a-281c-4619-9669-ae9da233234c\">Stk. 5.</span> Offentliggørelsen skal så vidt muligt ske samtidig med offentliggørelsen af forslag til kommunale Natura 2000-handleplaner, jf. lov om miljømål mv. for internationale naturbeskyttelsesområder.</p>\r\n<p class=\"Paragraf\" id=\"idf4112009-3d80-4086-a08f-aa2ff72d38ea\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Styrelsen for Vand- og Naturforvaltning vedtager senest 1 år efter Natura 2000-skovplanens offentliggørelse den endelige skovhandleplan.</p>\r\n<p class=\"Stk2\">\r\n   <span class=\"StkNr\" id=\"id099e0e12-b249-436e-8848-52f7a4b97d61\">Stk. 2.</span> Hvis det offentliggjorte forslag til skovhandleplan ændres væsentligt, kan Styrelsen for Vand- og Naturforvaltning ikke vedtage planen, før der har været gennemført en ny offentlig høring over ændringerne. Styrelsen for Vand- og Naturforvaltning fastsætter en frist på mindst 4 uger for indgivelse af høringssvar og fremsættelse af indsigelser efter § 12, stk. 1. § 12 finder tilsvarende anvendelse.</p>\r\n<p class=\"Stk2\">\r\n   <span class=\"StkNr\" id=\"id6d03c226-7eec-4aea-9ee9-2d8abcfa249b\">Stk. 3.</span> Hvis ændringen er så omfattende, at der reelt forligger et nyt forslag til skovhandleplan, finder § 10, stk. 4 og § 12 anvendelse, og fristen i stk. 1 forlænges med tre måneder.</p>\r\n<p class=\"Stk2\">\r\n   <span class=\"StkNr\" id=\"ide96eac19-68d3-4280-9665-33171a729b9c\">Stk. 4.</span> Styrelsen for Vand- og Naturforvaltning sørger efter udløbet af fristen i stk. 2 og § 10, stk. 4, for offentlig annoncering af den vedtagne skovhandleplan. Offentlig annoncering kan ske udelukkende digitalt. Ved annoncering skal der gives klagevejledning og oplysning om klagefrist. Den vedtagne skovhandleplan skal være offentligt tilgængelig.</p>\r\n<p class=\"Stk2\">\r\n   <span class=\"StkNr\" id=\"id76ad7b75-17b3-4ff1-b72d-619a9b04b6d7\">Stk. 5.</span> Styrelsen for Vand- og Naturforvaltning kan ændre en vedtaget skovhandleplan efter udløbet af fristen af § 10, stk. 4, jf. dog stk. 2 og 3, samt § 12.</p>\r\n<p class=\"Stk2\">\r\n   <span class=\"StkNr\" id=\"id28df2777-0d21-4b43-97bb-41b0cac87a6c\">Stk. 6.</span> Styrelsen for Vand- og Naturforvaltning kan vedtage ændringer af en vedtaget skovhandleplan, som ikke er væsentlige, uden forudgående offentliggørelse og høring.</p>\r\n<p class=\"Stk2\">\r\n   <span class=\"StkNr\" id=\"idf5412d76-552b-4384-af4c-1ae3bfb3e2ac\">Stk. 7.</span> Styrelsen for Vand- og Naturforvaltning sørger for offentlig annoncering af ændringer af en vedtaget skovhandleplan vedtaget efter stk. 5 og 6. Stk. 4, 2.-4. pkt. finder tilsvarende anvendelse.</p>\r\n<p class=\"Paragraf\" id=\"idb015d81d-40b1-4f21-b0bd-f4c2141665a8\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Et forslag til skovhandleplan kan ikke vedtages, hvis berørte kommunalbestyrelser har modsat sig dette skriftligt overfor Styrelsen for Vand- og Naturforvaltning inden udløbet af fristen efter § 10, stk. 4. Forslaget kan herefter først vedtages, når der er opnået enighed mellem parterne om de nødvendige ændringer.</p>\r\n<p class=\"Stk2\">\r\n   <span class=\"StkNr\" id=\"id45c98a25-2724-4f4f-a6c4-de0eef42a545\">Stk. 2.</span> En indsigelse efter stk. 1 skal være begrundet.</p>\r\n<p class=\"Stk2\">\r\n   <span class=\"StkNr\" id=\"ide00fdcd8-188b-4c7a-bb98-449c378d16da\">Stk. 3.</span> Såfremt der ikke kan opnås enighed blandt de berørte myndigheder, jf. stk. 1, om den nærmere udformning af skovhandleplanen for det konkrete internationale naturbeskyttelsesområde, jf. § 4, forelægges sagen for miljø- og fødevareministeren, som herefter træffer afgørelse.</p>\r\n<p class=\"ParagrafGruppeOverskrift\">\r\n   <span>Samarbejde med andre myndigheder, interessenter m.v.</span>\r\n</p>\r\n<p class=\"Paragraf\" id=\"id16980a36-6976-4f7e-b34b-5c4846238928\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Natura 2000-skovplanen udarbejdes efter forudgående drøftelse med de berørte statslige, kommunale og regionale myndigheder og med inddragelse af nationalparkbestyrelser, foreninger, organisationer og lodsejere, som har en væsentlig interesse i planen.</p>\r\n<p class=\"Paragraf\" id=\"id1fd479fd-38a7-4ff9-895e-5452318aabe2\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> For det enkelte Natura 2000-område skal skovhandleplanen koordineres og sammenskrives med eventuelle kommunale handleplaner.</p>\r\n<p class=\"ParagrafGruppeOverskrift\">\r\n   <span>Forholdet til forvaltningsplaner mv. for offentligt ejede arealer</span>\r\n</p>\r\n<p class=\"Paragraf\" id=\"id496c25f7-32fc-4fee-a2e5-f2479d3d2cc2\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Såfremt en offentlig myndighed som grundejer beslutter selv at udarbejde forvaltningsplaner, driftsplaner mv. i overensstemmelse med Natura 2000-skovplanen, jf. § 4, stk. 4, skal dette meddeles Styrelsen for Vand- og Naturforvaltning senest samtidig med, at høringsfristen for den offentlige høring af forslag til Natura 2000-skovplan udløber.</p>\r\n<p class=\"Stk2\">\r\n   <span class=\"StkNr\" id=\"idde901da8-c8aa-4157-925e-e86d759e0aa9\">Stk. 2.</span> Et resumé af den enkelte forvaltningsplan m.v. indsendes til Styrelsen for Vand- og Naturforvaltning senest 9 måneder efter Natura 2000-skovplanens offentliggørelse.</p>\r\n<p class=\"ParagrafGruppeOverskrift\">\r\n   <span>Administrative bestemmelser</span>\r\n</p>\r\n<p class=\"Paragraf\" id=\"id8ef783e5-b30f-4bb9-a022-b64f4520e225\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Styrelsen for Vand- og Naturforvaltning skal sikre gennemførelse af en vedtaget skovhandleplan.</p>\r\n<p class=\"Paragraf\" id=\"idf5020cf0-da07-49a4-9ff2-cab6573ebd90\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Om tilsyn og adgang uden retskendelse gælder reglerne i skovlovens kapitel 8.</p>\r\n<p class=\"Paragraf\" id=\"id0b6c2ef3-c2a6-4239-8ab4-9f0d3ce7ec48\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Afgørelser efter § 7 kan påklages til Natur- og Miljøklagenævnet, for så vidt angår Natura 2000-skovplanens tilvejebringelse.</p>\r\n<p class=\"Stk2\">\r\n   <span class=\"StkNr\" id=\"ide09482c5-8f22-44ed-8034-3617e4fb892e\">Stk. 2.</span> Afgørelser efter § 10 kan påklages til Natur- og Miljøklagenævnet for så vidt angår skovhandleplanens indhold og tilvejebringelse, jf. § 4, § 9 og § 11.</p>\r\n<p class=\"Paragraf\" id=\"id0f317a3f-8282-4426-8c1f-89276fc07583\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Klageberettiget er følgende:</p>\r\n<p class=\"Liste1\">\r\n   <span class=\"Liste1Nr\" id=\"id8463bae4-6711-467a-a78e-67dd39435210\">1)</span> Enhver, der har en individuel, væsentlig interesse i sagens udfald.</p>\r\n<p class=\"Liste1\">\r\n   <span class=\"Liste1Nr\" id=\"idaccc7b23-1bcd-4547-bf37-d95978acd05b\">2)</span> Offentlige myndigheder.</p>\r\n<p class=\"Liste1\">\r\n   <span class=\"Liste1Nr\" id=\"idfa378fb9-d0e5-4c9e-8048-0a7289462405\">3)</span> En berørt nationalparkfond oprettet efter lov om nationalparker.</p>\r\n<p class=\"Liste1\">\r\n   <span class=\"Liste1Nr\" id=\"id1cb50fe5-aecd-4a72-91b8-b76b019b39f9\">4)</span> Lokale foreninger og organisationer, som har en væsentlig interesse i afgørelsen.</p>\r\n<p class=\"Liste1\">\r\n   <span class=\"Liste1Nr\" id=\"id7546b7a2-bc84-4b14-947e-e4027a6157c2\">5)</span> Landsdækkende foreninger og organisationer, hvis hovedformål er beskyttelse af natur og miljø.</p>\r\n<p class=\"Liste1\">\r\n   <span class=\"Liste1Nr\" id=\"ide1a8e2bc-f842-4ea6-8f24-ed9d81f4b6e9\">6)</span> Landsdækkende foreninger og organisationer, som efter deres formål varetager væsentlige rekreative interesser, når afgørelsen berører sådanne interesser.</p>\r\n<p class=\"Stk2\">\r\n   <span class=\"StkNr\" id=\"idbd8497ea-81f4-48cb-9c84-d97e9b0f0cd2\">Stk. 2.</span> Ved klage efter stk. 1, nr. 5 og 6, kan Natur- og Miljøklagenævnet kræve, at foreningerne eller organisationerne dokumenterer deres klageberettigelse ved indsendelse af vedtægter.</p>\r\n<p class=\"Paragraf\" id=\"id450c2d7d-feb4-41b3-999e-ab9a6c1b6cda\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> En klage har ikke opsættende virkning, medmindre Natur- og Miljøklagenævnet bestemmer andet.</p>\r\n<p class=\"Stk2\">\r\n   <span class=\"StkNr\" id=\"id25b8199e-7ac2-45c8-a531-ee8e902326a4\">Stk. 2.</span> Natur- og Miljøklagenævnet kan træffe afgørelse om at fravige fristerne i § 10 for så vidt angår hele eller dele af skovhandleplanen i forbindelse med afgørelser truffet efter stk. 1.</p>\r\n<p class=\"Paragraf\" id=\"idaffb63eb-dd91-4e31-9ca0-a2f88aab0e1b\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Om klage og søgsmål gælder i øvrigt reglerne i skovlovens kapitel 9.</p>\r\n<p class=\"Paragraf\" id=\"id14f91aac-02cd-4df8-9b0c-c2d2239dbfd3\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Bekendtgørelsen træder i kraft den 1. juli 2016.</p>\r\n<p class=\"Stk2\">\r\n   <span class=\"StkNr\" id=\"idf85f0bf4-f82f-419f-8b2c-a23c76adb39a\">Stk. 2.</span> Bekendtgørelse nr. 76 af 21. januar 2014 om tilvejebringelse af Natura 2000-skovplanlægning ophæves.</p><div class=\"Givet\" id=\"Givet\"><p class=\"Givet\" align=\"center\">Naturstyrelsen, den 27. juni 2016</p><p class=\"Sign1\" align=\"center\">Hanne Kristensen</p><p class=\"Sign2\" align=\"right\">/ Anne-Marie Vægter Rasmussen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id90daa370-7b8f-4caf-be88-572cc47ab0f2\" href=\"#Henvisning_id90daa370-7b8f-4caf-be88-572cc47ab0f2\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2009/147/EF af 30. november 2009 om beskyttelse af vilde fugle (fuglebeskyttelsesdirektivet), EU-Tidende 2010, nr. L 20, side 7, som ændret ved Rådets direktiv 2013/17/EU af 13. maj 2013, EU-Tidende 2013, nr. L 158, side 193 og dele af Rådets direktiv 92/43/EØF af 21. maj 1992 om bevaring af naturtyper samt vilde dyr og planter (habitatdirektivet), EF-Tidende 1992, nr. L 206, side 7, som senest ændret ved Rådets direktiv 2013/17/EU af 13. maj 2013, EU-TIdende 2013, nr. L 158, side 193.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2016"
        },
        {
            "displayName": "Accession",
            "displayValue": "B20160094605"
        },
        {
            "displayName": "Entydig dokumentidentifikation",
            "displayValue": "CK000813"
        },
        {
            "displayName": "Dato for førstegangsindlæggelse",
            "displayValue": "30/06/2016"
        },
        {
            "displayName": "Dato for indlæggelse",
            "displayValue": "30/06/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "946"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "27/06/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Vand- og Naturforvaltning"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />Naturstyrelsen, j.nr. 010-00222"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}