{
    "id": 200205,
    "title": "Forslag til folketingsbeslutning om nedsættelsen af en trivselskommission for børn og unge",
    "documentTypeId": "480",
    "isSagsforlobPeriodValid": true,
    "shortName": "2017/1 BSF 111",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 23. marts 2018 af Jacob Mark (SF), Pia Olsen Dyhr (SF) og Trine Torp (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om nedsættelsen af en trivselskommission for børn og unge</p>\r\n<p class=\"Tekst1Sp\">Folketinget pålægger regeringen inden udgangen af 2018 at nedsætte en trivselskommission, som skal komme med forslag til forbedringer af børn og unges trivsel i daginstitutioner, grundskoler, fritidstilbud og på ungdomsuddannelsesinstitutioner.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Et stigende antal af børn og unge mistrives som følge af psykiske lidelser, og inden for de seneste 10 år er der sket en tredobling af unge diagnosticeret med angst, depression og stress. En del af forklaringen på denne udvikling skal findes i, at børne- og ungdomspsykiatrien er blevet bedre til at opdage og diagnosticere ramte børn og unge. Men stigningen er også et udtryk for, at flere børn og unge reelt bliver ramt af angst, depression og stress. At flere børn og unge bliver ramt, skyldes bl.a. det høje forventningspres, som de er udsat for i dagligdagen – i uddannelsessystemet, blandt venner og familie og på sociale medier (»Tre gange så mange børn får diagnosen angst eller depression som for ti år siden«, Politiken.dk, den 5. februar 2018).</p>\r\n<p class=\"NormalInd\">SF mener, at karakterræset og testkulturen i skoler og på uddannelser er kørt af sporet, og at der er for meget fokus på resultater og konkurrence frem for motivation og progression for det enkelte barn. I folkeskolen skal børn igennem lange skoledage svarende til et regulært fuldtidsarbejde, og på den anden side af 9. klasse skyndes de unge igennem uddannelse for at komme ud på arbejdsmarkedet. Det efterlader den unge generation med mindre tid til fordybelse, eftertanke og fritid og giver dermed de unge giver mindre tid til at finde ud af, hvem de selv er, hvad de vil, og hvad de kan – det skaber mistrivsel.</p>\r\n<p class=\"NormalInd\">Samtidig er børn og unge under et massivt socialt pres for konstant at være online. De sociale medier har flyttet skole og venner med hjem hver eneste dag og har i et vist omfang taget fritiden fra børn og unge. Det sociale pres er nu allestedsnærværende, og vi kan ikke forvente, at børn og unge selv har overblikket til at se, hvornår de skal sige fra og logge af.</p>\r\n<p class=\"NormalInd\">Der har i en årrække været fokus på, at god trivsel og stærke fællesskaber i skolen og fritidsinstitutioner er altafgørende for, at børn og unge er i stand til at lære (»Elevernes fællesskab og trivsel i skolen – analyser af Den Nationale Trivselsmåling«, Hans Henrik Knoob et al., Dansk Center for Undervisningsmiljø, 2017). Både i folkeskolen og på ungdomsuddannelserne er ét af de overordnede mål en høj trivsel for alle elever. Til at følge denne udvikling bruges bl.a. de nationale trivselsmålinger, der gennemføres årligt i folkeskolen og på erhvervsuddannelserne og de gymnasiale uddannelser.</p>\r\n<p class=\"NormalInd\">SF bakker op om de nationale trivselsmålinger og vil med dette beslutningsforslag sætte yderligere politisk fokus på, hvordan vi fortsat kan sikre alle børn og unges trivsel.</p>\r\n<p class=\"NormalInd\">SF mener, at det er på tide at se på, hvordan vi kan imødekomme trivslen hos alle børn og unge, herunder også dem, som mistrives i et præstationssamfund. Der skal være tid til at værne om både barndom og ungdom.</p>\r\n<p class=\"NormalInd\">SF mener derfor, at regeringen skal nedsætte en kommission bestående af eksperter, børn og unge, forældre, lærere og pædagoger.</p>\r\n<p class=\"NormalInd\">Kommissionen skal fokusere på, hvordan børn og unges trivsel på tværs af dagtilbud, grundskoler, fritidstilbud og ungdomsuddannelser kan forbedres yderligere, og hvordan dagtilbud, skoler og fritidsinstitutioner forebygger mistrivsel, så færre børn og unge bliver ramt af stress, angst eller depression. Derfor skal kommissionen udforme konkrete forslag til, hvordan samfundet kan bidrage til at lette det store pres, der i dag er på børn og unge, og dermed også forbedre deres trivsel. Kommissionen kan bruge den eksisterende data om børn og unges trivsel (som f.eks. de nationale trivselsmålinger) og relevante rapporter.</p>\r\n<p class=\"NormalInd\">Konkret skal kommissionen levere:</p>\r\n<p class=\"Liste1\">\r\n   <span class=\"Liste1Nr\">–</span> Anbefalinger til, hvordan risikoen for stress, angst og præstationspres, som er en stigende tendens for små som store børn, minimeres.</p>\r\n<p class=\"Liste1\">\r\n   <span class=\"Liste1Nr\">–</span> Anbefalinger til, hvordan institutionelle strukturer f.eks. i daginstitutioner, skoler, fritidsinstitutioner og klubber kan fremmes, så trivslen øges for alle børn og unge, og især for sårbare børn og unge.</p>\r\n<p class=\"Liste1\">\r\n   <span class=\"Liste1Nr\">–</span> Anbefalinger til, hvordan børn og unges stemme styrkes i den offentlige debat og i lovgivningen (f.eks. via en børneombudsmand).</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Jacob Mark</span> (SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om nedsættelsen af en trivselskommission for børn og unge.</p>\r\n<p class=\"ForslagsNummer\">(Beslutningsforslag nr. B 111)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2017/1 BF 111",
            "stateLabel": "Forkastet",
            "references": [
                {
                    "shortName": "2017/1 BSF 111",
                    "title": "Forslag til folketingsbeslutning om nedsættelsen af en trivselskommission for børn og unge",
                    "presentationName": "Beslutningsforslag som fremsat",
                    "documentTypeId": 480,
                    "documentId": 200205,
                    "eliUri": "/eli/ft/20171BB00111",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/beslutningsforslag/b111/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "24/03/2018"
        },
        {
            "displayName": "Accession",
            "displayValue": "20171BB00111"
        },
        {
            "displayName": "Entydig dokumentidentifikation",
            "displayValue": "AX021206"
        },
        {
            "displayName": "Dato for førstegangsindlæggelse",
            "displayValue": "24/03/2018"
        },
        {
            "displayName": "Dato for indlæggelse",
            "displayValue": "24/03/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "111"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}