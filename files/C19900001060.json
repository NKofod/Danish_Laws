{
    "id": 72811,
    "title": "Vejledning om konfirmation (Til præster og menighedsråd) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 10 af 23/01/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om konfirmation </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til præster og menighedsråd) </P>  \r\n\r\n<BR>  \r\n\r\n<P>I. Anordning om konfirmation </P>  \r\n\r\n<P>Ved anordning nr. 744 af 2. december 1989 om konfirmation ophæves  \r\n\r\n anordning nr. 279 af 9. juli 1968 om konfirmation, som ændret ved anordninger  \r\n\r\n nr. 36 af 11. februar 1972 og nr. 39 af 20. februar 1975, dog bortset fra §§  \r\n\r\n 6 og 7. </P>  \r\n\r\n<P>Den nye anordning, der er optrykt som bilag I til denne vejledning, træder  \r\n\r\n i kraft den 1. august 1990. Anordningen tilstræber en forenkling og  \r\n\r\n ajourføring af de tidligere bestemmelser og adskiller sig især på nedennævnte  \r\n\r\n punkter fra disse: </P>  \r\n\r\n<P CLASS=PUNKT> <B>1.</B> Anordningen indeholder ingen rituelle bestemmelser  \r\n\r\n om konfirmationshandlingens udførelse, men anfører alene i § 2, at  \r\n\r\n konfirmationen udføres efter de for konfirmation gældende forskrifter. Indtil  \r\n\r\n der eventuelt autoriseres et nyt ritual for udførelse af konfirmation, skal  \r\n\r\n konfirmationshandlingen som følge heraf foretages i henhold til de rituelle  \r\n\r\n forskrifter, der indeholdes i §§ 6 og 7 i anordning af 9. juli 1968, og som  \r\n\r\n er opretholdt ved den nye anordnings § 13. </P>  \r\n\r\n<P CLASS=PUNKT> <B>2.</B> Der kan som hidtil afholdes konfirmation både forår  \r\n\r\n og efterår, men § 3 i den nye anordning fastsætter foråret umiddelbart efter  \r\n\r\n forberedelsens afslutning som det normale konfirmationstidspunkt. Det  \r\n\r\n overlades til præsterne at fastsætte konfirmationsdagen, bortset fra at  \r\n\r\n konfirmationen stadig skal afholdes på en søndag eller anden helligdag, dog  \r\n\r\n ikke Langfredag, Påskedag og Pinsedag. </P>  \r\n\r\n<P CLASS=PUNKT> <B>3.</B> I § 5, stk. 1 og 2, fastslås præsternes ansvar for  \r\n\r\n tilrettelæggelsen og varetagelsen af konfirmationsforberedelsen og samtidig  \r\n\r\n fremhæves det ønskelige i et samarbejde mellem præsten og konfirmandernes  \r\n\r\n forældre. </P>  \r\n\r\n<P CLASS=PUNKT> <B>4.</B> Der må som hidtil ikke være mere end 28  \r\n\r\n konfirmander på et hold, men § 10, stk. 1, tilføjer som noget nyt, at der  \r\n\r\n tilsigtes en gennemsnitlig holdstørrelse på højst 22. </P>  \r\n\r\n<P CLASS=PUNKT> <B>5.</B> Ifølge den tidligere anordning skulle  \r\n\r\n konfirmationsforberedelsen omfatte mindst 48 lektioner (a 50 min.). Den siden  \r\n\r\n da gennemførte nedsættelse af lektionstiden i folkeskolen fra 50 til 45  \r\n\r\n minutter har medført en tilsvarende reduktion af den tid, som er til rådighed  \r\n\r\n for konfirmationsforberedelsen, der normalt foregår inden for rammerne af  \r\n\r\n elevernes daglige undervisningstid. Det må derfor tilstræbes, at antallet af  \r\n\r\n lektioner i forbindelse med konfirmationsforberedelsen øges. På denne  \r\n\r\n baggrund fastsættes det i den nye anordnings § 10, stk. 2, at  \r\n\r\n konfirmationsforberedelsen skal omfatte mindst 48 lektioner og så vidt muligt  \r\n\r\n 56 lektioner. I samme bestemmelse er det som noget nyt fastsat, at  \r\n\r\n lektionerne <I>skal</I> fordeles med to lektioner ugentligt. Dette udelukker  \r\n\r\n dog ikke undervisning i 2 sammenhængende lektioner. </P>  \r\n\r\n<P CLASS=PUNKT> <B>6.</B> Ifølge anordningens § 12 kan biskoppen under  \r\n\r\n særlige omstændigheder give tilladelse til mindre afvigelser fra de i  \r\n\r\n anordningen indeholdte bestemmelser om konfirmationsforberedelse og  \r\n\r\n konfirmation. Denne generelle dispensationsadgang for biskoppen er en  \r\n\r\n forenkling i forhold til den tidligere anordning, hvor biskoppens  \r\n\r\n dispensationsadgang var anført ved en række enkeltbestemmelser. </P>  \r\n\r\n<P CLASS=PUNKT> <B>7.</B> Ifølge den tidligere anordning kunne ukonfirmerede  \r\n\r\n børn deltage i altergangen, når præsten var villig til at modtage dem som  \r\n\r\n nadvergæster. Denne bestemmelse er ikke medtaget i den nye anordning, og der  \r\n\r\n er herefter ikke hjemmel for en præst til at nægte at lade et barn deltage i  \r\n\r\n altergangen med den begrundelse, at barnet ikke er konfirmeret. </P>  \r\n\r\n<P>II. Andre bestemmelser om konfirmation </P>  \r\n\r\n<P CLASS=PUNKT> <B>1.</B> Fastsættelse af tiden for  \r\n\r\n konfirmationsforberedelsen sker i henhold til bestemmelsen i § 45 i lov om  \r\n\r\n folkeskolen (lovbekendtgørelse nr. 438 af 20. juni 1989), der er sålydende:  \r\n\r\n</P>  \r\n\r\n<P>&#187;Tiden for konfirmationsforberedelsen fastsættes ved forhandling  \r\n\r\n mellem kommunalbestyrelsen og præsterne i kommunen. Kan der ikke opnås  \r\n\r\n enighed mellem parterne, træffes afgørelsen af kommunalbestyrelsen efter  \r\n\r\n forhandling med de berørte menighedsråd. </P>  \r\n\r\n<P CLASS=STK> <I>Stk. 2. </I> Der skal sikres konfirmationsforberedelsen den  \r\n\r\n nødvendige tid inden for de rammer, der er angivet i § 14, stk. 3.&#171; </P>  \r\n\r\n<P>Bestemmelsen i § 45, stk. 1, er ifølge lovbemærkningerne en konsekvens  \r\n\r\n dels af, at skolekommissionen ophører som obligatorisk organ, dels af  \r\n\r\n ophævelsen af de særlige regler, der har været gældende for Københavns  \r\n\r\n kommune, hvor tiden for konfirmationsforberedelsen hidtil har skullet  \r\n\r\n forhandles mellem skoledirektionen (der nu ophæves som lovfæstet organ) og  \r\n\r\n provsterne. </P>  \r\n\r\n<P>I tilslutning hertil har Undervisnings- og Forskningsministeriet efter  \r\n\r\n forhandling med Kirkeministeriet udsendt vejledning nr. 7 af 11. januar 1990  \r\n\r\n om fastsættelse af tiden for konfirmationsforberedelsen. Vejledningen, der er  \r\n\r\n optrykt som bilag II til denne vejledning, afløser Undervisningsministeriets  \r\n\r\n vejledning af 7. december 1977, der blev fremsendt til præster og  \r\n\r\n menighedsråd ved Kirkeministeriets skrivelse af 20. december 1977. </P>  \r\n\r\n<P>Forhandlingerne om fastsættelse af tiden for konfirmationsforberedelsen  \r\n\r\n tager ifølge vejledningen alene sigte på at fastlægge, på hvilket tidspunkt i  \r\n\r\n forhold til det ugentlige skema for skoleundervisningen  \r\n\r\n konfirmationsforberedelsen skal foregå. </P>  \r\n\r\n<P>Det er som hidtil overladt til præsterne at træffe bestemmelse om, på  \r\n\r\n hvilket klassetrin forberedelsen normalt skal foregå, samt om forberedelsens  \r\n\r\n fordeling inden for skoleåret. Ønsker præsterne i en kommune eller et  \r\n\r\n skoledistrikt - efter indbyrdes forhandling - at den hidtil gældende ordning  \r\n\r\n i disse henseender ændres, skal der senest den 1. februar i det forudgående  \r\n\r\n skoleår gives kommunalbestyrelsen meddelelse herom. </P>  \r\n\r\n<P>Folkeskoleloven indeholder nu hjemmel for kommunalbestyrelsen til helt  \r\n\r\n eller delvis at delegere sine beføjelser i henhold til loven til  \r\n\r\n skolebestyrelserne. Herom henvises til vejledningens punkt. 6. </P>  \r\n\r\n<P CLASS=PUNKT> <B>2.</B> I henhold til § 34, stk. 3, i lov om folkekirkens  \r\n\r\n lønningsvæsen m.m. (lovbekendtgørelse nr. 384 af 25. august 1980) kan  \r\n\r\n biskoppen efter indstilling fra en præst og vedkommende menighedsråd tillade,  \r\n\r\n at der antages medhjælp ved konfirmationsundervisningen. Udgiften herved  \r\n\r\n afholdes ifølge bestemmelsen af præstelønningskassen (nu kirkekassen, jf.  \r\n\r\n nedenfor under punkt 4). </P>  \r\n\r\n<P CLASS=PUNKT> <B>3.</B> Menighedsrådet træffer bestemmelse om forhold  \r\n\r\n vedrørende konfirmation, som ved kgl. anordning henlægges til menighedsrådets  \r\n\r\n afgørelse, jf. § 28, nr. 2 i lov om menighedsråd (lovbekendtgørelse nr. 469  \r\n\r\n af 27. juni 1989). </P>  \r\n\r\n<P CLASS=PUNKT> <B>4.</B> Udgifter i forbindelse med  \r\n\r\n konfirmationsforberedelse og afholdelse af konfirmation udredes af  \r\n\r\n kirkekassen eller præstegårdskassen, jf. lov om folkekirkens økonomi § 2,  \r\n\r\n stk. 1, nr. 3 og 4, jf. stk. 3. (lovbekendtgørelse nr. 470 af 27. juni 1989).  \r\n\r\n</P>  \r\n\r\n<P>Der vil som hidtil kunne afholdes udgifter til befordring af konfirmander  \r\n\r\n til konfirmationsforberedelse. Endvidere kan der som hidtil, hvor præst og  \r\n\r\n menighedsråd ønsker det, inden for et af provstiudvalget godkendt budget  \r\n\r\n afholdes udgifter til anskaffelse af tekniske hjælpemidler (f.eks.  \r\n\r\n båndoptager og overhead-projektor) til brug ved konfirmandundervisningen, jf.  \r\n\r\n cirkulærskrivelse af 30. juni 1983. Med hensyn til medhjælp henvises til  \r\n\r\n punkt 2 ovenfor. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kirkeministeriet, den 23. januar 1990  \r\n\r\n</I> </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER>FINN LANGAGER LARSEN </P>  \r\n\r\n<P CLASS=MINISTER ALIGN=RIGHT>/Steen Henriksen </P>  \r\n\r\n<P>eksp. sekr. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/02/1990"
        },
        {
            "displayName": "Accession",
            "displayValue": "C19900001060"
        },
        {
            "displayName": "Entydig dokumentidentifikation",
            "displayValue": "CM032007"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/06/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "23/01/1990"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Kirkemin. j.nr. 1.kt. 630-2/86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}