{
    "id": 106058,
    "title": "1985 BSF 98   FORSLAG TIL FOLKETINGSBESLUTNING OM SIKRING AF DET FRIE BOLIGVALG FOR   PERSONER MED HANDICAP ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 98",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 98 </P>  \r\n\r\n<P></P>  \r\n\r\n<P>Forslag til folketingsbeslutning om sikring af det frie boligvalg for  \r\n\r\n personer med handicap </P>  \r\n\r\n<P></P>  \r\n\r\n<P>Fremsat af Tinning (VS) Albrechtsen (VS) Anne Grete Holmsgård (VS) Lenger  \r\n\r\n (VS) Elisabeth Bruun Olesen (VS) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til administrativt samt om </P>  \r\n\r\n<P>nødvendigt gennem fremsættelse af lovforslag at fjerne alle </P>  \r\n\r\n<P>begrænsninger i det frie boligvalg for personer med handicap. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Personer med handicap kan ikke bosætte sig hvor som helst. Det </P>  \r\n\r\n<P>skyldes blandt andet, at en række kommuner ikke stiller den </P>  \r\n\r\n<P>fornødne hjælp til rådighed efter §§ 48, 52, 53 og 56 i </P>  \r\n\r\n<P>bistandsloven, hvilket medfører at en person med et handicap på </P>  \r\n\r\n<P>forhånd må udelukke den pågældende kommune som en mulighed for </P>  \r\n\r\n<P>bosætning. </P>  \r\n\r\n<P>Samtidig med nærværende forslag er der fremsat forslag til lov om </P>  \r\n\r\n<P>ændring af lov om social bistand (L 178), som tager højde for </P>  \r\n\r\n<P>dette og pålægger alle kommuner at yde den fornødne hjælp eller </P>  \r\n\r\n<P>yde tilskud hertil. </P>  \r\n\r\n<P>Nærværende beslutningsforslag tager sigte på at fjerne de </P>  \r\n\r\n<P>begrænsninger i det frie boligvalg, som i praksis kan gennemføres </P>  \r\n\r\n<P>af en kommune med hjemmel i hjælpemiddelcirkulæret og i </P>  \r\n\r\n<P>særdeleshed med hjemmel i cirkulærets bestemmelser om boligmæssige </P>  \r\n\r\n<P>ændringer. Disse begrænsninger håndhæves typisk, hvor en person </P>  \r\n\r\n<P>med handicap ikke har &#187;spurgt om lov&#171; på forhånd, ansøgt på </P>  \r\n\r\n<P>forhånd eller fået bevilling på forhånd, og hvor kommunens midler </P>  \r\n\r\n<P>er at nægte at acceptere udgifter til nødvendige boligændringer </P>  \r\n\r\n<P>eller hjælpemidler med det resultat, at en person med handicap </P>  \r\n\r\n<P>enten må flytte eller undlade at anvende boligen i sin helhed. </P>  \r\n\r\n<P>Selv om der ikke er noget formelt grundlag for at begrænse det frie </P>  \r\n\r\n<P>boligvalg for en person med handicap, idet vedkommende jo ikke er </P>  \r\n\r\n<P>umyndiggjort, er der en ganske reel risiko for, at det alligevel </P>  \r\n\r\n<P>sker gennem økonomiske restriktioner over for den pågældende. </P>  \r\n\r\n<P>Forslaget til folketingsbeslutning går ud på at afskaffe alle </P>  \r\n\r\n<P>begrænsninger i det frie boligvalg. Det vil sige, at en person med </P>  \r\n\r\n<P>handicap frit skal kunne vælge, hvor han eller hun ønsker at bo, </P>  \r\n\r\n<P>og at den pågældendes egenudgift ved en flytning skal svare til, </P>  \r\n\r\n<P>hvad andre mennesker må betale i forbindelse med en flytning, </P>  \r\n\r\n<P>eventuelt med tilskud på grund af den pågældendes økonomiske </P>  \r\n\r\n<P>situation. </P>  \r\n\r\n<P>Hvad derimod angår de udgifter, som er en direkte følge af den </P>  \r\n\r\n<P>pågældendes handicap, f.eks. boligændringer og specielle </P>  \r\n\r\n<P>hjælpemidler, skal en person med et handicap kunne få disse </P>  \r\n\r\n<P>dækket, uanset om der er søgt bevilling forinden indflytningen </P>  \r\n\r\n<P>eller ej. </P>  \r\n\r\n<P>Efter de nuværende regler kan der ydes hjælp til boligmæssig </P>  \r\n\r\n<P>indretning ikke blot til pensionister, men også til andre </P>  \r\n\r\n<P>personer, som på grund af invaliditet eller varig svagelighed har </P>  \r\n\r\n<P>et sådant behov. Formålet med en sådan boligændring er at </P>  \r\n\r\n<P>&#187;afhjælpe eller i betydelig grad formindske de boligmæssige </P>  \r\n\r\n<P>ulemper ved ophold i eget hjem&#171;. Der sondres i denne forbindelse </P>  \r\n\r\n<P>ikke mellem lejlighed, ejerlejlighed, eget hus eller varigt ophold </P>  \r\n\r\n<P>hos familie eller andre. </P>  \r\n\r\n<P>Boligændringer omfatter alt fra ganske små ændringer som f.eks. </P>  \r\n\r\n<P>fjernelse af dørtrin, opsætning af gelændere, håndtag, ændringer </P>  \r\n\r\n<P>af toiletforhold og lignende til mere omfattende og bekostelige </P>  \r\n\r\n<P>ændringer, f.eks. etablering af elevator, kran eller mindre om- og </P>  \r\n\r\n<P>tilbygninger med henblik på indretning af et værelse eller </P>  \r\n\r\n<P>lignende. </P>  \r\n\r\n<P>Hjælpemiddelcirkulæret pålægger imidlertid i punkt 49 &#187;det sociale  \r\n\r\n</P>  \r\n\r\n<P>udvalg nærmere at undersøge, om en mere hensigtsmæssig eller </P>  \r\n\r\n<P>økonomisk afhjælpning af boligforholdene eventuelt ved flytning </P>  \r\n\r\n<P>kan tilvejebringes. Det bør i denne forbindelse tages i </P>  \r\n\r\n<P>betragtning, at boligen skal være egnet til benyttelse gennem et </P>  \r\n\r\n<P>længere tidsrum, og at udgiften ved ændringen må anses for rimelig </P>  \r\n\r\n<P>i forhold til de opnåede brugsmæssige fordele&#171;. </P>  \r\n\r\n<P>Denne bestemmelse anvendes i praksis således, at kommunen ikke blot </P>  \r\n\r\n<P>vejleder - hvad forslagsstillerne intet har imod - men også </P>  \r\n\r\n<P>stiller krav om flytning eller om undladelse af indflytning som en </P>  \r\n\r\n<P>betingelse for at yde fornøden støtte til indretning af boligen </P>  \r\n\r\n<P>efter bistandslovens § 59. </P>  \r\n\r\n<P>Dette er en klar begrænsning i det frie boligvalg for personer med </P>  \r\n\r\n<P>handicap. Denne begrænsning er så meget desto mere uacceptabel, </P>  \r\n\r\n<P>fordi kriterierne alene går på en &#187;afhjælpning af  \r\n\r\n boligforholdene&#171; </P>  \r\n\r\n<P>og ikke på en samlet bedømmelse af den pågældendes velfærd, som </P>  \r\n\r\n<P>f.eks. ønske om at bo i et bestemt kvarter eller ønske om at bo </P>  \r\n\r\n<P>sammen med nogle bestemte personer. </P>  \r\n\r\n<P>Forslaget går derfor ud på at fjerne kommunens mulighed for at stille </P>  \r\n\r\n<P>krav om flytning, forhåndsgodkendelse m.v. som betingelse for at </P>  \r\n\r\n<P>yde hjælp til boligindretning. Der er f.eks. eksempler på, at en </P>  \r\n\r\n<P>kommune har nægtet at bekoste en lift eller at sikre en person med </P>  \r\n\r\n<P>handicap mulighed for at færdes i hele boligen, fordi indflytning </P>  \r\n\r\n<P>er sket i strid med kommunens anbefaling, eller fordi den </P>  \r\n\r\n<P>pågældende nægter at flytte. Det kan f.eks. dreje sig om unge </P>  \r\n\r\n<P>mennesker, der - ligesom mange andre unge - ønsker at flytte i </P>  \r\n\r\n<P>kollektiv, og hvor kommunens reaktion har været at begrænse </P>  \r\n\r\n<P>støtten til hjælpemidler og boligændringer, så de ikke kan færdes </P>  \r\n\r\n<P>i hele huset og dermed hindres i at tage del i kollektivets </P>  \r\n\r\n<P>aktiviteter på linje med de øvrige beboere. Netop for et ungt </P>  \r\n\r\n<P>menneske med handicap kan det være yderst værdifuldt at flytte ind </P>  \r\n\r\n<P>i et kollektiv med andre unge for at forbedre muligheden for en </P>  \r\n\r\n<P>integration i andre aktiviteter og for at forbedre vedkommendes </P>  \r\n\r\n<P>tryghed, f.eks. ved udflytning fra en institution. </P>  \r\n\r\n<P>Forslaget bygger derfor på det princip, at en person med et handicap </P>  \r\n\r\n<P>skal stilles lige med andre mennesker ved, at den pågældende selv </P>  \r\n\r\n<P>afholder udgifter svarende til, hvad andre mennesker med </P>  \r\n\r\n<P>tilsvarende indtægter betaler i forbindelse med en flytning, mens </P>  \r\n\r\n<P>de udgifter, som skyldes personens handicap, skal dækkes af det </P>  \r\n\r\n<P>offentlige. </P>  \r\n\r\n<P>Forslaget ændrer ikke ved kommunens mulighed for at tinglyse pant i </P>  \r\n\r\n<P>en ejerbolig, såfremt der sker en værdistigning ved </P>  \r\n\r\n<P>boligændringen. Forslagsstillerne ønsker dog at understrege, at </P>  \r\n\r\n<P>pantet skal svare til den reelle værdiforøgelse ved salg på det </P>  \r\n\r\n<P>almindelige marked og ikke nødvendigvis til kommunens udgift ved </P>  \r\n\r\n<P>indretningen. Det er f.eks. ikke indlysende, at en indretning af </P>  \r\n\r\n<P>et handicapvenligt toilet fører til en faktisk værdiforøgele i et </P>  \r\n\r\n<P>frit salg, hvis denne indretning fører til inddragelse af et </P>  \r\n\r\n<P>beboelsesrum, som en familie med børn eller et kollektiv ville </P>  \r\n\r\n<P>kunne gøre bedre brug af end af et handicapvenligt toilet. </P>  \r\n\r\n<P>Kommunen skal også kunne sikre sig forkøbsret i forbindelse med et </P>  \r\n\r\n<P>senere salg, såfremt den skønner, at boligen vil kunne anvendes af </P>  \r\n\r\n<P>andre personer med handicap fremfor at blive retableret, og </P>  \r\n\r\n<P>endelig skal kommunen fortsat kunne aftale med en udlejer, at den </P>  \r\n\r\n<P>inden for en vis frist efter fraflytningen kan anvise en anden </P>  \r\n\r\n<P>person med handicap som lejer for på den måde at gøre brug af den </P>  \r\n\r\n<P>særlige handicapvenlige boligindretning fremfor at bekoste en </P>  \r\n\r\n<P>retablering. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00098"
        },
        {
            "displayName": "Entydig dokumentidentifikation",
            "displayValue": "CL005697"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "98"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}