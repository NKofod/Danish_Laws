{
    "id": 52240,
    "title": "Bekendtgørelse om folkeregistrering ",
    "documentTypeId": "60",
    "isSagsforlobPeriodValid": false,
    "shortName": "BEK nr 803 af 15/12/1988",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<LI><A HREF=\"#K1\">Kapitel 1 Almindelige bestemmelser vedrørende  \r\n\r\n flytning</A></LI>  \r\n\r\n<LI><A HREF=\"#K2\">Kapitel 2 Flytningsbestemmelser vedrørende forskellige  \r\n\r\n grupper af personer</A></LI>  \r\n\r\n<LI><A HREF=\"#K3\">Kapitel 3 Adressebeskyttelse</A></LI>  \r\n\r\n<LI><A HREF=\"#K4\">Kapitel 4 Personnummerbeviser og oplysninger fra  \r\n\r\n folkeregistrene og fra Det</A></LI>  \r\n\r\n<LI><A HREF=\"#K5\">Kapitel 5 Klager over folkeregistrene</A></LI>  \r\n\r\n<LI><A HREF=\"#K6\">Kapitel 6 Straf</A></LI>  \r\n\r\n<LI><A HREF=\"#K7\">Kapitel 7 Ikrafttræden m.v.</A></LI>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Bekendtgørelse om folkeregistrering </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 1, stk. 2, § 9, § 10, stk. 3 og 4, og § 12 i lov om  \r\n\r\n folkeregistrering, jf. lovbekendtgørelse nr. 508 af 14. september 1978,  \r\n\r\n fastsættes herved følgende: </P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Almindelige bestemmelser vedrørende  \r\n\r\n flytning </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Enhver, der flytter, skal inden 5 dage efter  \r\n\r\n flytningen foretage anmeldelse af den nye bopæl til kommunens folkeregister.  \r\n\r\n Tilsvarende regel gælder personer, der uden at have egentlig bopæl i  \r\n\r\n kommunen, er tilmeldt folkeregistret. </P>  \r\n\r\n<P CLASS=STK> <I>Stk. 2. </I> Sker flytningen til en anden kommune, skal  \r\n\r\n anmeldelsen foretages til tilflytningskommunens folkeregister. </P>  \r\n\r\n<P CLASS=STK> <I>Stk. 3. </I> På folkeregistrets forlangende skal  \r\n\r\n flytteanmeldelsen afgives skriftligt. Folkeregistret er ikke forpligtet til  \r\n\r\n at modtage en flytteanmeldelse, hvis den afgives tidligere end 1 måned før  \r\n\r\n den opgivne flyttedato. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Enhver, som opgiver sin bopæl i en kommune og  \r\n\r\n rejser til Færøerne eller udlandet, skal forinden afrejsen anmelde dette til  \r\n\r\n folkeregistret i den kommune, hvor han står registreret. Tilsvarende regel  \r\n\r\n gælder for den, der uden at have egentlig bopæl i en kommune, er tilmeldt  \r\n\r\n folkeregistret. </P>  \r\n\r\n<P CLASS=STK> <I>Stk. 2. </I> Ved flytning til Færøerne eller til et nordisk  \r\n\r\n land (Finland, Island, Norge eller Sverige) udleveres den anmeldende et  \r\n\r\n flyttebevis og en flytteattest, beregnet for aflevering til den lokale  \r\n\r\n registreringsmyndighed i vedkommende nordiske land eller på Færøerne. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Opgives en anmeldt flytning, skal folkeregistret  \r\n\r\n i den kommune, hvor vedkommende bliver boende, straks have underretning  \r\n\r\n herom, ligesom eventuelle udleverede internordiske flyttepapirer  \r\n\r\n tilbageleveres. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Enhver, der fra Færøerne eller udlandet tager  \r\n\r\n ophold i en kommune, skal senest 5 dage efter ankomsten foretage anmeldelse  \r\n\r\n herom til folkeregistret. Undtaget herfra er alene personer, som skal opholde  \r\n\r\n sig her i landet for et tidsrum af under 3 måneder, og som ikke har arbejde  \r\n\r\n eller driver erhverv her i landet. Personer tilflyttet fra et nordisk land  \r\n\r\n eller Færøerne er dog kun pligtig at foretage anmeldelse, såfremt opholdet  \r\n\r\n skal være af mindst 6 måneders varighed. </P>  \r\n\r\n<P CLASS=STK> <I>Stk. 2. </I> For <I>gennemrejsende,</I> der modtager  \r\n\r\n vederlag for arbejde, udført inden for den i stk. 1 nævnte 3 måneders  \r\n\r\n tidsfrist, vil anmeldelse til skattevæsenet være tilstrækkelig. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> De i § 1 og § 2, stk. 1, omhandlede anmeldelser  \r\n\r\n skal indeholde oplysning om flyttedato, personnummer, fulde navn samt  \r\n\r\n hidtidig og fremtidig adresse og bopælskommune (registreringsmyndighed). </P>  \r\n\r\n<P CLASS=STK> <I>Stk. 2. </I> Ved anmeldelse om tilflytning fra Færøerne  \r\n\r\n eller fra et nordisk land (Finland, Island, Norge eller Sverige) skal  \r\n\r\n flyttebevis og flytteattest, udstedt af vedkommende lokale  \r\n\r\n registreringsmyndighed, afleveres til folkeregistret. Der skal samtidig med  \r\n\r\n anmeldelsen gives oplysning om dansk personnummer, oplysning om, hvorvidt den  \r\n\r\n flyttende tidligere har været optaget i et dansk folkeregister, samt  \r\n\r\n oplysning om tidligere medlemskab af den danske folkekirke eller medlemskab  \r\n\r\n af et evangelisk-luthersk trossamfund. Ved tilflytning fra Færøerne oplyses  \r\n\r\n om den flyttende er medlem af folkekirken på Færøerne. Endvidere skal der på  \r\n\r\n forespørgsel af folkeregistret gives oplysning om egne børn, ægtefælle og  \r\n\r\n forældre, der ikke er optaget på flyttebeviset, og som har bopæl her i  \r\n\r\n landet. </P>  \r\n\r\n<P CLASS=STK> <I>Stk. 3. </I> Ved tilflytning fra udlandet iøvrigt skal  \r\n\r\n anmeldelsen indeholde oplysning om flyttedato, dansk personnummer eller  \r\n\r\n fødselsdato, fulde navn, hidtidig adresse og registeringsmyndighed, fremtidig  \r\n\r\n adresse, civilstand, stilling og erhverv, vielsesregistreringsmyndighed,  \r\n\r\n vielsesdato, tidligere medlemskab af den danske folkekirke eller medlemskab  \r\n\r\n af et evangelisk-luthersk trossamfund i udlandet, statsborgerret og  \r\n\r\n fødselsregistreringssted. Endvidere skal der gives oplysning om egne børn,  \r\n\r\n ægtefælle og forældre, der ikke er omfattet af anmeldelsen, og som har bopæl  \r\n\r\n her i landet. Det skal yderligere oplyses, hvorvidt den flyttende tidligere  \r\n\r\n har været optaget i et dansk folkeregister. Folkeregistret skal forlange  \r\n\r\n fornøden dokumentation for de afgivne oplysninger. Pas eller anden gyldig  \r\n\r\n rejselegitimation og personnummerbevis skal forevises. Ved passets  \r\n\r\n forevisning foretages i dette notering af den pågældendes danske  \r\n\r\n personnummer. </P>  \r\n\r\n<P CLASS=STK> <I>Stk. 4. </I> Anmeldelserne skal omfatte de medlemmer af  \r\n\r\n husstanden, der flytter med. </P>  \r\n\r\n<P CLASS=STK> <I>Stk. 5. </I> Anmelderen er efter begæring berettiget til en  \r\n\r\n kvittering for anmeldelsen. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Såfremt de i forbindelse med en  \r\n\r\n flytningsanmeldelse afgivne oplysninger er ufyldestgørende, unøjagtige eller  \r\n\r\n indbyrdes modstridende, er anmelderen pligtig til på forlangende at afgive  \r\n\r\n personlig forklaring til folkeregisterføreren og for egen regning at  \r\n\r\n fremskaffe de til sagens oplysning nødvendige attester m.v. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Flytningsbestemmelser vedrørende  \r\n\r\n forskellige grupper af personer </I> </P>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> For personer, som ikke er i stand til at  \r\n\r\n foretage anmeldelse som angivet i kapitel 1, påhviler pligten hertil den  \r\n\r\n person eller institution, som er ansvarlig for de pågældende. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Værnepligtige, der indkaldes til aftjening af  \r\n\r\n værnepligtens første samlede uddannelse i civilforsvaret, til udførelse af  \r\n\r\n civilt arbejde eller som aftjener deres værnepligt ved bistandsarbejde i  \r\n\r\n udviklingslande, skal - uanset om indkaldelsen ikke kan antages at ville vare  \r\n\r\n 3 måneder, og uanset om den hidtidige bopæl bevares - under forevisning af  \r\n\r\n indkaldelsesordren foretage anmeldelse om indkaldelsen til det folkeregister,  \r\n\r\n i hvilket de er optaget. </P>  \r\n\r\n<P CLASS=STK> <I>Stk. 2. </I> For værnepligtige, der indkaldes til aftjening  \r\n\r\n af værnepligtens første samlede uddannelse i forsvaret, samt for  \r\n\r\n værnepligtige, der antages og indkaldes til frivillig tjeneste i forsvaret  \r\n\r\n uden tidligere at have gennemgået den normale værnepligts første samlede  \r\n\r\n uddannelse, påhviler anmeldelsespligten Forsvarskommandoen. </P>  \r\n\r\n<P CLASS=STK> <I>Stk. 3. </I> Såfremt de i stk. 1 og 2 nævnte personer  \r\n\r\n genindkaldes til efteruddannelse, mønstring og lignende, skal der kun  \r\n\r\n foretages anmeldelse til folkeregistret, hvis den pågældende samtidig med  \r\n\r\n indkaldelsen opgiver sin bopæl. Anmeldelsen foretages da efter bestemmelserne  \r\n\r\n i kapitel 1. </P>  \r\n\r\n<P CLASS=STK> <I>Stk. 4. </I> De i stk. 1 nævnte værnepligtige skal senest 5  \r\n\r\n dage efter hjemsendelsen foretage anmeldelse herom til folkeregistret i den  \r\n\r\n kommune, hvori de har bopæl. Det samme gælder værnepligtige, der hjemsendes  \r\n\r\n inden udløbet af den første samlede uddannelse i forsvaret, samt  \r\n\r\n værnepligtige, der hjemsendes efter at have aftjent værnepligt som  \r\n\r\n befalingsmænd. </P>  \r\n\r\n<P CLASS=STK> <I>Stk. 5. </I> For de i stk. 2 nævnte værnepligtige vil  \r\n\r\n meddelelse om hjemsendelse/formel hjemsendelse af frivillige fra  \r\n\r\n Forsvarskommandoen tilgå folkeregistret i den kommune, hvori de pågældende er  \r\n\r\n registreret ved hjemsendelsen. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Fiskere og søfolk, der påmønstrer et <I>dansk  \r\n\r\n skib</I> og samtidig opgiver bopæl her i riget uden at tage bopæl i udlandet,  \r\n\r\n skal foretage anmeldelse om påmønstringen, dennes dato og skibets og reders  \r\n\r\n navn til det folkeregister, i hvilket de er optaget. Ved afmønstring skal  \r\n\r\n flytning anmeldes i overenstemmelse med reglerne i kapitel 1. </P>  \r\n\r\n<P CLASS=STK> <I>Stk. 2. </I> Fiskere og søfolk, der påmønstrer et  \r\n\r\n<I>udenlandsk skib</I> og samtidig opgiver bopæl her i riget, skal anmelde  \r\n\r\n flytning til udlandet i overensstemmelse med reglerne i § 2. </P>  \r\n\r\n<P CLASS=STK> <I>Stk. 3. </I> For fiskere og søfolk, der påmønstrer et dansk  \r\n\r\n skib, men bevarer deres <I>bopæl i udlandet,</I> vil anmeldelse til  \r\n\r\n skattevæsenet være tilstrækkelig. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Folkeregistret kan pålægge enhver husejer eller  \r\n\r\n lejer at meddele registret oplysninger om, hvem der flytter til eller fra  \r\n\r\n ejerens eller lejerens ejendom eller lejlighed. Sådanne oplysninger skal  \r\n\r\n meddeles registret inden 5 dage fra til- eller fraflytningen. Et sådant pålæg  \r\n\r\n gælder dog ikke med hensyn til flyttende, der har forevist vedkommende  \r\n\r\n husejer eller lejer kvittering fra folkeregistret for, at de har foretaget  \r\n\r\n anmeldelse som nævnt i afsnit I. </P>  \r\n\r\n<P CLASS=STK> <I>Stk. 2. </I> Pålæg efter stk. 1 kan også gives ledere af  \r\n\r\n højskoler og lignende institutioner. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Adressebeskyttelse </I> </P>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> En person kan over for folkeregisterføreren  \r\n\r\n fremsætte anmodning om, at hans adresse ikke opgives til private  \r\n\r\n (adressebeskyttelse). Folkeregisterføreren skal afkræve den pågældende  \r\n\r\n nærmere oplysning om grunden til anmodningen og kan på grundlag heraf skønne  \r\n\r\n over, i hvilket omfang ønsket om adressebeskyttelse bør imødekommes. </P>  \r\n\r\n<P CLASS=STK> <I>Stk. 2. </I> Adressebeskyttelsen kan kun kræves opretholdt  \r\n\r\n for et tidsrum af indtil 1 år efter kravets imødekommelse. Hvis beskyttelsen  \r\n\r\n ønskes forlænget, må der fremsættes fornyet anmodning herom over for  \r\n\r\n folkeregisterføreren. </P>  \r\n\r\n<P CLASS=STK> <I>Stk. 3. </I> Adressebeskyttelsen gælder kun over for det  \r\n\r\n register, der har imødekommet en anmodning herom. Ved flytning må anmodning  \r\n\r\n om adressebeskyttelse derfor fremsættes over for tilflytningskommunens  \r\n\r\n folkeregister. </P>  \r\n\r\n<P CLASS=STK> <I>Stk. 4. </I> Adressen på personer, der opholder sig i  \r\n\r\n fængsel, arresthus, psykiatrisk afdeling eller lignende, er beskyttet efter  \r\n\r\n reglen i stk. 1. </P>  \r\n\r\n<P CLASS=STK> <I>Stk. 5. </I> Folkeregistret kan i særlige tilfælde, f.eks.  \r\n\r\n ved adoption, yde en person adressebeskyttelse efter reglen i stk. 1 uden  \r\n\r\n anmodning herom. </P>  \r\n\r\n<P CLASS=STK> <I>Stk. 6. </I> Indrømmes en person adressebeskyttelse, skal  \r\n\r\n folkeregistret notere begrundelsen herfor og straks foretage indberetning af  \r\n\r\n adressebeskyttelsen til Det Centrale Personregister (CPR), hvorefter adressen  \r\n\r\n nyder tilsvarende beskyttelse som i folkeregistret. </P>  \r\n\r\n<P CLASS=STK> <I>Stk. 7. </I> Når en person har meldt flytning til udlandet,  \r\n\r\n betragtes en adresse i udlandet som en beskyttet adresse, jf. § 14, stk. 1.  \r\n\r\n</P>  \r\n\r\n<P CLASS=STK> <I>Stk. 8. </I> En indrømmet adressebeskyttelse kan normalt  \r\n\r\n ikke opretholdes over for kreditorer, der agter at foretage skridt til  \r\n\r\n opkrævning eller inddrivelse af en forfalden fordring. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Personnummerbeviser og oplysninger fra  \r\n\r\n folkeregistrene og fra Det </I> </P>  \r\n\r\n Centrale Personregister (CPR)  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> En person er berettiget til efter begæring at  \r\n\r\n få udstedt personnummerbevis i følgende tilfælde: </P>  \r\n\r\n<UL CLASS=PLAIN-LIST>  \r\n\r\n<LI>1) Når det over for folkeregistret sandsynliggøres, at et tidligere  \r\n\r\n udstedt bevis er bortkommet, eller at den pågældende ikke tidligere har fået  \r\n\r\n udstedt noget bevis. Folkeregistret er berettiget til at afkræve den  \r\n\r\n begærende en skriftlig erklæring om, at et tidligere udstedt bevis er  \r\n\r\n bortkommet, eller om, at den pågældende ikke tidligere har fået udstedt et  \r\n\r\n bevis. </LI>  \r\n\r\n<LI>2) Når indholdet i det hidtidige personnummerbevis ikke længere stemmer  \r\n\r\n med de faktiske forhold. Ved ændring af personnummer eller navn vil et nyt  \r\n\r\n bevis automatisk blive tilsendt. Det hidtidige personnummerbevis afleveres  \r\n\r\n til folkeregistret. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Begæring om personnummerbevis rettes til  \r\n\r\n folkeregistret i den kommune, hvor den pågældende er registreret.  \r\n\r\n Folkeregistret rekvirerer beviset i Det Centrale Personregister (CPR) og  \r\n\r\n fremsender det efter modtagelsen til den pågældende. </P>  \r\n\r\n<P CLASS=STK> <I>Stk. 3. </I> Dersom en person ikke kan afvente fremkomsten  \r\n\r\n af personnummerbeviset til dokumentation af sit personnummer, udsteder  \r\n\r\n folkeregistret en midlertidig attestation for personnummeret, såfremt  \r\n\r\n registret er bekendt med dette. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Folkeregistret udfærdiger på begæring  \r\n\r\n attestation om, i hvilke tidsrum <I>den begærende</I> i henhold til  \r\n\r\n folkeregistrets udvisende har haft ophold i kommunen. De adresser, som den  \r\n\r\n begærende tidligere har haft i kommunen, kan kun kræves dokumenteret, såfremt  \r\n\r\n den begærende kan begrunde en særlig interesse heri. </P>  \r\n\r\n<P CLASS=STK> <I>Stk. 2. </I> Herudover udfærdiger <I>folkeregistret</I> på  \r\n\r\n begæring attestation om, hvorledes <I>den begærende</I> på begæringens  \r\n\r\n tidspunkt er opført i folkeregistret. Der kan herunder udleveres oplysning om  \r\n\r\n navn, stilling, personnummer, fødselsregistreringssted, folkekirkeforhold,  \r\n\r\n civilstand, myndighed og dato, om egne børns personnummer, om ægtefælle efter  \r\n\r\n reglerne i § 14, statsborgerforhold, umyndiggørelse samt adresse. </P>  \r\n\r\n<P CLASS=STK> <I>Stk. 3. </I> Yderligere oplysninger kan kun udleveres,  \r\n\r\n dersom der påvises en retlig interesse heri. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Fra <I>folkeregistret</I> kan private personer  \r\n\r\n eller virksomheder m.v., der forud overfor folkeregistret kan identificere en  \r\n\r\n<I>bestemt person,</I> forlange oplysning om vedkommende persons fulde navn,  \r\n\r\n stilling og adresse i kommunen. Såfremt den omspurgte person er registreret  \r\n\r\n som død, udvandret eller forsvundet, gives oplysning herom samt dato herfor.  \r\n\r\n Er en person udvandret kan der dog alene gives oplysning om det land, hvortil  \r\n\r\n den pågældende er udvandret, uanset om folkeregistret er i besiddelse af  \r\n\r\n adressen i vedkommende land. Adresseoplysning kan ikke gives, dersom adressen  \r\n\r\n er beskyttet, jf. kapitel 3. I så fald kan alene fordres oplysning om den  \r\n\r\n pågældendes eventuelle død, udvandring eller forsvinden. </P>  \r\n\r\n<P CLASS=STK> <I>Stk. 2. </I> Er den omspurgte person registreret som  \r\n\r\n tilflyttet en anden kommune, videresendes forespørgslen til  \r\n\r\n registreringskommunen, medmindre folkeregistret har terminaladgang til Det  \r\n\r\n Centrale Personregister (CPR), jf. stk. 3. Forespørgeren må ikke oplyses om  \r\n\r\n den aktuelle opholdskommune, men alene om at forespørgslen er videresendt.  \r\n\r\n Registreringskommunen giver derefter oplysning om navn, stilling og adresse i  \r\n\r\n kommunen, eller i givet fald om død, udvandring eller forsvinden, direkte til  \r\n\r\n forespørgeren. Er adressen beskyttet i registreringskommunen, tilbagesendes  \r\n\r\n forespørgslen til den kommune overfor hvilken forespørgslen først er rejst,  \r\n\r\n med bemærkning om adressebeskyttelse og begrundelsen herfor. Sidstnævnte  \r\n\r\n kommune giver derefter alene oplysning til forespørgeren om, at den omspurgte  \r\n\r\n person er fraflyttet kommunen, og at adressen er beskyttet. Spørgsmålet om  \r\n\r\n udlevering af en adresse trods beskyttelse, jf. § 11, stk. 8, afgøres af den  \r\n\r\n kommune overfor hvilken forespørgslen er rejst. </P>  \r\n\r\n<P CLASS=STK> <I>Stk. 3. </I> Et folkeregister, som har terminaladgang til  \r\n\r\n Det Centrale Personregister (CPR), kan efter reglerne i stk. 1 også  \r\n\r\n videregive oplysninger om en person, som ikke er registreret med adresse i  \r\n\r\n kommunen. Er adressen beskyttet, meddeles dette forespørgeren med oplysning  \r\n\r\n om, at adressen kan udleveres til en kreditor, der agter at foretage skridt  \r\n\r\n til opkrævning eller inddrivelse af en forfalden fordring. Er dette  \r\n\r\n tilfældet, videresendes forespørgslen - samt dokumentation for at kravet er  \r\n\r\n forfaldent - til registreringskommunen, der afgør om adressen kan udleveres.  \r\n\r\n Kan adressen udleveres, foretages dette af registreringskommunen. Kan  \r\n\r\n adressen ikke udleveres, tilbagesendes forespørgslen til den kommune over for  \r\n\r\n hvilken forespørgslen er rejst, hvorefter denne meddeler forespørgeren, at  \r\n\r\n adressen ikke kan udleveres. </P>  \r\n\r\n<P CLASS=STK> <I>Stk. 4. </I> I særlige tilfælde, hvor en privat person  \r\n\r\n ønsker oplysninger om en anden person ud over det i stk. 1-3 nævnte, afgør  \r\n\r\n folkeregisterføreren efter et skøn over den begærendes retlige interesse i  \r\n\r\n oplysningerne, hvorvidt disse skal gives. Der kan dog i intet tilfælde uden  \r\n\r\n Indenrigsministeriets tilladelse gives oplysning om en anden persons  \r\n\r\n personnummer. </P>  \r\n\r\n<P CLASS=STK> <I>Stk. 5. </I> Udlevering af oplysninger om en større kreds af  \r\n\r\n personer fra folkeregistret til private kan alene ske med  \r\n\r\n Indenrigsministeriets samtykke. </P>  \r\n\r\n<P CLASS=STK> <I>Stk. 6. </I> Kommunalbestyrelsen kan dog bestemme, hvorvidt  \r\n\r\n og på hvilke vilkår, der til brug for udarbejdelse af lokale vejvisere, kan  \r\n\r\n udleveres oplysninger om navne, stillinger og adresser for de personer, som  \r\n\r\n er registreret i folkeregistret. Adresser, der i henhold til kapitel 3 er  \r\n\r\n beskyttede, må ikke udleveres. Enhver kan over for kommunalbestyrelsen  \r\n\r\n (folkeregistret) kræve, at han ikke optages i en lokal vejviser.  \r\n\r\n Folkeregistret afgør, hvorvidt beboere på institutioner af særlig karakter  \r\n\r\n skal medtages ved udarbejdelsen af lokalvejvisere. Indberetning herom  \r\n\r\n foretages af folkeregistret til CPR. En fremsat begæring om ikke at blive  \r\n\r\n optaget i en lokal vejviser har virkning indtil fraflytning fra kommunen.  \r\n\r\n</P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> På begæring over for  \r\n\r\n<I>Indenrigsministeriet,</I> Afdelingen for Personregistrering, udfærdiges en  \r\n\r\n udskrift af, hvorledes <I>den begærende</I> på begæringens tidspunkt er  \r\n\r\n registreret <I>i Det Centrale Personregister (CPR). </I></P>  \r\n\r\n<P CLASS=STK> <I>Stk. 2. </I> Fra <I>Det Centrale Personregister (CPR)</I>  \r\n\r\n kan til <I>private personer og virksomheder m.v.,</I> der forud over for  \r\n\r\n registret kan identificere <I>en bestemt person,</I> videregives oplysninger  \r\n\r\n om vedkommende persons navn, stilling og adresse, medmindre denne er  \r\n\r\n beskyttet, og oplysning om, hvorvidt personen er afgået ved døden, forsvundet  \r\n\r\n eller er udvandret af landet samt dato herfor, eller om vedkommende er  \r\n\r\n umyndiggjort. Forespørgsel stilles skriftligt jf. § 17, stk. 2. I særlige  \r\n\r\n hastende enkelttilfælde, hvor den efterspurgtes opholdskommune er ukendt og  \r\n\r\n sædvanlig svartid ikke kan afventes, kan private personer og virksomheder  \r\n\r\n m.v. - efter forudgående aftale med Indenrigsministeriet, Afdelingen for  \r\n\r\n Personregistrering - dog rette telefonisk forespørgsel til CPR, jf. § 17,  \r\n\r\n stk. 3. </P>  \r\n\r\n<P CLASS=STK> <I>Stk. 3. </I> Andre oplysninger om en forud identificeret  \r\n\r\n person kan kun videregives til private, såfremt vedkommende person eller  \r\n\r\n virksomhed m.v. kan godtgøre at have retlig interesse i at få den pågældende  \r\n\r\n oplysning. </P>  \r\n\r\n<P CLASS=STK> <I>Stk. 4. </I> På vilkår, der fastsættes i hvert enkelt  \r\n\r\n tilfælde, kan der mod vederlag gives tilladelse til, at  \r\n\r\n<I>erhvervsvirksomheder</I> fra Det Centrale Personregister (CPR) får de i  \r\n\r\n stk. 2 angivne data eller løbende ændringer i disse for <I>en større  \r\n\r\n afgrænset kreds af personer, der enkeltvis forud er identificeret</I> over  \r\n\r\n for registret. Forinden sådan tilladelse gives, indhentes en udtalelse fra  \r\n\r\n det i lov om offentlige myndigheders registre omhandlede registertilsyn.  \r\n\r\n Tilladelsen kan til enhver tid tilbagekaldes. Det er en betingelse, at  \r\n\r\n oplysningerne udelukkende skal bruges i konkrete retsforhold og ikke til  \r\n\r\n etablering af relationer, som ikke eksisterer i forvejen, samt at modtagne  \r\n\r\n oplysninger kun videregives til private personer eller andre  \r\n\r\n erhvervsvirksomheder, såfremt det udtrykkeligt er fastsat i vilkårene.  \r\n\r\n Ansøgning om tilladelse indsendes til Indenrigsministeriet, Afdelingen for  \r\n\r\n Personregistering. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> For oplysninger, der i henhold til § 14 gives  \r\n\r\n private, kan der for hver omspurgt person - uanset om denne findes i  \r\n\r\n registret - forlanges et gebyr, der højst kan andrage 47 kr. For  \r\n\r\n forespørgsler som ekspederes efter § 14, stk. 2, oppebæres gebyret alene af  \r\n\r\n den kommune overfor hvilken forespørgslen først er rejst. Samme gebyr kan  \r\n\r\n opkræves for en attest udstedt i medfør af § 13, såfremt attesten ikke skal  \r\n\r\n anvendes til brug for en offentlig myndighed. </P>  \r\n\r\n<P CLASS=STK> <I>Stk. 2. </I> Folkeregistret kan bestemme, at forespørgsler i  \r\n\r\n henhold til §§ 13 og 14 skal stilles i skriftlig form. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Forud for afgivelse af oplysninger fra <I>Det  \r\n\r\n Centrale Personregister (CPR)</I> i medfør af § 15, stk. 2, 1. pkt., erlægges  \r\n\r\n et gebyr på 70 kr. Gebyret kan ikke kræves tilbagebetalt, uanset at den  \r\n\r\n omspurgte person ikke kan identificeres i registreret. </P>  \r\n\r\n<P CLASS=STK> <I>Stk. 2. </I> Forespørgsler til <I>Det Centrale  \r\n\r\n Personregister (CPR)</I> i henhold til § 15, stk. 2, 1. pkt., skal afgives på  \r\n\r\n den af Indenrigsministeriet foreskrevne <I>formular,</I> der kan rekvireres  \r\n\r\n fra folkeregistrene eller Indenrigsministeriet, Afdelingen for  \r\n\r\n Personregistrering. Ved forespørgslens indsendelse til Indenrigsministeriet,  \r\n\r\n Afdelingen for Personregistrering, skal den være vedlagt en af postvæsenet  \r\n\r\n kvitteret girokupon for gebyrets indbetaling til Indenrigsministeriets  \r\n\r\n postgironummer. Indenrigsministeriets postgirokonto er anført på det  \r\n\r\n<I>giroindbetalingskort,</I> der indgår i Indenrigsministeriets omtalte  \r\n\r\n formular. </P>  \r\n\r\n<P CLASS=STK> <I>Stk. 3. </I> Ved telefonisk forespørgsel til Det Centrale  \r\n\r\n Personregister (CPR) i henhold til § 15, stk. 2, 3. pkt. skal forespørgeren  \r\n\r\n oplyse efterspurgtes navn og personnummer eller navn, fødselsdato og køn samt  \r\n\r\n eventuel tidligere adresse. For forespørgslen betales et af  \r\n\r\n indenrigsministeren fastsat gebyr. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> For tilsendelse af de i bekendtgørelsen nævnte  \r\n\r\n attester, beviser m.v. kan modtageren ikke afkræves porto. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Klager over folkeregistrene </I> </P>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Klager over folkeregistrene rettes til  \r\n\r\n Indenrigsministeriet. Klager over folkeregistrene i de grønlandske kommuner  \r\n\r\n rettes dog til rigsombudsmanden i Grønland. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K6\"\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel 6 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Straf </I> </P>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Overtrædelse af bekendtgørelsens §§ 1-5 og 7-9,  \r\n\r\n eller tilsidesættelse af pålæg efter §§ 6 og 10 straffes med bøde. For  \r\n\r\n overtrædelser begået over for en grønlandsk kommunes folkeregister idømmes  \r\n\r\n advarsel eller bøde. </P>  \r\n\r\n<P CLASS=STK> <I>Stk. 2. </I> Den, der bruger eller videregiver oplysninger i  \r\n\r\n strid med § 15, stk. 4, 4. pkt., eller overtræder vilkår fastsat i en  \r\n\r\n tilladelse i henhold til § 15, stk. 4, 1. pkt., straffes med bøde, medmindre  \r\n\r\n højere straf er forskyldt efter den øvrige lovgivning. </P>  \r\n\r\n<P CLASS=STK> <I>Stk. 3. </I> For overtrædelser, der begås af aktieselskaber,  \r\n\r\n andelsselskaber, anpartsselskaber eller lignende, kan der pålægges selskabet  \r\n\r\n som sådant bødeansvar. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K7\"\"></A>\r\n\r\n<DIV CLASS=KAPITEL ID=\"K7\">  \r\n\r\n<H3 CLASS=KTITLE1 ALIGN=CENTER>Kapitel 7 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttræden m.v. </I> </P>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Reglerne i bekendtgørelsen finder tilsvarende  \r\n\r\n anvendelse for de områder uden for den kommunale inddeling, hvor  \r\n\r\n folkeregistret føres i Grønlands hjemmestyres danmarks-kontor. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Bekendtgørelsen træder i kraft den 1. januar  \r\n\r\n 1989. Samtidig hermed ophæves Indenrigsministeriets bekendtgørelse nr. 320 af  \r\n\r\n 12. juni 1985 og Indenrigsministeriets bekendtgørelse nr. 741 af 24. november  \r\n\r\n 1987. </P>  \r\n\r\n<P CLASS=STK> <I>Stk. 2. </I> Denne bekendtgørelse gælder ikke for Færøerne.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Indenrigsministeriet, den 15. december  \r\n\r\n 1988 </I> </P>  \r\n\r\n<P CLASS=UNDERSKREVET-AF ALIGN=CENTER>THOR PEDERSEN </P>  \r\n\r\n<P CLASS=MINISTER ALIGN=RIGHT>/Henrik Nielsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/12/1988"
        },
        {
            "displayName": "Accession",
            "displayValue": "B19880080305"
        },
        {
            "displayName": "Entydig dokumentidentifikation",
            "displayValue": "CM011070"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "06/06/2002"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "803"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "15/12/1988"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Indenrigsmin. j.nr. 6100-3/1988"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}