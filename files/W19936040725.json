{
    "id": 40136,
    "title": "Der fandtes ikke i aktieselskabslovens § 1 (anpartsselskabslovens § 1) sammenholdt med § 54 (anpartsselskabslovens § 36) eller andre bestemmelser i lovgivningen at være grundlag for Erhvervs- og Selskabsstyrelsen til at stille krav om, at den    kontante indskudskapital i skuffeselskaber skal forrentes på normale vilkår til fordel for selskaberne, og at overskydende beløb efter dækning af udgifter til revision m.v. også er til selskabernes rådighed. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60407 af 17/05/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Der fandtes ikke i aktieselskabslovens § 1 (anpartsselskabslovens § 1)  \r\n\r\n sammenholdt med § 54 (anpartsselskabslovens § 36) eller andre bestemmelser i  \r\n\r\n lovgivningen at være grundlag for Erhvervs- og Selskabsstyrelsen til at  \r\n\r\n stille krav om, at den kontante indskudskapital i skuffeselskaber skal  \r\n\r\n forrentes på normale vilkår til fordel for selskaberne, og at overskydende  \r\n\r\n beløb efter dækning af udgifter til revision m.v. også er til selskabernes  \r\n\r\n rådighed. </I> </P>  \r\n\r\n<P> <I>Ankenævnet havde ikke grundlag for at tage stilling til krav om  \r\n\r\n kapitalens tilstedeværelse i skuffeselskaber fra stiftelsen til salget, da  \r\n\r\n afgørelsen herom efter sit materielle indhold var identisk med en af  \r\n\r\n Industriministeriet accepteret afgørelse fra 1984. </I> </P>  \r\n\r\n<P> <I>(Morten Iversen, Kirsten Levinsen, Peter Erling Nielsen, Eskil Trolle  \r\n\r\n og Niels Larsen) </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Der fandtes ikke i aktieselskabslovens § 1  \r\n\r\n (anpartsselskabslovens § 1) sammenholdt med § 54 (anpartsselskabslovens § 36)  \r\n\r\n eller andre bestemmelser i lovgivningen at være grundlag for Erhvervs- og  \r\n\r\n Selskabsstyrelsen til at stille krav om, at den kontante indskudskapital i  \r\n\r\n skuffeselskaber skal forrentes på normale vilkår til fordel for selskaberne,  \r\n\r\n og at overskydende beløb efter dækning af udgifter til revision m.v. også er  \r\n\r\n til selskabernes rådighed. </H1>  \r\n\r\n<P></P>  \r\n\r\n<BR>  \r\n\r\n<P>Advokat K, København, har i skrivelse af 2. oktober 1992 klaget over, at  \r\n\r\n Erhvervs- og Selskabsstyrelsen den 9. september 1992 (j.nr. 92-16.190) har  \r\n\r\n meddelt klager, at skuffeselskaber for fremtiden kun vil kunne registreres,  \r\n\r\n såfremt der med anmeldelsen følger en af selskabets stiftere eller ledelse  \r\n\r\n underskrevet erklæring om, at indskudskapitalen er anbragt til normal  \r\n\r\n forrentning, og at overskydende beløb efter dækning af udgifter til revision  \r\n\r\n m.v. er til selskabets rådighed. Endvidere har advokat K i en supplerende  \r\n\r\n skrivelse af 22. december 1992 klaget ovet, at styrelsen uden fornøden  \r\n\r\n lovhjemmel kræver dokumentation for kapitalens indbetaling i form af, at et  \r\n\r\n pengeinstitut skal erklære, at kapitalen på ethvert tidspunkt henstår til  \r\n\r\n selskabets frie disposition uden begræsninger eller forbehold af nogen art i  \r\n\r\n form af pantsætninger o.lign. i tiden fra stiftelsen og indtil salget af  \r\n\r\n selskabet. </P>  \r\n\r\n<P> <B>Erhvervs- og Selskabsstyrelsens skrivelser af 16. marts 1992, 5. maj  \r\n\r\n 1992 og 9. september 1992, der vedrører spørgsmålet om dokumentation for  \r\n\r\n selskabskapitalernes tilstedeværelse og forrentning heraf til salget af  \r\n\r\n selskaberne (skuffeselskaberne).</B>  </P>  \r\n\r\n<P>På baggrund af de ændrede kapitalkrav i selskabslovgivningen ifølge lov  \r\n\r\n nr. 886 af 21. december 1991 iværksatte Erhvervs- og Selskabsstyrelsen den  \r\n\r\n 16. marts 1992 en undersøgelse af, hvorvidt de såkaldte skuffeselskaber  \r\n\r\n opfylder de af styrelsen i henhold til praksis stillede krav om indbetaling  \r\n\r\n af kapitalen m.v. Til de anmeldere der på dette tidspunkt havde anmeldt  \r\n\r\n sådanne selskaber skrev styrelsen - herunder til klageren - den 16. marts  \r\n\r\n 1992: </P>  \r\n\r\n<P>&#187;... anmodes De om at indsende dokumentation for, at  \r\n\r\n selskabskapitalen fra anmeldelsestidspunktet har henstået og stadig indtil  \r\n\r\n salg henstår på en konto lydende på selskabets navn. </P>  \r\n\r\n<P>Dokumentation bedes indsendt i form af et af et pengeinstitut bekræftet  \r\n\r\n kontoudtog for hvert enkelt af de selskaber, der er anmeldt til styrelsen.  \r\n\r\n Pengeinstituttet skal blot erklære, at kapitalen til ethvert tidspunkt  \r\n\r\n henstår til selskabets umiddelbare og frie disposition uden begrænsninger  \r\n\r\n eller forbehold af nogen art i form af pantsætning o.lign., i tiden fra  \r\n\r\n stiftelsen og indtil salget af selskabet. </P>  \r\n\r\n<P>For selskaber anmeldt til styrelsen til og med den 6. december 1991 har  \r\n\r\n det været almindeligt accepteret, at udgifter til administration, revision  \r\n\r\n m.v. har været lig med forrentningen af selskabskapitalen. Denne forudsætning  \r\n\r\n er med de forhøjede kapitalkrav ikke længere umiddelbart acceptabel, hvorfor  \r\n\r\n De bedes anføre, hvorledes den indskudte kapital forrentes i de enkelte  \r\n\r\n selskaber. ...&#171; </P>  \r\n\r\n<P>Den 30. marts 1992 indsendte klageren den ønskede dokumentation for så  \r\n\r\n vidt angik selskabskapitalen. Med hensyn til spørgsmålet om forrentning af  \r\n\r\n den indskudte kapital svarede klager, at selskabskapitalerne ikke blev  \r\n\r\n forrentet i de enkelte selskaber, men at det var aftalt med banken, at  \r\n\r\n forrentningen skete i skuffeselskabernes moderselskab, der stod som stifter  \r\n\r\n af de enkelte selskaber, hvorved der indgik samme rentebeløb til koncernen,  \r\n\r\n som hvis forrentningen skete i de enkelte datterselskaber. Hvis forrentningen  \r\n\r\n skete i de enkelte selskaber (skuffeselskaber), ville dette være  \r\n\r\n &#187;uforsvarlig formueadministration&#171;, idet koncernen derved ville  \r\n\r\n blive beskattet to gange af renterne af skuffeselskabskapitalen. </P>  \r\n\r\n<P>I forbindelse med tilsendelse af registreringsbevis for de anmeldte  \r\n\r\n skuffeselskaber, skrev styrelsen den 5. maj 1992 til klager: </P>  \r\n\r\n<P>&#187;... skal styrelsen meddele, at praksis fra d.d. vedrørende  \r\n\r\n opfyldelse af dokumentationskrav i forbindelse med stiftelse af  \r\n\r\n skuffeselskaber kun kan ske ved indsendelse af bankkontoudtog/bankerklæring.  \r\n\r\n Erklæringen skal indeholde oplysning om, at kapitalen henstår på en konto  \r\n\r\n lydende på selskabets navn til selskabets umiddelbare og fri disposition uden  \r\n\r\n begrænsninger eller forbehold af nogen art i form af pantsætninger og  \r\n\r\n lignende i tiden fra stiftelsen og indtil salget af selskaberne. </P>  \r\n\r\n<P>Yderligere kan oplyses, at styrelsen fortsætter sine overvejelser, for så  \r\n\r\n vidt angår spørgsmålet om forrentning af den indskudte kapital. Styrelsen er  \r\n\r\n dog på nuværende tidspunkt af den opfattelse, at man fremover vil stille krav  \r\n\r\n om, at der på de enkelte skuffeselskabskonti skal ske en forrentning af  \r\n\r\n kapitalen. Selskabslovene omfatter erhvervsdrivende selskaber, hvor ledelsen  \r\n\r\n af selskabet har en pligt til at sørge for en forsvarlig formueforvaltning,  \r\n\r\n herunder også at sørge for aktivernes forsvarlige anbringelse, jf.  \r\n\r\n aktieselskabslovens § 54 og anpartsselskabslovens § 36. </P>  \r\n\r\n<P>Denne forretning skal ske på de enkelte skuffeselskabskonti og kan således  \r\n\r\n ikke ske ved etablering af en koncernkonstruktion, hvor det samlede  \r\n\r\n rentebeløb tilskrives moderselskabets konto. </P>  \r\n\r\n<P>Styrelsen er af den opfattelse, at lovens regler om koncerner tager sigte  \r\n\r\n på et mere varigt økonomisk forhold mellem moder og datterselskaber, hvilket  \r\n\r\n der ikke er tale om ved skuffeselskabskoncernkonstruktioner, idet de oprettes  \r\n\r\n udelukkende med henblik på et hurtigt salg. </P>  \r\n\r\n<P>De vil snarest modtage styrelsens afgørelse vedrørende  \r\n\r\n rentespørgsmålet.&#171; </P>  \r\n\r\n<P>I den afgørelse fra Erhvervs- og Selskabsstyrelsen af 9. september 1992,  \r\n\r\n der har givet anledning til klagen, og som henviser til styrelsens skrivelser  \r\n\r\n af 16. marts og 5. maj 1992, skrev styrelsen til klager: &#187;... </P>  \r\n\r\n<P>Det er en forudsætning for, at en virksomhed kan registreres som aktie-  \r\n\r\n eller anpartsselskab, at den er erhvervsdrivende, det vil sige udøve en  \r\n\r\n erhvervsmæssig aktivitet. For selskaber, der som skuffeselskaber udelukkende  \r\n\r\n har en indskudskapital til sin rådighed, indebærer bl.a. kravet i  \r\n\r\n aktieselskabslovens § 54, stk. 3 og anpartsselskabslovens § 36, stk. 2, at  \r\n\r\n formueforvaltningen skal foregå på betryggende måde. </P>  \r\n\r\n<P>Efter Erhvervs- og Selskabsstyrelsens opfattelse følger det heraf, at det  \r\n\r\n er selskabsledelsens pligt og ansvar at sikre sig, at den kontant indskudte  \r\n\r\n selskabskapital placeres på en sådan måde, at denne på forsvarlig vis  \r\n\r\n forrentes til fordel for selskabet, og at overskydende beløb efter dækning af  \r\n\r\n udgifter til revision m.v. også er til selskabets rådighed. </P>  \r\n\r\n<P>Selskaber af denne art må fremover i forbindelse med anmeldelsen til  \r\n\r\n styrelsen indsende dokumentation for kapitalens tilstedeværelse, tillige med  \r\n\r\n erklæring om, at den kontante indskudskapital er således anbragt, at den  \r\n\r\n forrentes på normale vilkår til fordel for selskabet, og at overskydende  \r\n\r\n beløb efter dækning af udgifter til revision m.v. også er til selskabets  \r\n\r\n rådighed. </P>  \r\n\r\n<P>Erklæringen må underskrives af selskabets stiftere og dets ledelse. </P>  \r\n\r\n<P>Styrelsen skal for god ordens skyld minde om, at dokumentationen for  \r\n\r\n kapitalens indberetning skal opfylde følgende betingelser: Pengeinstituttet  \r\n\r\n skal erklære, at kapitalen til ethvert tidspunkt henstår til selskabets  \r\n\r\n umiddelbare og frie disposition den begrænsninger eller forbehold af nogen  \r\n\r\n art i form af pantsætninger o.lign. i tiden fra stiftelsen og indtil salget  \r\n\r\n af selskabet. &#187; </P>  \r\n\r\n<P>Den 21. september 1992 meddelte styrelsen som svar på en forespørgsel fra  \r\n\r\n klageren af 17. september 1992, at Industriministeriets Erhvervsankenævn er  \r\n\r\n klageinstans for afgørelser truffet af Erhvervs- og Selskabsstyrelsen og at  \r\n\r\n klagefristen er 4 uger. Ingen af styrelsens skrivelser indeholder  \r\n\r\n klagevejledning. </P>  \r\n\r\n<P> <B>Erhvervs- og Selskabsstyrelsens synspunkter til støtte for  \r\n\r\n skrivelserne af 16. marts, 5. maj og 9. september 1992. Styrelsens  \r\n\r\n redegørelse af 26. november 1992.</B>  </P>  \r\n\r\n<P>I den af Erhvervsankenævnet indhentede redegørelse af 26. november 1992  \r\n\r\n fra Erhvervs- og Selskabsstyrelsen har styrelsen om sin begrundelse for  \r\n\r\n afgørelserne anført: &#187;... </P>  \r\n\r\n<P>Det er en forudsætning for, at en virksomhed kan registreres som et aktie-  \r\n\r\n eller anpartsselskab, at den er erhvervsdrivende, det vil sige udøver en  \r\n\r\n erhvervsmæssig aktivitet jf. Aktieselskabslovens § 1 (anpartsselskabslovens §  \r\n\r\n 1). </P>  \r\n\r\n<P>Selskabslovene indeholder diverse regler om sikring af selskabskapitalens  \r\n\r\n tilstedeværelse ved et selskabs stiftelse. Virksomhedsstart via et  \r\n\r\n skuffeselskab er ikke reguleret i selskabslovene. </P>  \r\n\r\n<P>Erhvervs- og Selskabsstyrelsen er bekendt med, at der er et vist behov for  \r\n\r\n at stifte såkaldte &#187;skuffeselskaber&#171;, som oprettes og stiftes  \r\n\r\n udelukkende med salg for øje. Men netop skuffeselskabskonstruktionens særlige  \r\n\r\n karakter har gjort at styrelsen igennem mange år, har stillet særlige krav  \r\n\r\n til sikring af skuffeselskabers kapital. Det er styrelsens opfattelse, at  \r\n\r\n indskudskapitalen i et skuffeselskab skal indestå på selskabets konto fra  \r\n\r\n stiftelsestidspunktet til salg af selskabet finder sted, og virksomhed  \r\n\r\n påbegyndes. Styrelsens praksis har været beskrevet i Advokaten nr. 22 den 23.  \r\n\r\n november 1983 samt i UFR særtryk den 8. december 1990 side 465. </P>  \r\n\r\n<P>Herudover må disse selskaber som andre selskaber opfylde lovens krav. At  \r\n\r\n skuffeselskabet forud for tidspunktet, hvor overdragelse finder sted, ikke  \r\n\r\n har drevet anden erhvervsmæssig virksomhed end besiddelsen og forrentningen  \r\n\r\n af den indskudte kapital, indicerer ikke, at selskabet ikke i denne henseende  \r\n\r\n skulle være erhvervsdrivende i selskabslovens forstand. Selskaberne adskiller  \r\n\r\n sig ikke her fra andre selskaber, hvis eneste erhvervsmæssige aktivitet er  \r\n\r\n kapitalforvaltning. Lov om skattefri virksomhedsomdannelse § 1, stk. 2 er  \r\n\r\n udelukkende en regel, der tager sigt på de skattemæssige forhold. Reglen har  \r\n\r\n ingen selskabsretlig relevans. </P>  \r\n\r\n<P>Som påpeget af klageren regulerer aktieselskabslovens § 54, stk. 3 og  \r\n\r\n anpartsselskabslovens § 36, stk. 2 kompetencen mellem bestyrelsen og  \r\n\r\n direktionen. Herudover er det i bestemmelsen fastsat, hvilke pligter der  \r\n\r\n påhviler bestyrelsen og direktionen, herunder at der skal ske en  \r\n\r\n formueforvaltning. Ifølge 1969-betænkning nr. 540 af 1969 (s. 103) medfører  \r\n\r\n dette, at bestyrelsens og direktionens pligt med hensyn til  \r\n\r\n formueforvaltningen ikke blot er at konstatere aktivernes tilstedeværelse,  \r\n\r\n men efter lovens ord også omfatter deres ansvarlige anbringelse. Med andre  \r\n\r\n ord skal ledelsen også påse, at et selskabs egeninteresse tilgodeses. </P>  \r\n\r\n<P>Da skuffeselskaber udelukkende har en indskudskapital til sin rådighed,  \r\n\r\n indebærer bl.a. kravet i aktieselskabslovens § 54, stk. 3 og  \r\n\r\n anpartsselskabslovens § 36, stk. 2, at formueforvaltningen skal foregå på  \r\n\r\n betryggende måde. </P>  \r\n\r\n<P>Efter styrelsen opfattelse følger det heraf, at det er selskabsledelsens  \r\n\r\n pligt og ansvar at sikre sig, at den kontant indskudte selskabskapital  \r\n\r\n placeres på en sådan måde, at denne på forsvarlig vis forrentes til fordel  \r\n\r\n for selskabet, og at overskydende beløb efter dækning af udgifter til  \r\n\r\n revision m.v. også er til selskabets rådighed. </P>  \r\n\r\n<P>Styrelsen har derfor med hjemmel i aktieselskabslovens § 156a og  \r\n\r\n anpartsselskabslovens § 126a anmodet samtlige stiftere af skuffeselskaber om  \r\n\r\n fremover i forbindelse med indsendelse af anmeldelse at indsende erklæring  \r\n\r\n om, at den kontante indskudskapital er anbragt således, at den forrentes på  \r\n\r\n normale vilkår til fordel for selskabet, og at overskydende beløb efter  \r\n\r\n dækning af udgifter til revision m.v. også er til selskabets rådighed. </P>  \r\n\r\n<P>Styrelsen har herved kun taget stilling til, at selskabets ledelse skal  \r\n\r\n sørge for, at der sker en formueforvaltning af selskabskapitalen, og at denne  \r\n\r\n sker på betryggende og forsvarlig måde. Styrelsen har således ikke taget  \r\n\r\n stilling til, hvor stor en forrentning ud over normal forrentning det enkelte  \r\n\r\n selskab kan opnå. Dette er en forretningsmæssig disposition, som udelukkende  \r\n\r\n er selskabsledelsens ansvar. </P>  \r\n\r\n<P>På baggrund af skuffeselskabers særegne karakter, nemlig at de oprettes  \r\n\r\n udelukkende med et hurtigt salg for øje, er styrelsen af den opfattelse, at  \r\n\r\n der er en særlig pligt til at konstatere, at selskabslovene overholdes, både  \r\n\r\n for så vidt angår, at selskabskapitalen reelt er tilstede i de enkelte  \r\n\r\n selskaber, samt at der sker en formueforvaltning af kapitalen, indtil salget  \r\n\r\n af selskaberne finder sted. </P>  \r\n\r\n<P>Derfor er styrelsen også af den opfattelse, at lovens regler om koncerner  \r\n\r\n ikke finder anvendelse, for så vidt angår skuffeselskaber. Disse regler tager  \r\n\r\n sigte på et varigt økonomisk forhold mellem moder- og datterselskaber,  \r\n\r\n hvilket der ikke er tale om ved skuffeselskabskoncernkonstruktioner, idet som  \r\n\r\n før nævnt, disse udelukkende oprettes med henblik på et hurtigt salg. Efter  \r\n\r\n årsregnskabslovens terminologi kan de pågældende aktier/anparter kun optages  \r\n\r\n i stifterselskabets regnskab som omsætningsaktiver. </P>  \r\n\r\n<P>Styrelsen kan i den forbindelse henvise til Industriministeriets skrivelse  \r\n\r\n af 21. august 1980 ..., hvor Industriministeriet har givet Erhvervs- og  \r\n\r\n Selskabsstyrelsen medhold i en klagesag omkring koncernkonstruktioner ved  \r\n\r\n stiftelse af skuffeselskaber. Ministeriet udtalte, at det ikke er i  \r\n\r\n overensstemmelse med selskabslovenes krav om intentionerne bag loven at  \r\n\r\n stifte en kæde af selskaber på et og samme kapitalgrundlag. Erhvervs- og  \r\n\r\n Selskabsstyrelsen har administreret efter denne opfattelse siden 1980. </P>  \r\n\r\n<P>Oprettelse af et moderselskab (stifterselskab) som tegner  \r\n\r\n selskabskapitalen i de nystiftede skuffeselskaber 100%, og hvor  \r\n\r\n selskabskapitalen i de nyoprettede selskaber overføres fra moderselskabet til  \r\n\r\n datterselskaber (skuffeselskaber) er derimod i overensstemmelse med  \r\n\r\n selskabslovene og styrelsens praksis. Forrentningen af selskabskapitalen må  \r\n\r\n herefter ske i de enkelte skuffeselskaber (datterselskaber), og det indvundne  \r\n\r\n provenue må tilgå selskabet og være til rådighed for dette, indtil selskabet  \r\n\r\n sælges. </P>  \r\n\r\n<P>Det bemærkes, at folketingets ombudsmand i skrivelse af 11. oktober 1990  \r\n\r\n har givet Erhvervs- og Selskabsstyrelsen medhold i, at det ikke er i strid  \r\n\r\n med lighedsgrundsætningen at foretage en prioritering af sin sagsbehandling.  \r\n\r\n Dette gælder såvel mellem forskellige sagstyper (f.eks. skuffeselskaber) som  \r\n\r\n inden for den enkelte sagstype. </P>  \r\n\r\n<P>For så vidt angår skuffeselskaber, er det styrelsens praksis at prioritere  \r\n\r\n andre konkrete sager forud for registreringen af skuffeselskaber.  \r\n\r\n Ekspeditionstiden for skuffeselskaber vil i særlig grad afhænge af  \r\n\r\n arbejdsmængden i styrelsen. </P>  \r\n\r\n<P>Opmærksomheden henledes på, at til trods for .... har det i praksis vist  \r\n\r\n sig, at en del skuffeselskabsstiftere allerede har indrettet sig på  \r\n\r\n styrelsens nye praksis vedrørende forrentning,...' </P>  \r\n\r\n<P> <B>Den indgivne klage af 2. oktober 1992 suppleret i skrivelser af 22.  \r\n\r\n december 1992 og 11. januar 1993.</B>  </P>  \r\n\r\n<P>Advokat K har i klageskrivelsen af 2. oktober 1992, suppleret i skrivelser  \r\n\r\n af 22. december 1992 og 11. januar 1993, anmodet ankenævnet om at kende  \r\n\r\n styrelsens afgørelse af 9. september 1992 uberettiget. </P>  \r\n\r\n<P>Med hensyn til Erhvervs- og Selskabsstyrelsens henvisning til kravet om  \r\n\r\n dokumentation for kapitalens tilstedeværelse har klageren gjort gældende, at  \r\n\r\n selvom han for så vidt er enig i, at det bør være, som styrelsen har bestemt,  \r\n\r\n finder klageren dog, at styrelsen ikke har den fornødne lovhjemmel til at  \r\n\r\n kræve dokumentation for, at kapitalen i skuffeselskaber skal indestå kontant  \r\n\r\n til salget, og slet ikke til at kræve dokumentation for dette ved  \r\n\r\n selskabernes stiftelse. I forbindelse med stiftelse af aktie- eller  \r\n\r\n anpartsselskaber ophører Erhvervs- og Selskabsstyrelsens kompetence ved  \r\n\r\n registreringen, og kompetencen er efter selskabslovene begrænset til prøvelse  \r\n\r\n af, hvorvidt betingelserne for en registrering er tilstede på  \r\n\r\n registreringstidspunktet. Når klageren ikke tidligere har protesteret mod  \r\n\r\n styrelsens stigende krav til dokumentation for kapitalens tilstedeværelse, er  \r\n\r\n dette kun udtryk for, at klager, længe før styrelsen stillede de pågældende  \r\n\r\n krav, har stiftet selskaberne i overensstemmelse med kravene. Efter klagerens  \r\n\r\n opfattelse er det iøvrigt uafklaret, efter hvilke kriterier Erhvervs- og  \r\n\r\n Selskabsstyrelsen ved registrering af et nystiftet selskab vil afgøre, om  \r\n\r\n dette er et skuffeselskab eller ej. </P>  \r\n\r\n<P>Med hensyn til styrelsens krav om forretning af indskudskapitalen, bl.a.  \r\n\r\n med henvisning til aktieselskabslovens § 54, stk. 3, og anpartsselskabslovens  \r\n\r\n § 36, stk. 2, om forsvarlig formueforvaltning, har klageren anført, at  \r\n\r\n spørgsmålet om forsvarlig formueforvaltning kun kan påberåbes af aktionærer,  \r\n\r\n anpartshavere, kreditorer eller andre, der har en retlig økonomisk interesse  \r\n\r\n i forsvarlig formueforvaltning. Der er ingen holdepunkter for at antage, at  \r\n\r\n lovgiver har villet tillægge Erhvervs- og Selskabsstyrelsen en slags tilsyn  \r\n\r\n med, hvorledes ledelsen skal forvalte selskabets formue efter stiftelsen. De  \r\n\r\n nævnte paragraffer er da også placeret i lovens kapitel 9, der vedrører  \r\n\r\n &#187;selskabets ledelse&#171;, og naturligt derfor kun omhandler  \r\n\r\n forpligtelser for ledelsen og kun kan påberåbes af dem, der måtte have en  \r\n\r\n retlig interesse i at gøre uforsvarlig formueforvaltning gældende. Det  \r\n\r\n bestrides iøvrigt, at der ved manglende forrentning er tale om uforsvarlig  \r\n\r\n formueforvaltning. Forsvarlig formueadministration er ikke nødvendigvis  \r\n\r\n udtryk for, at kapitalen skal forrentes. Der er intet i selskabslovene, der  \r\n\r\n hindrer, at et selskabs kontante kapital kan henlægge i selskabets pengeskab,  \r\n\r\n hvis ledelsen mener, at dette er mere forsvarligt end at anbringe dem i en  \r\n\r\n bank. Hjemmelen til forrentningskravet kan heller ikke findes i  \r\n\r\n aktieselskabslovens § 156 a og anpartsselskabslovens § 126 a. Herom har  \r\n\r\n klageren henvist til den kommenterede udgave af aktieselskabsloven og  \r\n\r\n anpartsselskabsloven, hvoraf det netop fremgår, at reglerne ikke indeholder  \r\n\r\n hjemmel for styrelsen til at kræve oplysninger med det sigte at foretage en  \r\n\r\n bedømmelse af de bag anmeldelsen liggende dispositioners hensigtsmæssighed  \r\n\r\n eller forretningsmæssige forsvarlighed. Det fremgår endvidere af lovmotiverne  \r\n\r\n til de to bestemmelser - betænkning nr. 362 af 1964 side 192, at  \r\n\r\n &#187;ligesom efter den gældende lov skal aktieselskabs-registeret (nu  \r\n\r\n Erhvervs- og Selskabsstyrelsen) efter udkastet principielt være en  \r\n\r\n registreringsmyndighed og ikke nogen kontrollerende og tilsynsførende  \r\n\r\n myndighed af samme art som f.eks. Forsikringsrådet og Tilsynet med Banker og  \r\n\r\n Sparekasser. I modsætning til sådanne andre myndigheder skal  \r\n\r\n aktieselskabs-registeret ikke udøve nogen kontrol med de ansvarlige  \r\n\r\n selskabsorganers ledelse.&#171; Videre fremgår det af betænkningen at  \r\n\r\n &#187;ansvaret for, at selskabernes virksomhed drives på forsvarlig måde,  \r\n\r\n skal som hidtil alene påhvile selskabernes ledelse. Som  \r\n\r\n registreringsmyndighed har aktieselskabs-registeret til opgave at registrere  \r\n\r\n og bekendtgøre de anmeldelser ....&#171;. Af betænkningen side 75 fremgår det  \r\n\r\n at &#187;... aktieselskabs-registeret alene er en registreringsmyndighed, som  \r\n\r\n hverken har til opgave eller har midler til at føre tilsyn med, at  \r\n\r\n aktieselskaber stiftes eller drives på forsvarlig måde...&#171;. Den senere  \r\n\r\n betænkning nr. 540 fra 1969 henviser s. 181 til, at udkastets bestemmelser om  \r\n\r\n anmeldelser og disses registrering i alt væsentligt er i overensstemmelse med  \r\n\r\n de tilsvarende bestemmelser i 1964 udkastet, der er citeret. Også af  \r\n\r\n skattemæssige og administrationsmæssige grunde som hensynet til  \r\n\r\n erhvervslivets ønsker om faste priser på skuffeselskaber er det mest  \r\n\r\n hensigtsmæssigt, at skuffeselskabskapitalen ikke forrentes, og dette skøn har  \r\n\r\n styrelsen således ingen hjemmel til at blande sig i. Der er intet til hinder  \r\n\r\n for, at forrentningen kan foregå i det stiftende moderselskab, og der er  \r\n\r\n intet der indicerer, at koncernregnskaber ikke omfatter alle former for  \r\n\r\n koncerner, hvad enten datterselskabets aktier eller anparter er opført som  \r\n\r\n omsætningsaktiver eller anlægsaktiver. </P>  \r\n\r\n<P>Med hensyn til styrelsen udtalelse i afgørelsen af 9. september 1992 om at  \r\n\r\n det er en forudsætning, for at en virksomhed kan registreres som aktie- eller  \r\n\r\n anpartsselskab, at den er erhvervsdrivende, og at dette kan begrunde kravet  \r\n\r\n om forrentning, hvor forrentningen er lig den erhvervsmæssige aktivitet, har  \r\n\r\n klageren henvist til loven om skattefri virksomhedsomdannelse (lov nr. 264 af  \r\n\r\n 8. juni 1983). Efter den nævnte lovs § 1, stk. 2, fremgår det, at &#187;hvis  \r\n\r\n omdannelsen sker ved overdragelse til et selskab, der allerede er  \r\n\r\n registreret, er det en betingelse, at selskabet ikke forud for tidspunktet,  \r\n\r\n hvor overdragelsen finder sted, har drevet erhvervsmæssig  \r\n\r\n virksomhed....&#171;. Med henvisning hertil har klager svært ved se,  \r\n\r\n hvorledes disse to lovregler kan forenes, medmindre lov om skattefri  \r\n\r\n virksomhedsomdannelse er udtryk for lex specialis, således at lovgiver har  \r\n\r\n tilsigtet at fravige aktieselskabslovens § 1, for så vidt angår  \r\n\r\n skuffeselskaber. Hvordan skulle færdigregistrerede aktie- eller  \r\n\r\n anpartsselskaber ellers kunne anvendes til skattefri virksomhedsomdannelse.  \r\n\r\n Det er derfor forkert, når styrelsen anfører i sin redegørelse, at reglen i  \r\n\r\n virksomhedsomdannelsesloven ingen selskabsretlig relevans har. At den nævnte  \r\n\r\n lov har selskabsretlig relevans støttes efter klagerens opfattelse da også af  \r\n\r\n professor Bernhard Gomard i &#187;Aktieselskaber og Anpartsselskaber&#171;,  \r\n\r\n 2. udgave, pagina 102, note 38. </P>  \r\n\r\n<P> <B>Ankenævnet skal udtale:</B>  </P>  \r\n\r\n<P>Efter aktieselskabslovens § 156 a (anpartsselskabslovens § 126 a) kan  \r\n\r\n Erhvervs- og Selskabsstyrelsen ved anmeldelse til registrering eller senere i  \r\n\r\n alle for styrelsen foreliggende forhold af selskabsretlig karakter afkræve et  \r\n\r\n selskab sådanne oplysninger, som er nødvendige for at kunne konstatere om  \r\n\r\n lovgivningen, herunder selskabslovene og selskabets vedtægter er overholdt.  \r\n\r\n Af forarbejderne til aktieselskabsloven, herunder § 156 a, der oprindelig  \r\n\r\n blev optaget i loven i 1973 som § 155, stk. 6, fremgår bl.a., at styrelsens  \r\n\r\n karakter af registreringsmyndighed ikke ændres herved. Bestemmelsen  \r\n\r\n indeholder således ikke selvstændig hjemmel for styrelsen til at stille andre  \r\n\r\n materielle krav til selskaberne end sådanne, der følger af lovgivningen  \r\n\r\n iøvrigt eller af vedtægterne, ligesom ansvaret for at selskaberne drives på  \r\n\r\n forsvarlig måde fortsat alene påhviler selskabets ledelse. </P>  \r\n\r\n<P>Idet bemærkes, at der ikke for de selskaber, der er omfattet af sagen,  \r\n\r\n gælder særlige regler efter lovgivningen, findes der herefter ikke med  \r\n\r\n udgangspunkt i aktieselskabslovens § 1 (anpartsselskabslovens § 1)  \r\n\r\n sammenholdt med § 54 (anpartsselskabslovens § 36) eller andre bestemmelser i  \r\n\r\n lovgivningen at være grundlag for styrelsen til at stille kravet i den  \r\n\r\n påklagede afgørelse af 9. september 1992 om, at den kontante indskudskapital  \r\n\r\n skal forrentes på normale vilkår til fordel for selskabet, og at overskydende  \r\n\r\n beløb efter dækning af udgifter til revision m.v. også er til selskabets  \r\n\r\n rådighed. </P>  \r\n\r\n<P>For så vidt angår kravet om kapitalens tilstedeværelse bemærkes, at det  \r\n\r\n daværende aktieselskabsregister med Industriministeriets accept allerede i  \r\n\r\n 1984 traf afgørelse om, at selskabskapitalen i hvert enkelt selskab fra  \r\n\r\n stiftelsen og indtil salget af aktierne/anparterne skal henstå kontant på  \r\n\r\n bankkonto lydende på selskabets navn til det pågældende selskabs frie  \r\n\r\n disposition uden begrænsninger i form af pantsætning eller lignende. Da  \r\n\r\n henvisningen i Erhvervs- og Selskabsstyrelsens skrivelse af 9. september 1992  \r\n\r\n til kravet om kapitalens tilstedeværelse efter sit materielle indehold er  \r\n\r\n identisk med afgørelsen fra 1984, har ankenævnet ikke grundlag for nu at tage  \r\n\r\n dette spørgsmål under påkendelse, jf. bl.a. aktieselskabslovens § 159 b  \r\n\r\n (anpartsselskabslovens § 129 b), idet dette spørgsmål herefter alene henhører  \r\n\r\n under domstolene. </P>  \r\n\r\n<P>Herefter ophæver ankenævnet Erhvervs- og Selskabsstyrelsens afgørelse af  \r\n\r\n 9. september 1992 for så vidt angår kravet om forrentning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19936040725"
        },
        {
            "displayName": "Entydig dokumentidentifikation",
            "displayValue": "CA008073"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60407"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "17/05/1993"
        },
        {
            "displayName": "Administrerende myndighed",
            "displayValue": "Industri- og Samordningsministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "92-57.592"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}