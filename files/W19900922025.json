{
    "id": 32842,
    "title": "Vedrørende eventuel dækningsafgift af ejendomme, der både anvendes til hotel og til kursusvirksomhed ",
    "documentTypeId": "240",
    "isSagsforlobPeriodValid": false,
    "shortName": "KEN nr 9220 af 14/09/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at dækningsafgiftsspørgsmålet ved blandet benyttelse af en  \r\n\r\n ejendom som hotel (afgiftspligtigt formål) og kursusvirksomhed  \r\n\r\n (ikke-afgiftspligtigt formål) efter ministeriets opfattelse må afgøres ud  \r\n\r\n fra, om det dækningsafgiftspligtige formål må anses for at være  \r\n\r\n hovedformålet. Dette må bero på en samlet bedømmelse, hvori en evt. opdeling  \r\n\r\n af virksomhedens regnskab på de forskellige formål vil være et væsentligt  \r\n\r\n moment. Hvis anvendelsen til dækningsafgiftspligtigt formål må anses for  \r\n\r\n hovedformålet, er ejendommen dækningsafgiftspligtig i sin helhed. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vedrørende eventuel dækningsafgift af ejendomme,  \r\n\r\n der både anvendes til hotel og til kursusvirksomhed </H1>  \r\n\r\n<P></P>  \r\n\r\n<BR>  \r\n\r\n<P> Vedr. evt. dækningsafgift af Hotel Faaborg Fjord. </P>  \r\n\r\n<P>I skrivelse af 27. juni 1990 (j.nr. E-11/R.6968/st-mt), jf. skrivelse af  \r\n\r\n 23. august 1990, har Faaborg Kommune udbedt sig en udtalelse om lovgrundlaget  \r\n\r\n for fortsat at påligne Hotel Faaborg Fjord dækningsafgift efter § 23 A i den  \r\n\r\n kommunale ejendomsskattelov. </P>  \r\n\r\n<P>Baggrunden er, at hotellet i foråret 1990 har rettet henvendelse til  \r\n\r\n kommunen og har oplyst, at hovedparten af omsætningen hidrører fra kurser og  \r\n\r\n konferencer. Ifølge en opgørelse fra hotellets revisor har omsætningen  \r\n\r\n vedrørende kurser for årene 1987-89 og 1. kvartal 1990 udgjort hhv. 38,6  \r\n\r\n pct., 55,5 pct., 65,6 pct. og 72,1 pct. af hotellets samlede omsætning. </P>  \r\n\r\n<P>Der er således tale om en ejendom med en blandet anvendelse, både som  \r\n\r\n hotel (afgiftspligtigt formål) og til kursusvirksomhed (ikke-afgiftspligtigt  \r\n\r\n formål). </P>  \r\n\r\n<P>Kommunen har henvist til, at der i ejendomsskatteloven § 23 A er regler om  \r\n\r\n delvis afgift af ejendomme i tilfælde, hvor der foreligger en faktisk fysisk  \r\n\r\n (stk. 1) eller sæsonmæssig (stk. 2) opdeling af ejendommens anvendelse til  \r\n\r\n afgiftspligtigt og ikke-afgiftspligtigt formål. </P>  \r\n\r\n<P>Efter kommunens opfattelse kan bestemmelserne i § 23 A om delvis afgift  \r\n\r\n ikke anvendes ved den form for blandet benyttelse, der er tale om i  \r\n\r\n forbindelse med Hotel Faaborg Fjord. </P>  \r\n\r\n<P>I denne anledning skal man meddele, at dækningsafgiftsspørgsmålet ved den  \r\n\r\n nævnte form for blandet benyttelse efter Indenrigsministeriets opfattelse må  \r\n\r\n afgøres ud fra, om det dækningsafgiftspligtige formål må anses at være  \r\n\r\n hovedformålet. Dette må bero på en samlet bedømmelse, hvori en evt. opdeling  \r\n\r\n af virksomhedens regnskab på de forskellige formål vil være et væsentligt  \r\n\r\n moment. </P>  \r\n\r\n<P>Hvis bedømmelsen falder ud til, at anvendelse til dækningsafgiftspligtigt  \r\n\r\n formål må anses at være hovedformålet, bliver konsekvensen, at ejendommen er  \r\n\r\n dækningsafgiftspligtig i sin helhed. Dette er en følge af, at de to ovenfor  \r\n\r\n nævnte regler om delvis dækningsafgift ikke kan anvendes ved den form for  \r\n\r\n blandet benyttelse, der her er tale om. </P>  \r\n\r\n<P>Hvis kommunen kan acceptere det fremlagte materiale om  \r\n\r\n omsætningsforholdene, må Indenrigsministeriet for sit vedkommende vurdere  \r\n\r\n sagen således, at der fra og med skatteåret 1988 ikke har været den fornødne  \r\n\r\n hjemmel til at påligne Hotel Faaborg Fjord dækningsafgift efter  \r\n\r\n ejendomsskattelovens § 23 A. </P>  \r\n\r\n<P>Med hensyn til dokumentation for anvendelsen af en ejendom med blandet  \r\n\r\n benyttlese vil udarbejdelse af 2 selvstændige regnskaber eller lign. kunne  \r\n\r\n være et relevant middel. Og kommunen kan naturligvis tilkendegive over for  \r\n\r\n ejeren, at den ønsker den fornødne dokumentation tilvejebragt på denne måde.  \r\n\r\n Men der kan ikke stilles et direkte krav om en bestemt form for  \r\n\r\n dokumentation. Det vil sige, at hvis ejeren præsterer en anden form for  \r\n\r\n dokumentation, som kommunen må bedømme som tilfredsstillende, så må denne  \r\n\r\n dokumentation accepteres. </P>  \r\n\r\n<P>Med venlig hilsen </P>  \r\n\r\n<P>Thor Pedersen </P>  \r\n\r\n<P>Ib Jensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19900922025"
        },
        {
            "displayName": "Entydig dokumentidentifikation",
            "displayValue": "CA000766"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9220"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "14/09/1990"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "ø.afd.1437-9/1990"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}