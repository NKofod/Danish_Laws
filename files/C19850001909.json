{
    "id": 61758,
    "title": "Cirkulære om ændring af kildeskatteloven (Fremrykket årsopgørelse m.v.) ",
    "documentTypeId": "170",
    "isSagsforlobPeriodValid": false,
    "shortName": "CIR nr 19 af 18/02/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af kildeskatteloven </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Fremrykket årsopgørelse m.v.) </P>  \r\n\r\n<BR>  \r\n\r\n<P>Ved lov nr. 231 af 23. maj 1984 er der foretaget ændringer i følgende  \r\n\r\n paragraffer i kildeskatteloven: § 55, § 59, § 61, stk. 2-6, § 62, stk. 3-4, §  \r\n\r\n 62A, stk. 1-4, og § 89A. </P>  \r\n\r\n<P>Ved lov nr. 606 af 12. december 1984 er der foretaget ændringer i lovens §  \r\n\r\n 59 og § 62, stk. 3. </P>  \r\n\r\n<P>Baggrunden for lov nr. 231 af 23. maj 1984 var, at der var blevet skabt  \r\n\r\n tekniske muligheder for, at opgørelsestidspunktet for de foreløbige  \r\n\r\n skattebeløb og den beregnede slutskat kunne fremrykkes. </P>  \r\n\r\n<P>Udsendelsen af slutopgørelsen, der nu benævnes årsopgørelsen, vil herefter  \r\n\r\n for langt den overvejende del af de skattepligtige ske i perioden 1. maj 15.  \r\n\r\n juni i det år, hvori ligningen foretages. Tidligere skete udsendelsen i  \r\n\r\n perioden 1. oktober - 1. december i samme år. Den fremrykkede udsendelse vil  \r\n\r\n blive gennemført for årsopgørelserne vedrørende indkomståret 1984 og følgende  \r\n\r\n indkomstår. Udsendelsen vedrørende indkomståret 1984 kan dog af tekniske  \r\n\r\n grunde først ske i perioden 1. juni - 15. juli. </P>  \r\n\r\n<P>Den fremrykkede udsendelse af årsopgørelserne har gjort det muligt at  \r\n\r\n fremrykke udbetalingen af overskydende skat, der som hidtil skal foretages i  \r\n\r\n forbindelse med udsendelsen af årsopgørelserne. Terminerne for opkrævning af  \r\n\r\n restskat på 5.000 kr. eller derover er ligeledes blevet fremrykket, således  \r\n\r\n at restskatten m.v. som hovedregel fremover vil forfalde til betaling den 1.  \r\n\r\n september, 1. oktober og 1. november i det år, hvori ligningen foretages.  \r\n\r\n</P>  \r\n\r\n<P>I tilknytning til ændringerne af terminerne for udbetaling af overskydende  \r\n\r\n skat og betaling af restskat er satserne for procentgodtgørelse og -tillæg  \r\n\r\n ændret. Der er endvidere sket ændring af reglerne om fremskyndet  \r\n\r\n tilbagebetaling og frivillig indbetaling af foreløbig skat. Reglerne om  \r\n\r\n frivillig indbetaling af foreløbig skat er ændret både ved lov nr. 231 af 23.  \r\n\r\n maj 1984 og lov nr. 606 af 12. december 1984. </P>  \r\n\r\n<P>Herudover er der gennemført visse mindre væsentlige ændringer af  \r\n\r\n kildeskatteloven, herunder ændringer af teknisk og redaktionel karakter. </P>  \r\n\r\n<P>Ændringslovene har virkning fra og med indkomståret 1984. Dog har  \r\n\r\n forlængelsen af fristen for frivillig indbetaling af foreløbig skat virkning  \r\n\r\n fra og med indkomståret 1985. </P>  \r\n\r\n<P CLASS=PUNKT> <B>1.</B> Fremskyndet tilbagebetaling af for meget betalt  \r\n\r\n foreløbig skat (§ 55) </P>  \r\n\r\n<P>Adgangen til at begære fremskyndet tilbagebetaling af for meget betalt  \r\n\r\n foreløbig skat efter kildeskattelovens § 55 er blevet begrænset, således at  \r\n\r\n begæringen herom skal være fremsat inden udgangen af det kalenderår, hvori  \r\n\r\n den foreløbige skat opkræves. </P>  \r\n\r\n<P>Kravet om, at begæring skal være fremsat inden udgangen af det nævnte  \r\n\r\n kalenderår, er ufravigeligt. </P>  \r\n\r\n<P>En begæring om udbetaling efter § 55 skal endvidere indeholde de  \r\n\r\n nødvendige oplysninger for bedømmelsen af begæringen. Såfremt der ved  \r\n\r\n udgangen af kalenderåret kun foreligger f.eks. et ønske om tilbagebetaling  \r\n\r\n eller en begæring, hvori der blot henvises til den endnu ikke-indsendte  \r\n\r\n selvangivelse, kan fremskyndet tilbagebetaling således ikke finde sted. </P>  \r\n\r\n<P>De nærmere betingelser for, hvornår tilbagebetaling kan finde sted,  \r\n\r\n fastsættes af statsskattedirektoratet. </P>  \r\n\r\n<P CLASS=PUNKT> <B>2.</B> Frivillig indbetaling af foreløbig skat (§ 59) </P>  \r\n\r\n<P>Frivillig indbetaling af foreløbig skat vedrørende indkomståret 1982 og  \r\n\r\n tidligere år kunne senest finde sted den 15. marts i det år, hvori ligningen  \r\n\r\n blev foretaget. </P>  \r\n\r\n<P>Ved lov nr. 69 af 28. februar 1984 blev fristen med virkning for  \r\n\r\n indbetalinger vedrørende indkomståret 1983 og følgende år forlænget til den  \r\n\r\n 1. juni i det år, hvori ligningen foretages. </P>  \r\n\r\n<P>Fristen er nu med virkning for indbetalinger vedrørende indkomståret 1985  \r\n\r\n og følgende år yderligere forlænget til den 1. juli i det år, hvori ligningen  \r\n\r\n foretages. </P>  \r\n\r\n<P>Fristen for indbetalinger vedrørende indkomståret 1984 er således -  \r\n\r\n ligesom for indbetalinger vedrørende 1983 - den 1. juni i det år, hvori  \r\n\r\n ligningen foretages. </P>  \r\n\r\n<P>Adgangen til at foretage frivillige indbetalinger efter indkomstårets  \r\n\r\n udløb er dog med virkning for indbetalinger vedrørende indkomståret 1984 og  \r\n\r\n følgende år blevet begrænset, således at indbetalinger efter den 1. februar i  \r\n\r\n det år, hvori ligningen foretages, ikke kan overstige 25.000 kr. </P>  \r\n\r\n<P>Ved lov nr. 231 af 23. maj 1984 blev det bestemt, at frivillige  \r\n\r\n indbetalinger efter indkomstårets udløb ikke kunne overstige 25.000 kr. Det  \r\n\r\n var således tidspunktet for udløbet af den skattepligtiges faktiske  \r\n\r\n indkomstår (regnskabsår), der var afgørende for, om den skattepligtiges  \r\n\r\n indbetalinger var omfattet af begrænsningen. </P>  \r\n\r\n<P>Ved lov nr. 606 af 12. december 1984 blev det afgørende tidspunkt ændret  \r\n\r\n til den 1. februar i det år, hvori ligningen foretages. Fristen for frivillig  \r\n\r\n indbetaling af foreløbig skat på mere end 25.000 kr. er således nu den samme  \r\n\r\n for alle skattepligtige, uanset hvilket indkomstår der anvendes. </P>  \r\n\r\n<P>Såfremt der efter den 1. februar i det år, hvori ligningen foretages, sker  \r\n\r\n frivillig indbetaling af et beløb, der overstiger 25.000 kr., tilbagebetales  \r\n\r\n det overskydende beløb. Den skattepligtige kan dog anmode skattemyndighederne  \r\n\r\n om at lade beløbet indgå som en frivillig indbetaling for det følgende  \r\n\r\n indkomstår, jfr. § 59, 1. pkt. Den skattepligtige kan endvidere anmode om, at  \r\n\r\n beløbet anvendes til dækning af en endnu ikke forfalden restskat eller en  \r\n\r\n restance af personlig skat. </P>  \r\n\r\n<P CLASS=PUNKT> <B>3.</B> Opkrævning af restskat (§ 61) </P>  \r\n\r\n<P>Restskat m.v. på mindre end 5.000 kr. vil blive opkrævet som efter de  \r\n\r\n gældende regler. Det vil sige, at beløbet enten indregnes i næste års  \r\n\r\n foreløbige skat, eller - såfremt årsopgørelsen udskrives efter den 1. oktober  \r\n\r\n - opkræves efter samme regler som B-skat. </P>  \r\n\r\n<P>Procenttillægget til restskat under 5.000 kr. er ligeledes fortsat 8 pct.  \r\n\r\n</P>  \r\n\r\n<P>Udgør restskatten m.v. derimod et beløb, der er 5.000 kr. eller derover,  \r\n\r\n er forfaldsdatoerne ændret fra den 1. i hver af månederne januar, februar og  \r\n\r\n marts i året efter det år, hvori ligningen foretages, til den 1. i hver af  \r\n\r\n månederne september, oktober og november i det år, hvori ligningen foretages.  \r\n\r\n Såfremt årsopgørelserne først udskrives den 1. september eller senere i det  \r\n\r\n år, hvori ligningen foretages, forfalder raterne til betaling den 1. i hver  \r\n\r\n af de nærmest følgende 3 måneder, dog bortset fra juni og december måned.  \r\n\r\n</P>  \r\n\r\n<P>Da terminerne for opkrævning af restskat på 5.000 kr. eller derover i  \r\n\r\n langt de fleste tilfælde er blevet fremrykket, er procenttillægget i disse  \r\n\r\n tilfælde nedsat fra 8 til 7 pct. </P>  \r\n\r\n<P>Når der således bliver forskellige procenttillægssatser, kan man ikke som  \r\n\r\n hidtil medregne procenttillægget ved afgørelsen af, om det skyldige beløb er  \r\n\r\n under beløbsgrænsen. Afgørende for beløbsgrænsen vil således alene være selve  \r\n\r\n restskatten med tillæg af evt. morarenter efter § 63, stk. 1. </P>  \r\n\r\n<P CLASS=PUNKT> <B>4.</B> Tilbagebetaling af overskydende skat (§ 62) </P>  \r\n\r\n<P>Tilbagebetaling af overskydende skat med godtgørelse efter § 62, stk. 3,  \r\n\r\n skal fremover ske i tiden fra den 1. maj til den 1. oktober i det år, hvori  \r\n\r\n ligningen foretages. Tidligere skete tilbagebetalingen i tiden fra den 1.  \r\n\r\n oktober til den 1. december i samme år. </P>  \r\n\r\n<P>Såfremt overskydende skat undtagelsesvis først udbetales efter den 1.  \r\n\r\n oktober, skal der ydes den skattepligtige en rente på 1 pct. af det  \r\n\r\n overskydende beløb pr. påbegyndt måned efter den 1. oktober. Efter de  \r\n\r\n tidligere regler tilkom denne rente skattepligtige, hvis overskydende skat  \r\n\r\n først tilbagebetaltes efter den 1. december. </P>  \r\n\r\n<P>Som følge af den fremrykkede udbetaling af overskydende skat er satsen for  \r\n\r\n procentgodtgørelsen i § 62, stk. 3, 1. pkt., ændret, således at godtgørelsen  \r\n\r\n beregnes med 4 pct. mod tidligere 5. </P>  \r\n\r\n<P>Reglen i § 62, stk. 3, 2. pkt., om, at der ikke ydes procentgodtgørelse  \r\n\r\n til overskydende skat, i det omfang denne modsvares af beløb, som efter § 59  \r\n\r\n er indbetalt efter udløbet af det kalenderår, skattebetalingen vedrører, er  \r\n\r\n ændret ved lov nr. 606 af 12. december 1984. Efter ændringen ydes der ikke  \r\n\r\n procentgodtgørelse til overskydende skat, som modsvares af beløb, der er  \r\n\r\n indbetalt efter § 59, uanset hvornår indbetalingerne efter denne bestemmelse  \r\n\r\n er foretaget. For indkomståret 1984 kan der dog efter begæring indrømmes  \r\n\r\n procentgodtgørelse i det omfang, det kan dokumenteres, at den overskydende  \r\n\r\n skat modsvares af beløb, der er indbetalt efter § 59 inden den 14. november  \r\n\r\n 1984. Statsskattedirektoratet fastsætter de nærmere regler for behandlingen  \r\n\r\n af disse begæringer m.v. </P>  \r\n\r\n<P>Endelig er reglen i § 62, stk. 3, 3. pkt., om, at der til den del af den  \r\n\r\n overskydende skat, der overstiger 100.000 kr., ikke gives procentgodtgørelse,  \r\n\r\n ophævet. </P>  \r\n\r\n<P CLASS=PUNKT> <B>5.</B> Ændrede årsopgørelser (§ 62A) </P>  \r\n\r\n<P>Efter den tidligere ordning forekom der ikke ændrede årsopgørelser, hvis  \r\n\r\n udskrivningsdato var den 1. oktober eller tidligere i det år, hvori ligningen  \r\n\r\n foretages, hvorfor § 62A ikke indeholdt bestemmelser om virkningerne af en  \r\n\r\n ændret årsopgørelse i disse tilfælde. </P>  \r\n\r\n<P>Da fremrykningen af udsendelsen af årsopgørelserne medfører, at der kan  \r\n\r\n forekomme ændrede årsopgørelser, hvis udskrivningsdato er den 1. oktober  \r\n\r\n eller tidligere i det år, hvori ligningen foretages, er der nu i § 62A  \r\n\r\n indført bestemmelser om virkningerne heraf. </P>  \r\n\r\n<P>Der er ikke sket ændringer af reglerne om virkningerne af en ændret  \r\n\r\n årsopgørelse, hvis udskrivningsdato er senere end den 1. oktober i det år,  \r\n\r\n hvori ligningen foretages. </P>  \r\n\r\n<P>I tilfælde, hvor en ændret årsopgørelse medfører, at der skal betales  \r\n\r\n restskat eller yderligere restskat, er det i § 62A, stk. 1, 1. pkt., fastsat,  \r\n\r\n at reglerne i § 61, stk. 3-5, gælder for betaling af beløbet med tillæg efter  \r\n\r\n § 61, stk. 2. Såfremt en ændret årsopgørelse med udskrivningsdato den 1.  \r\n\r\n oktober eller tidligere medfører restskat eller yderligere restskat, og den  \r\n\r\n samlede restskat er under indregningsgrænsen, skal restskatten således  \r\n\r\n indregnes i næste års forskudsskat. </P>  \r\n\r\n<P>Såfremt den ændrede årsopgørelse er udskrevet efter den 1. oktober i det  \r\n\r\n år, hvori ligningen foretages, berører ændringen fortsat ikke den overførsel  \r\n\r\n eller opkrævning, der er sket efter § 61, stk. 3 og stk. 4, af den evt.  \r\n\r\n tidligere beregnede restskat, jfr. § 62A, stk. 1, 2. pkt. </P>  \r\n\r\n<P>Såfremt der foreligger allerede forfaldne rater af tidligere pålignet  \r\n\r\n restskat på tidspunktet for ændringen, berører ændringen fortsat ikke  \r\n\r\n opkrævningen af disse. </P>  \r\n\r\n<P>§ 62A, stk. 1, indeholder ikke regler om beregning af procenttillægget,  \r\n\r\n hvorfor dette beregnes efter § 61, stk. 2, på grundlag af den samlede  \r\n\r\n restskat. Dette gælder også i de i § 62A, stk. 1, 2. pkt. nævnte situationer.  \r\n\r\n</P>  \r\n\r\n<P>Reglen i § 62A, stk. 2, omhandler de tilfælde, hvor en ændret årsopgørelse  \r\n\r\n medfører nedsættelse eller bortfald af overskydende skat, der allerede er  \r\n\r\n udbetalt til den skattepligtige. Virkningen heraf er, at beløbet skal  \r\n\r\n tilbagebetales tillige med godtgørelse efter § 62, stk. 3, og evt. renter  \r\n\r\n efter § 62, stk. 4, 2. pkt., samt at tilbagebetalingen sker efter § 61, stk.  \r\n\r\n 5. Det samme gælder nu også, såfremt den ændrede årsopgørelse er udskrevet  \r\n\r\n den 1. oktober eller tidligere i det år, hvori ligningen foretages. </P>  \r\n\r\n<P>I tilfælde, hvor den ændrede årsopgørelse er udskrevet den 1. oktober  \r\n\r\n eller tidligere i det år, hvori ligningen foretages, kan der ikke ske  \r\n\r\n udbetaling af renter efter § 62, stk. 4, 2. pkt. </P>  \r\n\r\n<P>I tilfælde, hvor en ændret årsopgørelse medfører, at en tidligere beregnet  \r\n\r\n restskat nedsættes eller bortfalder, skal der inden udbetaling af det  \r\n\r\n nedsatte beløb med procenttillæg og rentegodtgørelse ske modregning af evt.  \r\n\r\n uforfalden restskat efter § 61, stk. 3-5, jfr. § 62A, stk. 3, 4. pkt. </P>  \r\n\r\n<P>I § 62A, stk. 3, 6. pkt., er det bestemt, at såfremt årsopgørelsen er  \r\n\r\n udskrevet efter den 1. oktober i det år, hvori ligningen foretages, berører  \r\n\r\n ændringen ikke den overførsel af restskat m.v. til det følgende år, der er  \r\n\r\n sket efter § 61, stk. 3. </P>  \r\n\r\n<P>Såfremt den ændrede årsopgørelse udskrives den 1. oktober eller tidligere  \r\n\r\n i det år, hvori ligningen foretages, skal der således ske modregning af  \r\n\r\n restskat, der i medfør af § 61, stk. 3, er indregnet i næste års  \r\n\r\n forskudsskat. </P>  \r\n\r\n<P>Reglen i § 62A, stk. 4, omhandler tilfælde, hvor en ændret årsopgørelse  \r\n\r\n medfører, at der fremkommer overskydende skat eller yderligere overskydende  \r\n\r\n skat. Virkningen heraf er, at beløbet tilbagebetales med godtgørelse efter §  \r\n\r\n 62, stk. 3, og evt. renter efter § 62, stk. 4, 2. pkt., inden udgangen af den  \r\n\r\n måned, der følger nærmest efter udskrivningsdatoen. Inden tilbagebetaling  \r\n\r\n finder sted, foretages dog modregning af evt. restancer af personlig skat og  \r\n\r\n påløbne morarenter. Denne regel gælder nu også, såfremt den ændrede  \r\n\r\n årsopgørelse er udskrevet den 1. oktober eller tidligere i det år, hvori  \r\n\r\n ligningen foretages. </P>  \r\n\r\n<P>I tilfælde, hvor den ændrede årsopgørelse udskrives den 1. oktober eller  \r\n\r\n tidligere i det år, hvori ligningen foretages, kan der ikke ske udbetaling af  \r\n\r\n renter efter § 62, stk. 4, 2. pkt. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 18. februar  \r\n\r\n 1985 </I> </P>  \r\n\r\n<P CLASS=UNDERSKREVET-AF ALIGN=CENTER>Jens Rosman </P>  \r\n\r\n<P CLASS=MINISTER ALIGN=RIGHT>/ Jesper Pålsson </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/05/1985"
        },
        {
            "displayName": "Accession",
            "displayValue": "C19850001909"
        },
        {
            "displayName": "Entydig dokumentidentifikation",
            "displayValue": "CM020738"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "18/02/1985"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Min.f.skatter og afgifter Skd. 580-1001-321."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}