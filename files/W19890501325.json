{
    "id": 32424,
    "title": "Klage over tilslutningspligt begrundet med manglende selvbestemmelsesret. ",
    "documentTypeId": "240",
    "isSagsforlobPeriodValid": false,
    "shortName": "KEN nr 5013 af 22/09/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Klagen begrundes med, at tilslutningspligten opfattes som indgriben i  \r\n\r\n selvbestemmelsesretten. Der anmodes om, at der tages skridt til fremtidigt at  \r\n\r\n hindre tvangstilslutning samt, at der sikres dispensationsmuligheder fra  \r\n\r\n tilslutningspligt. Energiministeriet anfører, at kommunens hjemmel til at  \r\n\r\n pålægge tilslutningspligt findes i Energiministeriets bekendtgørelse nr. 98  \r\n\r\n af 19. marts 1982 §§ 6 og 8, endvidere at undtagelsesbestemmelser fra  \r\n\r\n tilslutningspligten findes i samme bekendtgørelse § 11, samt endelig at  \r\n\r\n dispensationsmulighed forefindes i bekendtgørelsens § 13, hvorfor klagen  \r\n\r\n afvises. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Klage over tilslutningspligt begrundet med  \r\n\r\n manglende selvbestemmelsesret. </H1>  \r\n\r\n<P></P>  \r\n\r\n<BR>  \r\n\r\n<P>I skrivelse af 8. marts 1989 har de klaget over Energistyrelsens afgørelse  \r\n\r\n af 16. januar 1989 vedrørende tilslutningspligt til Bramming  \r\n\r\n Fjernvarmeforsyning. </P>  \r\n\r\n<P>De begrunder deres klage med, at de opfatter kommunens pålæg af  \r\n\r\n tilslutningspligt, som indgriben i deres selvbestemmelsesret. De anmoder i  \r\n\r\n denne forbindelse om, at der tages skridt til fremtidigt at hindre  \r\n\r\n tvangstilslutning i forbindelse med udbygning af et fjernvarmeområde, og at  \r\n\r\n man sikrer dispensationsmuligheder fra generelle krav om fremskyndet  \r\n\r\n tilslutnings-pligt/afgift indenfor den almindelige tidsfrist. Endvidere gør  \r\n\r\n De opmærksom på en række konkrete forhold til støtte for Deres klage. </P>  \r\n\r\n<P>Det fremgår af Energistyrelsens afgørelse, at styrelsen ikke har fundet  \r\n\r\n grundlag for at ændre Bramming Kommunes beslutning om at pålægge Deres  \r\n\r\n ejendom tilslutningspligt, ligesom Energistyrelsen har gjort Dem opmærksom  \r\n\r\n på, at pålæg om tilslutningspligt skal tinglyses på Deres ejendom samt  \r\n\r\n forklaret Dem begrundelsen herfor. Energistyrelsen har endvidere gjort Dem  \r\n\r\n opmærksom på, at pålæg af tilslutningspligt ikke indebærer pligt til at  \r\n\r\n aftage fjernvarme. </P>  \r\n\r\n<P>Efter en vurdering af sagen skal Energiministeriet meddele, at man kan  \r\n\r\n tilslutte sig Energistyrelsens afgørelse samt den heri anførte begrundelse.  \r\n\r\n</P>  \r\n\r\n<P>For så vidt angår Deres anmodning om at sikre dispensationsmuligheder fra  \r\n\r\n generelle krav om fremskyndet tilslutningspligt indenfor den almindelige  \r\n\r\n tidsfrist, skal Energiministeriet henvise til Energiministeriets  \r\n\r\n bekendtgørelse nr. 98 af 19. marts 1982 om tilslutnings m.v. til kollektive  \r\n\r\n varmeforsyningsanlæg § 8, der fastslår, at kommunen har mulighed for at  \r\n\r\n beslutte, at ejendomme, der er pålagt tilslutningspligt, skal tilsluttes på  \r\n\r\n det tidspunkt, hvor der er forsyningsmulighed for dette, såfremt væsentlige  \r\n\r\n varmeinstallationer skal udskiftes inden udløbet af den omtalte 9 års frist.  \r\n\r\n Baggrunden for denne bestemmelse er et ønske om at sikre, at omstilling sker  \r\n\r\n i takt med naturlig udskiftning af væsentlige dele af det individuelle  \r\n\r\n fyringsanlæg. De udgifter, som brugeren får ved selve tilslutningen, vil  \r\n\r\n således blive helt eller delvist kompenseret af de udgifter, brugeren sparer  \r\n\r\n ved, at de ikke behøver at investere i nye dele til det individuelle anlæg.  \r\n\r\n</P>  \r\n\r\n<P>Hvad angår Deres spørgsmål om betaling af tilslutningsafgift til den  \r\n\r\n kollektive varmeforsyning før der er aftagemulighed, har Bramming Kommune  \r\n\r\n overfor Energiministeriet oplyst, at tilslutningsafgift ikke skal betales  \r\n\r\n før, der er forsyningsmulighed fra anlægget, hvilket er i overensstemmelse  \r\n\r\n med § 3 i Tilslutningsbekendtgørelsen. </P>  \r\n\r\n<P>Med hensyn til dispensationsmuligheder fra § 8 skal Energiministeriet pege  \r\n\r\n på undtagelsesbestemmelsen i Tilslutningsbekendtgørelsens § 11, der fritager  \r\n\r\n visse bygninger for tilslutningspligt. Kommunen har dog oplyst, at det ikke  \r\n\r\n vil være muligt at fritage Deres ejendom efter denne bestemmelse. I særlige  \r\n\r\n tilfælde er der dog mulighed for at søge dispensation, ligesom der i særlige  \r\n\r\n tilfælde af kommunen kan meddeles forlængelse af tilslutningsfristen, jvf. §  \r\n\r\n 13 i samme bekendtgørelse. </P>  \r\n\r\n<P>For så vidt angår Deres bemærkning om afholdelse af borgermøde har  \r\n\r\n Energiministeriet på forespørgsel i kommunen fået bekræftet, at projektet om  \r\n\r\n tilslutningspligt har været fremlagt på kommunekontoret i de fastsatte 6  \r\n\r\n uger, ligesom De fra kommunen har været skriftligt informeret om  \r\n\r\n tilslutningspålægget med henblik på eventuelle bemærkninger jvf.  \r\n\r\n Energiministeriets bekendtgørelse nr. 45 af 23. februar 1982, § 5 og § 8. Det  \r\n\r\n må være kommunens afgørelse, hvorvidt man vil afholde borgermøde, og på  \r\n\r\n hvilken måde man vil avertere et sådant møde. </P>  \r\n\r\n<P>Energiministeriet finder ikke, at der med Deres klage er fremkommet  \r\n\r\n sådanne nye oplysninger i sagen, som kan ændre kommunens afgørelse. På denne  \r\n\r\n baggrund skal Energiministeriet udtale, at Bramming Kommunes beslutning om  \r\n\r\n tilslutningspligt opretholdes. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Susanne Bastiansen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19890501325"
        },
        {
            "displayName": "Entydig dokumentidentifikation",
            "displayValue": "CA000335"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "5013"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "22/09/1989"
        },
        {
            "displayName": "Administrerende myndighed",
            "displayValue": "Energiministeriet"
        },
        {
            "displayName": "Ressortministeriets journalnummer",
            "displayValue": "Energimin. J.nr. 6122-141"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}