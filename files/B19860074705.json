{
    "id": 53305,
    "title": "Bekendtgørelse om social pension ",
    "documentTypeId": "60",
    "isSagsforlobPeriodValid": false,
    "shortName": "BEK nr 747 af 07/11/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om social pension </H1>  \r\n\r\n<P></P>  \r\n\r\n<BR>  \r\n\r\n<P>I medfør af lov nr. 217 af 16. maj 1984 om social pension fastsættes: </P>  \r\n\r\n<P>I. PENSION FOR UDLÆNDINGE, DER ER UDSENDT SOM PERSONALE VED HERVÆRENDE  \r\n\r\n DIPLOMATISKE OG KONSULÆRE REPRÆSENTATIONER OG FOR SÅDANNE PERSONERS  \r\n\r\n FAMILIEMEDLEMMER SAMT FOR UDENLANDSKE STATSBORGERE ANSAT VED HERVÆRENDE  \r\n\r\n INTERNATIONALE ORGANISATIONER </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ret til ydelser efter pensionsloven tilkommer  \r\n\r\n ikke diplomatiske eller konsulære repræsentanter eller tjenestemænd eller  \r\n\r\n dermed ligestillede personer, der gør tjeneste ved herværende diplomatiske  \r\n\r\n eller konsulære repræsentationer, og som ikke er fuldt skattepligtige her i  \r\n\r\n landet, jfr. kildeskattelovens § 3, stk. 2 og 3, og Wienerkonventionerne om  \r\n\r\n diplomatiske og konsulære forbindelser, jfr. lov nr. 252 af 18. juni 1968 og  \r\n\r\n lov nr. 67 af 8. marts 1972. Det samme gælder sådanne personers  \r\n\r\n familiemedlemmer. </P>  \r\n\r\n<P CLASS=STK> <I>Stk. 2. </I> Ret til ydelser efter pensionsloven tilkommer  \r\n\r\n ikke udenlandske statsborgere, som er beskæftiget for en fremmed stat eller  \r\n\r\n herværende internationale organisationer, og som ikke er fuldt skattepligtige  \r\n\r\n her i landet. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Udlændinge med fast bopæl her i landet, der er  \r\n\r\n ansat i privat tjeneste ved fremmede staters diplomatiske eller konsulære  \r\n\r\n repræsentationer, og som er fuldt skattepligtige her i landet, har adgang til  \r\n\r\n ydelser efter loven. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> §§ 1 og 2 fraviges, hvor dette er nøvendigt i  \r\n\r\n medfør af andre internationale regler, herunder De europæiske Fællesskabers  \r\n\r\n forordninger. </P>  \r\n\r\n<P>II. FRAVIGELSE AF BESTEMMELSER OM DANSK INDFØDSRET OG BOPÆL I DANMARK </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Kravet om dansk indfødsret efter lovens § 2,  \r\n\r\n stk. 1, og § 68, jfr. § 5 i lov nr. 447 af 11. oktober 1972 om Danmarks  \r\n\r\n tiltrædelse af De europæiske Fællesskaber og lovens § 11, stk. 2, ophæves for  \r\n\r\n følgende personer: </P>  \r\n\r\n<UL CLASS=PLAIN-LIST>  \r\n\r\n<LI>1) Arbejdstagere og selvstændige erhvervsdrivende, der er statsborgere i  \r\n\r\n en EF-medlemsstat eller er statsløse eller flygtninge, bosat i en  \r\n\r\n medlemsstat. </LI>  \r\n\r\n<LI>2) Efterlevende ægtefæller efter de personer, de er nævnt under 1). </LI>  \r\n\r\n<LI>3) Efterlevende ægtefæller efter arbejdstagere og selvstændige  \r\n\r\n erhvervsdrivende, når den efterlevende er statsborger i en EF-medlemsstat  \r\n\r\n eller er statsløs eller flygtning, bosat i en medlemsstat. </LI>  \r\n\r\n</UL>  \r\n\r\n<P>Det er en betingelse, at de pågældende har ret til dansk pension efter  \r\n\r\n EF-forordning nr. 1408/71 om anvendelse af de sociale sikringsordninger på  \r\n\r\n arbejdstagere og selvstændige erhvervsdrivende og deres familiemedlemmer, der  \r\n\r\n flytter inden for Fællesskabet. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> For de personer, der er nævnt i § 4, ophæves  \r\n\r\n kravet om dansk indfødsret efter § 4 i lov nr. 257 af 7. juni 1972 om ændring  \r\n\r\n af lov om folkepension. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Kravet om bopæl i Danmark efter lovens § 3, stk.  \r\n\r\n 1, ophæves for personer, der er bosat i en anden EF-medlemsstat, og som har  \r\n\r\n optjent ret til social pension. Dette gælder dog ikke personer, der har ret  \r\n\r\n til pension efter lovens § 2, stk. 2, nr. 1, eller efter overenskomster med  \r\n\r\n andre lande. </P>  \r\n\r\n<P>III. INDTÆGTSFORHOLD OG TIDSBEGRÆNSNING VED TILKENDELSE AF FØRTIDSPENSION  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) INDTÆGTSFORHOLD </LI>  \r\n\r\n</UL>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Tilkendelse af førtidspension efter lovens § 14,  \r\n\r\n stk. 3, nr. 2 og 3, er betinget af, at ansøgerens forsørgelsesgrundlag ikke  \r\n\r\n overstiger de indtægtsgrænser, der er fastsat i § 8. </P>  \r\n\r\n<P CLASS=STK> <I>Stk. 2. </I> Ved opgørelse af forsørgelsesgrundlaget indgår  \r\n\r\n ansøgerens og en eventuel ægtefælles samlede indtægter. Desuden indgår  \r\n\r\n formuetillæg efter fradrag i tillægget for en ejerbolig, jfr. §§ 4 og 5 i lov  \r\n\r\n om socialindkomst. </P>  \r\n\r\n<P CLASS=STK> <I>Stk. 3. </I> Ved opgørelsen anvendes endvidere reglerne om  \r\n\r\n bortgivelse i §§ 14-16 både for ansøgeren og dennes ægtefælle. </P>  \r\n\r\n<P CLASS=STK> <I>Stk. 4. </I> Ved opgørelsen bortses fra sådanne ydelser  \r\n\r\n eller indtægter, der ikke udgør et aktuelt forsørgelsesgrundlag for ansøgeren  \r\n\r\n og dennes ægtefælle. </P>  \r\n\r\n<P CLASS=STK> <I>Stk. 5. </I> Når forsørgelsesgrundlaget er under  \r\n\r\n indtægtsgrænserne efter § 8, tilkendes der førtidspension efter lovens § 14,  \r\n\r\n stk. 3, nr. 2, hvis erhvervsevnen er nedsat med mindst halvdelen og efter §  \r\n\r\n 14, stk. 3, nr. 3, hvis sociale og helbredsmæssige forhold taler for det.  \r\n\r\n</P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> For en gift ansøger er indtægtsgrænsen for  \r\n\r\n forsørgelsesgrundlaget, som det opgøres efter § 7, det beløb, der årligt  \r\n\r\n højst kan udbetales i dagpenge efter lov om dagpenge ved sygdom eller fødsel.  \r\n\r\n</P>  \r\n\r\n<P CLASS=STK> <I>Stk. 2. </I> For en enlig ansøger er den tilsvarende grænse  \r\n\r\n 2/3 af beløbet i stk. 1. </P>  \r\n\r\n<P CLASS=STK> <I>Stk. 3. </I> For hvert barn, som ansøgeren eller dennes  \r\n\r\n ægtefælle har forsørgelsespligt over for, forhøjes indtægtsgrænserne, der er  \r\n\r\n nævnt i stk. 1 og 2, med et beløb svarende til særligt børnetilskud efter §  \r\n\r\n 4, stk. 3, i børnetilskudsloven. </P>  \r\n\r\n<UL CLASS=PLAIN-LIST>  \r\n\r\n<LI>b) TIDSBEGRÆNSNING </LI>  \r\n\r\n</UL>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Hvis førtidspension efter lovens § 14, stk. 3,  \r\n\r\n nr. 2, tilkendes før det fyldte 50. år, skal sagen genoptages af det sociale  \r\n\r\n udvalg ved udløbet af en periode på 5 år efter tilkendelsen eller, hvis  \r\n\r\n pensionisten forinden fylder 50 år, på dette tidspunkt. </P>  \r\n\r\n<P CLASS=STK> <I>Stk. 2. </I> Det sociale udvalg skal ved genoptagelse af  \r\n\r\n sagen efter stk. 1 undersøge pensionistens mulighed for erhvervsmæssig  \r\n\r\n placering. </P>  \r\n\r\n<P CLASS=STK> <I>Stk. 3. </I> Finder det sociale udvalg, at pensionistens  \r\n\r\n mulighed for erhvervsmæssig placering er uforandret, ydes pension fortsat og  \r\n\r\n sagen genoptages efter en ny 5-års periode, jfr. dog § 10. </P>  \r\n\r\n<P CLASS=STK> <I>Stk. 4. </I> Viser det sociale udvalgs undersøgelse, at  \r\n\r\n pensionisten har mulighed for erhvervsmæssig placering, forelægges sagen for  \r\n\r\n revaliderings- og pensionsnævnet, der efter indstilling fra det sociale  \r\n\r\n udvalg træffer afgørelse, om pensionen skal inddrages. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Ved pensionistens fyldte 50. år skal det  \r\n\r\n sociale udvalg foranledige, at revaliderings- og pensionsnævnet træffer  \r\n\r\n afgørelse om pensionistens ret til førtidspension uden tidsbegrænsning efter  \r\n\r\n § 9. </P>  \r\n\r\n<P>IV. OPGØRELSE AF INDTÆGTEN VED PERSONLIGT ARBEJDE </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Indtægter ved personligt arbejde efter lovens §  \r\n\r\n 27, stk. 1, omfatter lønindtægt eller indtægt, der midlertidigt træder i  \r\n\r\n stedet herfor, samt indtægt fra egen virksomhed, i hvis drift den pågældende  \r\n\r\n tager aktivt del, såfremt disse indtægter indgår i socialindkomsten efter § 2  \r\n\r\n i socialindkomstloven. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Ved opgørelsen af lønindtægt medregnes  \r\n\r\n arbejdsgiveradministrerede pensionsbidrag, jfr. socialindkomstlovens § 2,  \r\n\r\n stk. 1, nr. 3 og 4. </P>  \r\n\r\n<P CLASS=STK> <I>Stk. 2. </I> I lønindtægten kan kun fradrages udgifter til  \r\n\r\n erhvervelse, sikring eller vedligeholdelse af indkomsten samt  \r\n\r\n lønmodtagerfradrag, jfr. socialindkomstlovens § 2, stk. 1, nr. 1, og stk. 2,  \r\n\r\n nr. 1. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Indtægter ved egen virksomhed opgøres som  \r\n\r\n virksomhedens overskud med fradrag efter socialindkomstlovens § 2, stk. 1,  \r\n\r\n nr. 1, og stk. 2, nr. 2, 3 og 5, i det omfang de nævnte fradrag kan henføres  \r\n\r\n til virksomheden. I overskuddet indgår rente- og udbytteindtægter m.v., der  \r\n\r\n erhverves som led i virksomheden. I overskuddet fradrages 4 pct. af  \r\n\r\n nettoværdien af erhvervsaktiverne. </P>  \r\n\r\n<P>V. FORHØJELSE AF INDTÆGTSGRUNDLAGET VED BORTGIVELSE </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Bortgivelse efter lovens § 28 foreligger: </P>  \r\n\r\n<UL CLASS=PLAIN-LIST>  \r\n\r\n<LI>1) Ved gaver eller arveforskud til personer (børn, børnebørn, ægtefælle,  \r\n\r\n forældre m.v.), der er omfattet af § 44 om gaveafgift i lovbekendtgørelse nr.  \r\n\r\n 310 af 23. juni 1983 om afgift af arv og gave. </LI>  \r\n\r\n<LI>2) Ved arveforskud til andre end personer, der er nævnt i 1) eller ved  \r\n\r\n gaver, der er skattepligtige for modtageren. </LI>  \r\n\r\n<LI>3) Ved afkald på underholdsbidrag eller ved afkald på anden løbende  \r\n\r\n ydelse, der tjener til forsørgelse af pågældende, hvis dispositionen ikke er  \r\n\r\n omfattet af 1) eller 2). </LI>  \r\n\r\n<LI>4) Ved afkald på retten til at sidde i uskiftet bo eller ved afkald på  \r\n\r\n falden arv. </LI>  \r\n\r\n</UL>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Indtægtsgrundlaget forhøjes i de tilfælde, der  \r\n\r\n er omfattet af § 14, nr. 1, med 8 pct. af det beløb, hvoraf  \r\n\r\n amtsskatteinspektoratet beregner gaveafgift. Hvis et ægtepar har ydet gaver  \r\n\r\n fra både fælleseje og særeje eller fra deres særeje, forhøjes det  \r\n\r\n afgiftspligtige beløb med det eller de fradrag på 8.000 kr., der er foretaget  \r\n\r\n udover eet. </P>  \r\n\r\n<P CLASS=STK> <I>Stk. 2. </I> Indtægtsgrundlaget forhøjes i de tilfælde, der  \r\n\r\n er omfattet af § 14, nr. 2, med 8 pct. af gavens værdi, bortset fra 8.000 kr.  \r\n\r\n</P>  \r\n\r\n<P CLASS=STK> <I>Stk. 3. </I> Indtægtsgrundlaget forhøjes i de tilfælde, der  \r\n\r\n er omattet af § 14, nr. 3, med den årlige ydelse, der er givet afkald på,  \r\n\r\n bortset fra 8.000 kr. </P>  \r\n\r\n<P CLASS=STK> <I>Stk. 4. </I> Indtægtsgrundlaget forhøjes i de tilfælde, der  \r\n\r\n er omfattet af § 14, nr. 4, med 8 pct. af det udskiftede beløb eller af det  \r\n\r\n beløb, der er faldet i arv, bortset fra 8.000 kr. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Forhøjelsen af indtægtsgrundlaget vedvarer i  \r\n\r\n indtil 10 år fra det tidspunkt, hvor dispositionen er foretaget. </P>  \r\n\r\n<P>VI. UDBETALING AF PENSION UNDER INSTITUTIONSOPHOLD M.V. </P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Personer, der har ophold på de institutioner  \r\n\r\n m.v., der er nævnt i lovens § 46, kan tilkendes pension efter loven. </P>  \r\n\r\n<P CLASS=STK> <I>Stk. 2. </I> Pensionen nedsættes eller inddrages efter  \r\n\r\n forløbet af de opholdsperioder, der er nævnt i lovens § 46. For personer, der  \r\n\r\n er indlagt på en institution under sygehusvæsenet, er det dog en betingelse,  \r\n\r\n at der er er truffet afgørelse som nævnt i lovens § 46, stk. 1 eller 2, jfr.  \r\n\r\n dog lovens § 46, stk. 3, om bistands- og plejetillæg. </P>  \r\n\r\n</DIV>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Hvis pension er nedsat eller inddraget efter  \r\n\r\n lovens § 46, gælder nedsættelsen eller inddragelsen alle pensionens  \r\n\r\n bestanddele. Pensionen anses dog ikke for bortfaldet, og der kan ydes  \r\n\r\n personligt tillæg, hvis betingelserne herfor er opfyldt. </P>  \r\n\r\n<P CLASS=STK> <I>Stk. 2. </I> Pensionen eller den del heraf, der ikke  \r\n\r\n udbetales, anvendes ikke til betaling for opholdet, jfr. dog § 25. </P>  \r\n\r\n<P CLASS=STK> <I>Stk. 3. </I> Fra tidspunktet, hvor pensionen til en  \r\n\r\n pensionist, hvis ægtefælle modtager pension, nedsættes eller inddrages,  \r\n\r\n omregnes begge pensioner som til enlige pensionister for resten af  \r\n\r\n opholdstiden. </P>  \r\n\r\n</DIV>  \r\n\r\n<A NAME=\"P19\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Beløb til dækning af udgifter til husleje og  \r\n\r\n lignende efter lovens § 46, stk. 1, 4 og 5, udbetales af pensionen og kan  \r\n\r\n ikke overstige denne, jfr. dog § 18, stk. 1, 2. pkt. </P>  \r\n\r\n<P CLASS=STK> <I>Stk. 2. </I> Udgifter til husleje omfatter også udgifter til  \r\n\r\n ejerbolig, herunder ejendomsskatter og ejendomsforsikringer. </P>  \r\n\r\n<P CLASS=STK> <I>Stk. 3. </I> Herudover ydes beløb til dækning af andre faste  \r\n\r\n udgifter, der har betydning for opretholdelse af boligen, f.eks. udgifter til  \r\n\r\n varme, indboforsikring samt gas-, elektricitets- og telefonabonnement. </P>  \r\n\r\n<P CLASS=STK> <I>Stk. 4. </I> Der kan i almindelighed ikke ydes beløb til  \r\n\r\n betaling af afdrag på indbo. </P>  \r\n\r\n</DIV>  \r\n\r\n<A NAME=\"P20\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Afgørelse som nævnt i lovens § 46, stk. 1, kan  \r\n\r\n først træffes, når indlæggelsen træder i stedet for plejehjemsophold.  \r\n\r\n Afgørelse efter § 46, stk. 2, kan først træffes, når den pågældendes ophold  \r\n\r\n hovedsagelig er af plejemæssig karakter, eller når den pågældende i øvrigt  \r\n\r\n som følge af sit behandlingsbehov skønnes uegnet til mere varig udskrivning  \r\n\r\n til eget hjem. </P>  \r\n\r\n<P CLASS=STK> <I>Stk. 2. </I> Hvis der træffes afgørelse efter lovens § 46,  \r\n\r\n stk. 2, inddrages pensionen fra udgangen af måneden efter den måned, hvor  \r\n\r\n afgørelsen er truffet, dog tidligst efter den samlede indlæggelsestid, der er  \r\n\r\n fastsat i loven. </P>  \r\n\r\n</DIV>  \r\n\r\n<A NAME=\"P21\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> De opholdsperioder m.v., der er fastsat i loven  \r\n\r\n eller denne bekendtgørelse, omfatter også perioder, hvori der ikke er  \r\n\r\n udbetalt pension. </P>  \r\n\r\n</DIV>  \r\n\r\n<A NAME=\"P22\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Pension kan først inddrages efter lovens § 46,  \r\n\r\n stk. 5, når der er afsagt endelig dom, men med virkning fra det i loven  \r\n\r\n fastsatte tidspunkt. </P>  \r\n\r\n</DIV>  \r\n\r\n<A NAME=\"P23\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Hvis den pågældende tager ophold i eget hjem  \r\n\r\n eller lignende, ophører nedsættelsen eller inddragelsen af pensionen med  \r\n\r\n virkning fra udskrivningen, medmindre denne sker med henblik på kortvarigt  \r\n\r\n ophold uden for institutionen m.v. og senere genindlæggelse. </P>  \r\n\r\n<P CLASS=STK> <I>Stk. 2. </I> Hvis personer, der er omfattet af lovens § 46,  \r\n\r\n stk. 1, 4 og 5, får fornyet ophold på de nævnte institutioner m.v., nedsættes  \r\n\r\n eller inddrages pensionen på ny med virkning fra udgangen af måneden efter  \r\n\r\n optagelsesmåneden. </P>  \r\n\r\n<P CLASS=STK> <I>Stk. 3. </I> Hvis personer, der er omfattet af lovens § 46,  \r\n\r\n stk. 2, genindlægges, kan inddragelse først ske, efter der er truffet fornyet  \r\n\r\n afgørelse herom. </P>  \r\n\r\n</DIV>  \r\n\r\n<A NAME=\"P24\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Hvis en pensionist med henblik på mere varigt  \r\n\r\n ophold flytter mellem institutioner m.v., for hvilke der gælder regler om  \r\n\r\n nedsættelse eller inddragelse af pension, udbetales en nedsat eller inddraget  \r\n\r\n pension ikke på ny, men nedsættelsen eller inddragelsen sker fra  \r\n\r\n overflytningstidspunktet på den måde, der gælder for  \r\n\r\n tilflytningsinstitutionen. </P>  \r\n\r\n<P CLASS=STK> <I>Stk. 2. </I> Hvis pensionen endnu ikke er nedsat eller  \r\n\r\n inddraget, anvendes de regler, der gælder for tilflytningsinstitutionen, dog  \r\n\r\n således at pensionen nedsættes eller inddrages senest fra det tidspunkt, der  \r\n\r\n ville have været gældende ved fortsat ophold på fraflytningsinstitutionen.  \r\n\r\n</P>  \r\n\r\n</DIV>  \r\n\r\n<A NAME=\"P25\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Hvis en person får ophold på en institution,  \r\n\r\n der er anerkendt efter § 96 i lov om social bistand, udbetales pensionen  \r\n\r\n indtil udgangen af den måned, der følger efter optagelsesmåneden. Er der  \r\n\r\n rimelig udsigt til, at den pågældende vil kunne udskrives inden for et  \r\n\r\n tidsrum af omkring 3 måneder efter optagelsen, kan den pågældende dog beholde  \r\n\r\n et beløb til dækning af udgifter til husleje og lignende. </P>  \r\n\r\n<P CLASS=STK> <I>Stk. 2. </I> Reglerne i §§ 17-19, § 21 samt i §§ 23-24  \r\n\r\n finder tilsvarende anvendelse under opholdet på institutionen. </P>  \r\n\r\n</DIV>  \r\n\r\n<A NAME=\"P26\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Udenlandsk pension, der i kraft af en  \r\n\r\n konvention fortsat udbetales her i landet i stedet for dansk pension under  \r\n\r\n institutionsophold m.v., anvendes til betaling for opholdet efter de regler,  \r\n\r\n der gælder om dansk pension for den pågældende institution. Udenlandsk  \r\n\r\n pension efter EF-forordning nr. 1408/71 samt udenlandsk pension i øvrigt  \r\n\r\n nedsættes eller inddrages ikke, men anvendes til betaling efter de regler,  \r\n\r\n der gælder ved betaling af indtægter ud over dansk pension. </P>  \r\n\r\n</DIV>  \r\n\r\n<A NAME=\"P27\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Chefen for sikringsstyrelsen kan fastsætte  \r\n\r\n nærmere regler om behandlingen af sager om udbetaling af pension til  \r\n\r\n personer, der er omfattet af lovens § 46. </P>  \r\n\r\n<P>VII. OVERDRAGELSE AF KOMMUNALE BEFØJELSER TIL SIKRINGSSTYRELSEN </P>  \r\n\r\n</DIV>  \r\n\r\n<A NAME=\"P28\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> De beføjelser, som kommunerne har efter loven,  \r\n\r\n overføres til chefen for sikringsstyrelsen, når de angår </P>  \r\n\r\n<UL CLASS=PLAIN-LIST>  \r\n\r\n<LI>1) pensioner, der skal fastsættes efter afsnit III, kap. 3, i forordning  \r\n\r\n nr. 1408/71 om anvendelse af de sociale sikringsordninger på arbejdstagere og  \r\n\r\n selvstændige erhvervsdrivende og deres familiemedlemmer, der flytter inden  \r\n\r\n for Fællesskabet, </LI>  \r\n\r\n<LI>2) pensioner, der skal samordnes med udenlandsk pension efter regler i en  \r\n\r\n overenskomst med en anden stat. Beføjelserne overføres først, når en  \r\n\r\n administrativ aftale om gennemførelse af overenskomsten er trådt i kraft.  \r\n\r\n</LI>  \r\n\r\n</UL>  \r\n\r\n<P>VIII. ADMINISTRATIVE FORSKRIFTER UDSTEDT EFTER DE TIDLIGERE LOVE, DER  \r\n\r\n FORBLIVER I KRAFT EFTER DEN 1. OKTOBER 1984 </P>  \r\n\r\n</DIV>  \r\n\r\n<A NAME=\"P29\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> De administrative forskrifter om overenskomster  \r\n\r\n med andre stater, der er udstedt med hjemmel i § 1, stk. 6, i lov om  \r\n\r\n folkepension og § 1, stk. 6, i lov om invalidepension og førtidspension m.v.  \r\n\r\n forbliver i kraft efter den 1. oktober 1984, jfr. lovenes § 11, stk. 1.  \r\n\r\n Regler om refusion, regnskabsaflæggelse og revision, der er udstedt i medfør  \r\n\r\n af tidligere lovgivning, forbliver ligeledes i kraft, jfr. lovens § 52. </P>  \r\n\r\n<P>IX. IKRAFTTRÆDELSES- OG OVERGANGSBESTEMMELSER </P>  \r\n\r\n</DIV>  \r\n\r\n<A NAME=\"P30\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Bekendtgørelsen træder i kraft den 1. januar  \r\n\r\n 1987. </P>  \r\n\r\n<P CLASS=STK> <I>Stk. 2. </I> Bekendtgørelse nr. 455 af 5. september 1984 om  \r\n\r\n social pension med senere ændringer ophæves. </P>  \r\n\r\n</DIV>  \r\n\r\n<A NAME=\"P31\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Reglerne i §§ 14-16 anvendes på afgørelser om  \r\n\r\n bortgivelse, der træffes efter den 1. oktober 1984. </P>  \r\n\r\n</DIV>  \r\n\r\n<A NAME=\"P32\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Hvis pension er nedsat eller inddraget under  \r\n\r\n institutionsophold m.v. efter de regler, der var gældende indtil 1. oktober  \r\n\r\n 1984, gælder nedsættelsen eller inddragelsen fortsat. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>SOCIALMINISTERIET, DEN 7. NOVEMBER 1986  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>MIMI STILLING JAKOBSEN </P>  \r\n\r\n<P CLASS=MINISTER ALIGN=RIGHT>/Finn Mortensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/11/1986"
        },
        {
            "displayName": "Accession",
            "displayValue": "B19860074705"
        },
        {
            "displayName": "Entydig dokumentidentifikation",
            "displayValue": "CM012154"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1998"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "747"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "07/11/1986"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Socialmin. 1.kt. j.nr. 1000-51"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}