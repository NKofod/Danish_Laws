{
    "id": 37845,
    "title": "Blank revisionspåtegning ",
    "documentTypeId": "240",
    "isSagsforlobPeriodValid": false,
    "shortName": "KEN nr 60374 af 01/04/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Aalborg festival var et kommunalt arrangement hvis resultatopgørelse  \r\n\r\n blev korrigeret efter en kritisk revision af trediemand, sagen blev genstand  \r\n\r\n for presseomtale i Aalborg. Revisor frikendt </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Blank revisionspåtegning </H1>  \r\n\r\n<P></P>  \r\n\r\n<P> <B>Udskrift af Revisornævnets kendelsesprotokol.</B>  </P>  \r\n\r\n<P>År 1993, den 1. april blev der i sagen j.nr. 92-74.814, registreret  \r\n\r\n revisor Hans Andersen afsagt sålydende </P>  \r\n\r\n<P> <B>K E N D E L S E</B>  </P>  \r\n\r\n<P>Foreningen af Registrerede Revisorer har i skrivelse af 18. december 1992  \r\n\r\n med bilag indbragt registreret revisor Hans Andersen for Revisornævnet, fordi  \r\n\r\n foreningen finder, at han har overtrådt § 6 i Lov om registrerede revisorer i  \r\n\r\n forbindelse med aflæggelsen af årsregnskabet for Aalborg Festivalen for 1991  \r\n\r\n (bilag 1) ved at forsyne regnskabet med en blank revisionspåtegning. Klagen  \r\n\r\n støttes på en kritisk gennemgang af regnskabet udarbejdet af Kommunernes  \r\n\r\n Revisionsafdeling (bilag 2), som Aalborg kommune har ladet udarbejde. </P>  \r\n\r\n<P>Indklagede er født den 1. januar 1951 og er registreret som revisor den  \r\n\r\n 22. december 1988. Han driver selvstændig virksomhed som revisor i Aalborg.  \r\n\r\n</P>  \r\n\r\n<P>Det fremgår af Foreningen af Registrerede Revisorer's klageskrivelse, at  \r\n\r\n Aalborg Festival i 1990 og 1991 var et kommunalt arrangement, og at det  \r\n\r\n fungerede som en selvejende institution med et forretningsudvalg som ledelse.  \r\n\r\n</P>  \r\n\r\n<P>Aalborg Festival havde egen bogføring og blev finansieret ved sponsorer og  \r\n\r\n egen indtjening samt ved et kommunalt tilskud. Aalborg Festival havde et  \r\n\r\n sekretariat, der også administrerede &#187;Vikinge Marked&#171; og  \r\n\r\n &#187;Aalborg Passet&#171;. </P>  \r\n\r\n<P>Indklagede var valgt til revisor for Aalborg Festival. </P>  \r\n\r\n<P>Det fremgår videre af Foreningen af Registrerede Revisorer's  \r\n\r\n klageskrivelse, at Aalborg kommune i 1992 konstaterede, at der i forbindelse  \r\n\r\n med afviklingen af Aalborg Festival opstod et stort underskud, hvorfor  \r\n\r\n kommunen lod Kommunernes Revisionsafdeling foretage en kritisk gennemgang af  \r\n\r\n årsregnskabet for 1991. </P>  \r\n\r\n<P>Iflg. årsregnskabet for 1991 havde Aalborg Festival et overskud på kr.  \r\n\r\n 117.939,-. Imidlertid fandt Kommunernes Revisionsafdeling på grundlag af sin  \r\n\r\n gennemgang af regnskabet, at resultatopgørelsen skulle korrigeres, dels med  \r\n\r\n udgiftsposter på ialt kr. 111.867,-, der vedrørte året 1991, men som blev  \r\n\r\n afholdt i 1992, dels med en gældspost pr. 31/12 1991 til et pengeinstitut på  \r\n\r\n kr. 84.073,-, hvorved der fremkom et underskud for 1991 på kr. 78.001-. </P>  \r\n\r\n<P>Desuden er der til balancen en del korrektioner, som viser, at der er  \r\n\r\n bogført efter &#187;åbent kasseprincip&#171;. Det konstateres, at en del  \r\n\r\n indtægter og tilskud er indgået i 1992 og således ikke er opført som  \r\n\r\n tilgodehavende pr. 31. december, og ved en gennemgang af bilagsmaterialet for  \r\n\r\n regnskabsåret 1991 til det af sekretariatet førte bogholderi konstaterede  \r\n\r\n Kommunernes Revisionsafdeling, at Aalborg kommune 30. januar 1992 indbetalte  \r\n\r\n kr. 272.699,12 til dækning af en række udgifter svarende til det nævnte  \r\n\r\n beløb. Endvidere fremgår det af beretningen, at et debitorbeløb på kr.  \r\n\r\n 17.000,- er indgået i 1991. </P>  \r\n\r\n<P>På dette grundlag opstiller Foreningen af Registrerede Revisorer 3  \r\n\r\n klagepunkter: </P>  \r\n\r\n<P>1. Manglende kreditorer kr. 111.867,- </P>  \r\n\r\n<P>2. Manglende bankgæld kr. 84.073,- og </P>  \r\n\r\n<P>3. Modregning af balanceposter samt driftsposter. </P>  \r\n\r\n<P>Foreningen af Registrerede Revisorer oplyser videre i klageskrivelsen, at  \r\n\r\n indklagede ikke har dokumenteret sin revision ved fremlæggelse af  \r\n\r\n arbejdspapirer over for foreningen, og foreningen finder, at indklagede ikke  \r\n\r\n har gjort forsøg på at sikre sig regnskabets fuldstændighed ved en  \r\n\r\n engagementsforespørgsel eller en regnskabserklæring fra den daglige leder.  \r\n\r\n</P>  \r\n\r\n<P>Foreningen af Registrerede Revisorer oplyser tillige, at iflg. det  \r\n\r\n foreningen forelagte materiale har indklagede ikke forsøgt at forklare,  \r\n\r\n hvorfor regnskabet ikke viser et retvisende billede, hvilket kunne være sket  \r\n\r\n i revisionsberetningen. </P>  \r\n\r\n<P>Under sagen har indklagedes advokat 10. februar 1993 for indklagede  \r\n\r\n afgivet redegørelse i henhold til § 8, stk.1, i bekendtgørelsen for  \r\n\r\n Revisornævnet. Vedlagt redegørelsen er bilag A -F. </P>  \r\n\r\n<P>Sagen er mundtligt behandlet på nævnets møde 18. marts 1993, hvor  \r\n\r\n indklagede gav møde med sin advokat og med sin medarbejder, revisor Jørgen  \r\n\r\n Poulsen. </P>  \r\n\r\n<P>På mødet blev endvidere fremlagt bilag G. </P>  \r\n\r\n<P>Indklagedes advokat har i sin ovennnævnte redegørelse gjort gældende, at  \r\n\r\n Aalborg Festival ikke var en selvejende institution, hvilket han støtter på  \r\n\r\n en delrapport nr. 177, der også er udarbejdet af Kommunernes  \r\n\r\n Revisionsafdeling, og som er fremlagt for nævnet. </P>  \r\n\r\n<P>Iøvrigt anfører advokaten: </P>  \r\n\r\n<P> ad klagepunkt 1: Manglende kreditorer kr. 111.867,-. Advokaten har  \r\n\r\n fremlagt en oversigt (bilag D) over kreditorer pr. 31. december 1991, der er  \r\n\r\n udarbejdet af forretningsføreren i Aalborg Festival, Ole Nielsen og som er  \r\n\r\n kontrolleret af en af indklagedes medarbejdere. Iflg. oversigten andrager  \r\n\r\n kreditorerne ialt kr. 93.175,62,-. </P>  \r\n\r\n<P>Advokaten bemærker endvidere, at heller ikke Kommunernes Revisionsafdeling  \r\n\r\n har medtaget de manglende kreditorer i den af Kommunernes Revisionsafdeling  \r\n\r\n udarbejdede åbningsbalance pr. 1. januar 1992 og driftsregnskab for perioden  \r\n\r\n 1/1 - 18/8 1992, som blev udarbejdet i august/september 1992 (bilag E). </P>  \r\n\r\n<P> ad klagepunkt 2: Manglende bankgæld kr. 84.073,- </P>  \r\n\r\n<P>Aalborg Festival uddelte tilskud til adskillige selvstændige foreninger,  \r\n\r\n der hver for sig var pålagt at aflægge regnskab over for Aalborg Festival.  \r\n\r\n Tilskuddene blev indsat på en konto i Aalborg Festival's pengeinstitut.  \r\n\r\n Aalborg Festival havde imidlertid ikke noget med disse foreninger at gøre, og  \r\n\r\n &#187;det er da heller ikke på noget tidspunkt blevet kritiseret, at disse  \r\n\r\n underforeningers selvstændige regnskaber ikke har været medtaget i  \r\n\r\n Festival-regnskabet&#171;. </P>  \r\n\r\n<P>Advokaten anfører videre: </P>  \r\n\r\n<P>&#187;En af disse tilskudsberettigede arrangementsgrupper hed  \r\n\r\n &#187;Spillemandskajen&#171;. Lederen af denne arrangementsgruppe var ansat  \r\n\r\n på samme adresse som Aalborg Festivalen (magistratens 4.afdeling,  \r\n\r\n Nørresundby), og den pågældende konto er naturligvis blevet administreret af  \r\n\r\n den pågældende person..... Den omtalte konto tilhører således en af  \r\n\r\n Festivalens selvstændige arrangementsgrupper, og altså ikke Aalborg  \r\n\r\n Festivalen ..... Samtlige arrangementsgrupper - der fungerede som  \r\n\r\n selvstændige foreninger - var derefter selv ansvarlige for eventuelt  \r\n\r\n over/underskud på de selvstændige foreningers konti, og som følge deraf  \r\n\r\n skulle det omtalte underskud på ca. kr. 84.000,- ikke medtages i Festivalens  \r\n\r\n regnskab ....' </P>  \r\n\r\n<P>Advokaten har fremlagt en pressemeddelelse af 15. november 1992 (bilag C),  \r\n\r\n der er udsendt af Aalborg Festivals forretningsfører, ovennævnte Ole Nielsen  \r\n\r\n og dens administrator Conny Poulsen efter samråd med deres advokater.  \r\n\r\n Pressemeddelelsen blev udsendt som følge af &#187;megen omtale i dagspressen  \r\n\r\n - vedr. Aalborg Festivals økonomiske problemer - ..&#171;, som indeholdt  \r\n\r\n mange forkerte og ufuldstændige oplysninger. Pressemeddelelsen indeholder  \r\n\r\n blandt andet følgende korrektion: </P>  \r\n\r\n<P>&#187;2. Der er på ingen måde tale om gemte eller glemte konti i Aalborg  \r\n\r\n Festival. </P>  \r\n\r\n<P>Den omtalte konto tilhører en af festivalens arrangementsgrupper, der  \r\n\r\n ligesom andre arrangementsgrupper i 1990, blev pålagt at oprette deres konto  \r\n\r\n i festivalens bank. </P>  \r\n\r\n<P>Samtlige arrangementsgrupper var derefter selv ansvarlige for evt.  \r\n\r\n over-/underskud på disse konti, og som følge deraf, skulle det omtalte  \r\n\r\n underskud på ca. kr. 84.000 ikke medtages i festivalens regnskab. </P>  \r\n\r\n<P>Det skønnes derfor helt urimeligt, at festivalens revisorer bliver hængt  \r\n\r\n ud i pressen for dette forhold.&#171; </P>  \r\n\r\n<P>Advokaten finder som følge af pressemeddelelsen ikke, at indklagede kan  \r\n\r\n bebrejdes, at regnskabet blev opstillet &#187;i overensstemmelse med den helt  \r\n\r\n klare opfattelse og de helt klare anvisninger, som klienten angiver.&#171;  \r\n\r\n</P>  \r\n\r\n<P>Det er derfor advokatens opfattelse, at regnskabet ville have vist en  \r\n\r\n uvedkommende gæld, hvis den pågældende konto i pengeinstituttet var blevet  \r\n\r\n medtaget i regnskabet. </P>  \r\n\r\n<P> ad klagepunkt 3: Modregning af balanceposter samt driftsposter. </P>  \r\n\r\n<P>Indklagedes advokat anfører om tilskuddet på kr. 272.000,-, at tilskuddet  \r\n\r\n dækkede &#187;en hel del af de udlæg, som Aalborg Festival havde haft i  \r\n\r\n 1991&#171;, men som Aalborg kommune skulle betale. De pågældende udlæg skulle  \r\n\r\n &#187;ret beset aldrig have været betalt af Aalborg Festival&#171;. </P>  \r\n\r\n<P>Advokaten oplyser, at spørgsmålet blev drøftet med Aalborg kommunes  \r\n\r\n magistrats 4. afdeling ved fritidschefen, der ønskede de pågældende udgifter,  \r\n\r\n der var bogført og betalt af Aalborg Festival i december 1991, modregnet i  \r\n\r\n årsregnskabet for 1991. Indklagede blev kontaktet af forretningsfører Ole  \r\n\r\n Nielsen, der bekræftede denne opfattelse. Indklagedes medarbejder opgjorde  \r\n\r\n derefter Aalborg Festivals ekstraordinære udgifter i 1991 i en oversigt, som  \r\n\r\n er dateret 15. januar 1992 (bilag F) til Aalborg kommunes fritidsforvaltning  \r\n\r\n ved fritidschefen vedlagt kopi af bilagene. Oversigten blev  \r\n\r\n &#187;udtrykkeligt godkendt&#171; af fritidschefen samt af rådmand Inge  \r\n\r\n Nesgaard, hvorefter beløbene blev refunderet Aalborg Festival af  \r\n\r\n forvaltningen. </P>  \r\n\r\n<P>Advokaten understreger, at beløbene blev trukket ud af regnskabet på  \r\n\r\n initiativ af forvaltningen, der fandt, at udlæggene ikke skulle have været  \r\n\r\n afholdt af Aalborg Festival, men af Aalborg kommune. Advokaten finder derfor,  \r\n\r\n at regnskabet således blev retvisende. </P>  \r\n\r\n<P>Endelig gør advokaten gældende, at årsregnskabet for 1991 blev behandlet  \r\n\r\n på et regnskabsmøde 4. februar 1992 i hvilket foruden indklagede deltog  \r\n\r\n blandt andre rådmand Inge Nesgaard, forretningsføreren og administratoren.  \r\n\r\n Mødet varede 2 1/2 time, hvor man gennemgik og orienterede om regnskabet,  \r\n\r\n &#187;herunder om de nævnte forhold, uden at disse gav anledning til  \r\n\r\n bemærkninger fra nogen.&#171; </P>  \r\n\r\n<P>Indklagede og hans advokat har under mødet med nævnet henholdt sig til  \r\n\r\n redegørelsen. </P>  \r\n\r\n<P>Indklagedes medarbejder revisor Jørgen Poulsen har vedrørende klagepunkt 1  \r\n\r\n suppleret redegørelsens oplysninger med at oplyse, at han ved gennemgangen af  \r\n\r\n regnskabet for 1991 til brug for revisionen udbad sig dokumentation for  \r\n\r\n samtlige uafholdte udgifter pr. statusdagen 31. december 1991. Han fik  \r\n\r\n udleveret en bilagsmappe, hvorefter han kontrollerede samtlige bilag. De  \r\n\r\n uafholdte udgifter androg ialt kr. 93.174,-, således som det fremgår af  \r\n\r\n sagens bilag D. Der har således været yderligere en bilagsmappe, som han ikke  \r\n\r\n fik udleveret. De kr.111.867,- kan være en af underforeningernes gæld.  \r\n\r\n Indklagede var ikke revisor for denne. </P>  \r\n\r\n<P> <B>Revisornævnet skal udtale:</B>  </P>  \r\n\r\n<P>Spørgsmålet om Aalborg Festival var en selvejende institution anses uden  \r\n\r\n betydning for klagens bedømmelse. </P>  \r\n\r\n<P> ad klagepunkt 1: </P>  \r\n\r\n<P>Det må lægges til grund, at indklagedes medarbejder på sin begæring om at  \r\n\r\n gennemgå samtlige bilag over kreditorerne pr. 31. december 1991 alene fik en  \r\n\r\n liste med fakturaer for et beløb på kr. 93.174,-, og således ikke fik  \r\n\r\n anledning til at konstatere og eventuelt medtage det manglende beløb på kr.  \r\n\r\n 111.867,-, der ifølge beretningen fra Kommunernes Revisionsafdeling  \r\n\r\n &#187;fejlagtigt&#171; blev bogført i 1992, selv om udgifterne vedrørte 1991.  \r\n\r\n</P>  \r\n\r\n<P> ad klagepunkt 2: </P>  \r\n\r\n<P>Nævnet lægger vægt på, at Aalborg kommune ved en af rådmændene deltog i  \r\n\r\n regnskabsmødet 4. februar 1992 sammen med indklagede, og at lederen af  \r\n\r\n arrangementsgruppen &#187;Spillemandskajen&#171; var ansat i magistratens  \r\n\r\n 4.afdeling på samme adresse som Aalborg Festivalen. Det anses derfor ikke  \r\n\r\n godtgjort, at den pågældende bankkonto vedrørte Aalborg Festivalen. </P>  \r\n\r\n<P> ad klagepunkt 3: </P>  \r\n\r\n<P>Det anvendte &#187;åbne kasseprincip&#171; er i overensstemmelse med  \r\n\r\n praksis inden for den offentlige forvaltning, og det kan derfor ikke  \r\n\r\n bebrejdes indklagede, at han har fulgt de direktiver, der blev anvist ham af  \r\n\r\n forretningsføreren for festivalen, og som blev godkendt af den politisk  \r\n\r\n ansvarlige rådmand for magistratens 4. afdeling på regnskabsmødet 4. februar  \r\n\r\n 1992. </P>  \r\n\r\n<P>Efter de ved sagens behandling for Revisornævnet fremkomne oplysninger er  \r\n\r\n der således ikke grundlag for at kritisere, at indklagede har forsynet  \r\n\r\n Aalborg Festivalens regnskab for året 1991 med &#187;blank&#171;  \r\n\r\n revisionspåtegning, og han har som følge heraf ikke tilsidesat de pligter,  \r\n\r\n stillingen som registreret revisor medfører, jf. lov om registrerede  \r\n\r\n revisorer § 6. </P>  \r\n\r\n<P>Thi bestemmes: </P>  \r\n\r\n<P>Registreret revisor Hans Andersen frifindes. </P>  \r\n\r\n<P>Henning Kjær </P>  \r\n\r\n<P>Udskriftens rigtighed bekræftes. </P>  \r\n\r\n<P>Revisornævnet, den 1. april 1993. </P>  \r\n\r\n<P>Winkler Kromann, </P>  \r\n\r\n<P>sekr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19936037425"
        },
        {
            "displayName": "Entydig dokumentidentifikation",
            "displayValue": "CA005780"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60374"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "01/04/1993"
        },
        {
            "displayName": "Administrerende myndighed",
            "displayValue": "Revisornævnet"
        },
        {
            "displayName": "Ressortministeriets journalnummer",
            "displayValue": "92-74.814"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}