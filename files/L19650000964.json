{
    "id": 50165,
    "title": "Bekendtgørelse af konvention af 19. juni 1948 om international anerkendelse af rettigheder over luftfartøjer. (* 2) ",
    "documentTypeId": "220",
    "isSagsforlobPeriodValid": false,
    "shortName": "BKI nr 9 af 25/01/1965",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af konvention af 19. juni 1948 om  \r\n\r\n international anerkendelse af rettigheder over luftfartøjer. (* 2) </H1>  \r\n\r\n<P></P>  \r\n\r\n<BR>  \r\n\r\n<P>Ved kgl. resolution af 24. november 1962 har Danmark ratificeret den under  \r\n\r\n 4, januar 1949 i Geneve undertegnede konvention af 19. juni 1948 om  \r\n\r\n international anerkendelse af rettigheder over luftfartøjer. </P>  \r\n\r\n<P>KONVENTION OM INTERNATIONAL ANERKENDELSE AF RETTIGHEDER OVER LUFTFARTØJER.  \r\n\r\n</P>  \r\n\r\n<P>DA den internationale civile luftfartskonference, der blev afholdt i  \r\n\r\n Chicago i november-december 1944, anbefalede den snarlige vedtagelse af en  \r\n\r\n konvention om overførelse af ejendomsret til luftfartøjer, </P>  \r\n\r\n<P>DA det er i høj grad ønskeligt for den fremtidige udvidelse af den  \r\n\r\n internationale civile luftfart, at rettigheder i luftfartøjer bliver  \r\n\r\n internationalt anerkendt, </P>  \r\n\r\n<P>ER DE UNDERTEGNEDE, der er behørigt bemyndigede, på deres regeringers  \r\n\r\n vegne BLEVET ENIGE OM FØLGENDE: </P>  \r\n\r\n<P>Artikel I </P>  \r\n\r\n<UL CLASS=PLAIN-LIST>  \r\n\r\n<LI>(1) De kontraherende stater forpligter sig til at anerkende: </LI>  \r\n\r\n<LI>(a) ejendomsretten til et luftfartøj, </LI>  \r\n\r\n<LI>(b) retten for besidderen af et luftfartøj til at erhverve dette ved køb,  \r\n\r\n</LI>  \r\n\r\n<LI>(c) lejeretten med hensyn til et luftfartøj, såfremt den er indrømmet for  \r\n\r\n et tidsrum af mindst seks måneder, </LI>  \r\n\r\n<LI>(d) patentrettigheder og lignende sikkerhedsrettigheder over  \r\n\r\n luftfartøjer, der i henhold til aftale tjener tilsikkerhed for betalingen af  \r\n\r\n en gældsforpligtelse, </LI>  \r\n\r\n</UL>  \r\n\r\n<P>såfremt sådanne rettigheder </P>  \r\n\r\n<UL CLASS=PLAIN-LIST>  \r\n\r\n<LI>(i) er stiftet i overensstemmelse med lovgivningen i den kontraherende  \r\n\r\n stat, hvor luftfartøjet på tidspunktet for rettighedernes stiftelse var  \r\n\r\n registreret med hensyn til nationalitet, og </LI>  \r\n\r\n<LI>(ii) i et lovformeligt indført i et offentligt register i den  \r\n\r\n kontraherende stat, hvor luftfartøjet er indregistreret med hensyn til  \r\n\r\n nationalitet. </LI>  \r\n\r\n</UL>  \r\n\r\n<P>Lovformeligheden af på hinanden følgende registreringer i forskellige  \r\n\r\n kontraherende stater skal afgøres i overensstemmelse med lovgivningen i den  \r\n\r\n stat, hvor luftfartøjet var registreret med hensyn til nationalitet, da hver  \r\n\r\n enkelt registrering fandt sted. </P>  \r\n\r\n<UL CLASS=PLAIN-LIST>  \r\n\r\n<LI>(2) Intet i denne konvention skal være til hinder for, at nogen  \r\n\r\n kontraherende stats lovgivning anerkender andre rettigheder over  \r\n\r\n luftfartøjer; men de kontraherende stater skal ikke tillade eller anerkende,  \r\n\r\n at nogen rettighed får prioritet frem for de i denne artikels stk. (1)  \r\n\r\n omhandlede rettigheder. </LI>  \r\n\r\n</UL>  \r\n\r\n<P>Artikel II </P>  \r\n\r\n<UL CLASS=PLAIN-LIST>  \r\n\r\n<LI>(1) Alle registreringer vedrørende et bestemt luftfartøj skal fremgå af  \r\n\r\n samme register. </LI>  \r\n\r\n<LI>(2) hvor ikke andet er foreskrevet i denne konvention, skal virkningerne  \r\n\r\n af registreringen af enhver af de i artikel I, stk. (1), nævnte rettigheder i  \r\n\r\n forhold til tredjemand afgøres i overensstemmelse med lovgivningen i den  \r\n\r\n kontraherende stat, hvor rettigheden er registreret. </LI>  \r\n\r\n<LI>(3) En kontraherende stat kan forbyde registreringen af enhver rettighed,  \r\n\r\n som ikke gyldigt kan stiftes i henhold til dens nationale lovgivning. </LI>  \r\n\r\n</UL>  \r\n\r\n<P>Artikel III </P>  \r\n\r\n<UL CLASS=PLAIN-LIST>  \r\n\r\n<LI>(1) Adressen på den myndighed, som er ansvarlig for registrets føring,  \r\n\r\n skal fremgå af ethvert luftfartøjs registreringsbevis med hensyn til  \r\n\r\n nationalitet. </LI>  \r\n\r\n<LI>(2) Enhver person skal være berettiget til hos denne myndighed at få  \r\n\r\n behørigt bekræftede afskrifter eller udskrifter af det, der er registreret.  \r\n\r\n Sådanne afskrifter eller udskrifter skal udgøre bevis for registrets indhold,  \r\n\r\n indtil deres urigtighed godtgøres. </LI>  \r\n\r\n<LI>(3) Hvis lovgivningen i en kontraherende stat foreskriver, at indgivelse  \r\n\r\n af et dokument til registrering skal have samme virkning som en registrering,  \r\n\r\n skal dette også gælde ved anvendelsen af denne konvention. I så fald skal der  \r\n\r\n træffes de fornødne forholdsregler til sikring af, at dokumentet er  \r\n\r\n tilgængeligt for offentligheden. </LI>  \r\n\r\n<LI>(4) Der kan pålægges rimelige afgifter for bistand ydet af  \r\n\r\n registreringsmyndigheden. </LI>  \r\n\r\n</UL>  \r\n\r\n<P>Artikel IV </P>  \r\n\r\n<UL CLASS=PLAIN-LIST>  \r\n\r\n<LI>(1) Såfremt noget krav for så vidt angår: </LI>  \r\n\r\n<LI>(a) godtgørelse for bjærgning af luftfartøjet, eller </LI>  \r\n\r\n<LI>(b) ekstraordinære udgifter, som har været uomgængelig nødvendige for at  \r\n\r\n bevare luftfartøjet, </LI>  \r\n\r\n</UL>  \r\n\r\n<P>i henhold til lovgivningen i den kontraherende stat, hvor bjærgnings-  \r\n\r\n eller bevarelsesforanstaltningerne er tilendebragt, medfører en ret over  \r\n\r\n luftfartøjet, skal denne rettighed anerkendes af de kontraherende stater og  \r\n\r\n have fortrin frem for alle andre rettigheder over luftfartøjet. </P>  \r\n\r\n<UL CLASS=PLAIN-LIST>  \r\n\r\n<LI>(2) De i stk. (1) anførte rettigheder skal fyldestgøres i omvendt  \r\n\r\n rækkefølge af tidspunkterne for de begivenheder, der har affødt dem. </LI>  \r\n\r\n<LI>(3) Enhver af de nævnte rettigheder kan noteres i registret inden tre  \r\n\r\n måneder efter afslutningen af bjærgnings- eller bevarelsesforanstaltningerne.  \r\n\r\n</LI>  \r\n\r\n<LI>(4) De nævnte rettigheder skal ikke anerkendes i andre kontraherende  \r\n\r\n stater efter udløbet af de i stk. (3) nævnte tre måneder, medmindre der inden  \r\n\r\n for denne periode </LI>  \r\n\r\n<LI>(a) er foregået notering i registret af rettigheden i henhold til stk.  \r\n\r\n (3), og </LI>  \r\n\r\n<LI>(b) beløbet er fastslået ved aftale, eller retsforfølgning med hensyn til  \r\n\r\n den nævnte rettighed er indledt. For så vidt angår retsforfølgning skal  \r\n\r\n værnetingets lovgivning afgøre, i hvilke tilfælde tre måneders perioden kan  \r\n\r\n afbrydes eller suspenderes. </LI>  \r\n\r\n<LI>(5) Denne artikel finder anvendelse uden hensyn til bestemmelserne i  \r\n\r\n artikel I, stk. (2). </LI>  \r\n\r\n</UL>  \r\n\r\n<P>Artikel V </P>  \r\n\r\n<P>Den prioritet, som tilkommer en af de i artikel I, stk. (1) (d), nævnte  \r\n\r\n rettigheder, omfatter alle de beløb, den tjener til sikkerhed for. For så  \r\n\r\n vidt angår renter omfatter prioriteten dog kun sådanne, som er påløbet i et  \r\n\r\n tidsrum af tre år inden retsforfølgningens begyndelse samt under selve  \r\n\r\n retsforfølgningen. </P>  \r\n\r\n<P>Artikel VI </P>  \r\n\r\n<P>Såfremt et luftfartøj eller nogen rettighed over et luftfartøj bliver  \r\n\r\n genstand for arrest eller eksekution eller tvangssalg, skal de kontraherende  \r\n\r\n stater ikke være pligtige til i forhold til den kreditor, som foretager  \r\n\r\n arresten eller eksekutionen eller tvangssalget, eller i forhold til køberen  \r\n\r\n at anerkende nogen af de i artikel I, stk. (1), nævnte rettigheder eller  \r\n\r\n overdragelse af nogen sådan rettighed, såfremt den, med vidende om salget  \r\n\r\n eller forfølgningen, er stiftet eller overdraget af den person, mod hvem  \r\n\r\n forfølgningen er rettet. </P>  \r\n\r\n<P>Artikel VII </P>  \r\n\r\n<UL CLASS=PLAIN-LIST>  \r\n\r\n<LI>(1) Fremgangsmåden ved tvangssalg af et luftfartøj bestemmes af  \r\n\r\n lovgivningen i den kontraherende stat, hvor salget finder sted. </LI>  \r\n\r\n<LI>(2) Følgende bestemmelser skal dog iagttages: </LI>  \r\n\r\n<LI>(a) Datoen og stedet for salget skal fastsættes mindst seks uger i  \r\n\r\n forvejen. </LI>  \r\n\r\n<LI>(b) Den kreditor, som begærer salget, skal til retten eller anden  \r\n\r\n kompetent myndighed afgive en bekræftet udskrift af de med hensyn til  \r\n\r\n luftfartøjet foretagne registrering. Han skal foretage offentlig  \r\n\r\n bekendtgørelse af salget på det sted, hvor luftfartøjet er registreret med  \r\n\r\n hensyn til nationalitet i overensstemmelse med den der gældende lovgivning,  \r\n\r\n mindst een måned forud for den for salget fastsatte dag og skal i forbindelse  \r\n\r\n hermed ved anbefalet brev, om muligt med luftpost, underrette den  \r\n\r\n registrerede ejer og indehaverne af registrerede rettighed over luftfartøjet  \r\n\r\n og af rettigheder, som er noteret i registret i medfør af artikel IV, stk.  \r\n\r\n (3), efter de adresser for de pågældende, der fremgår af registret. </LI>  \r\n\r\n<LI>(3) Følgerne af ikke at iagttage de i stk. (2) fastsatte bestemmelser  \r\n\r\n skal afgøres af lovgivningen i den kontraherende stat, hvor salget finder  \r\n\r\n sted. Dog kan ethvert salg, der finder sted i strid med de nævnte  \r\n\r\n bestemmelser, ophæves efter begæring, fremsat inden seks måneder efter  \r\n\r\n salgsdagen, af enhver, der har lidt skade som følge af sådan overtrædelse.  \r\n\r\n</LI>  \r\n\r\n<LI>(4) Intet tvangssalg kan finde sted, medmindre alle rettigheder, som i  \r\n\r\n henhold til denne konvention har prioritet forud for den forfølgende  \r\n\r\n kreditors krav og er dokumenteret for den kompetente myndighed, dækkes gennem  \r\n\r\n salgssummen eller overtages af køberen. </LI>  \r\n\r\n<LI>(5) Har noget luftfartøj, på hvilket der hæfter en i artikel I omhandlet  \r\n\r\n ret, som tjener til sikkerhed for en gældsforpligtelse, forårsaget skade på  \r\n\r\n personer eller gods på jorden i den kontraherende stat, hvor tvangssalget  \r\n\r\n finder sted, kan lovgivningen i den pågældende kontraherende stat, i tilfælde  \r\n\r\n af eksekution i det pågældende luftfartøj eller noget andet luftfartøj, som  \r\n\r\n tilhører samme person og er behæftet med samme kreditor, medmindre  \r\n\r\n tilstrækkelig og effektiv forsikring er blevet tegnet af brugeren eller på  \r\n\r\n hans vegne hos en stat eller hos et forsikringsforetagende i en hvilken som  \r\n\r\n helst stat til dækning af sådan skade, foreskrive, </LI>  \r\n\r\n<LI>(a) at bestemmelserne i foranstående stk. (4) ikke skal gælde i forhold  \r\n\r\n til skadelidte eller personer, der afleder deres ret fra denne, såfremt disse  \r\n\r\n har foretaget eksekution, </LI>  \r\n\r\n<LI>(b) at ingen af de i artikel I omhandlede rettigheder, der tjener til  \r\n\r\n sikkerhed for en gældsforpligtelse, og som hæfter på luftfartøjet, skal kunne  \r\n\r\n gøres gældende over for skadelidte eller personer, der afleder deres ret fra  \r\n\r\n denne, udover et beløb, der svarer til 80% af salgssummen. </LI>  \r\n\r\n</UL>  \r\n\r\n<P>Hvis lovgivningen i den kontraherende stat, hvor salget finder sted, ikke  \r\n\r\n fastsætter anden grænse, skal forsikringen for så vidt angår nærværende  \r\n\r\n stykke anses for tilstrækkelig, såfremt forsikringssummen svarer til den  \r\n\r\n værdi, som luftfartøjet, hvori eksekution er foretaget, havde som nyt. </P>  \r\n\r\n<UL CLASS=PLAIN-LIST>  \r\n\r\n<LI>(6) Omkostninger, der skal betales ifølge lovgivningen i den  \r\n\r\n kontraherende stat, hvor salget finder sted, og som er afholdt i  \r\n\r\n kreditorernes fælles interesse under den retsforfølgning, som har ført til  \r\n\r\n salget, skal afholdes af salgssummen forud for andre krav, herunder sådanne,  \r\n\r\n som har fortrin i medfør af artikel IV. </LI>  \r\n\r\n</UL>  \r\n\r\n<P>Artikel VIII </P>  \r\n\r\n<P>Ved tvangssalg af et luftfartøj i henhold til bestemmelserne i artikel VII  \r\n\r\n skal ejendomsretten til luftfartøjet overgå til køberen frit for alle sådanne  \r\n\r\n behæftelser, som ikke overtages af køberen. </P>  \r\n\r\n<P>Artikel IX </P>  \r\n\r\n<P>Bortset fra tvangssalg i henhold til bestemmelserne i artikel VII må et  \r\n\r\n luftfartøj ikke overføres fra nationalitets- eller rettighedsregistret i en  \r\n\r\n kontraherende stat til det tilsvarende register i en anden kontraherende  \r\n\r\n stat, medmindre alle indehavere af registrerede rettigheder er blevet  \r\n\r\n fyldestgjort eller samtykker i overførselen. </P>  \r\n\r\n<P>Artikel X </P>  \r\n\r\n<UL CLASS=PLAIN-LIST>  \r\n\r\n<LI>(1) Hvis en registreret rettighed over et luftfartøj af den i artikel I  \r\n\r\n omhandlede karakter, som tjener til sikkerhed for betaling af en  \r\n\r\n gældsforpligtelse, i overensstemmelse med lovgivningen i den kontraherende  \r\n\r\n stat, hvor luftfartøjet er registreret, udvides til at omfatte reservedele,  \r\n\r\n der er oplagret på et eller flere nærmere angivne steder, skal en sådan  \r\n\r\n rettighed anerkendes af alle kontraherende stater, så længe reservedelene  \r\n\r\n forbliver på det angivne sted eller de angivne steder, såfremt en behørig  \r\n\r\n offentlig bekendtgørelse, der indeholder oplysning om rettighedens art, navn  \r\n\r\n og adresse på indehaveren af denne rettighed og det register, hvor den  \r\n\r\n pågældende rettighed er registreret, er opslået på det sted, hvor  \r\n\r\n reservedelene er anbragt, således at tredjemand får fornøden underretning om,  \r\n\r\n at de pågældende reservedele er behæftede. </LI>  \r\n\r\n<LI>(2) En fortegnelse, der angiver de pågældende reservedeles art om  \r\n\r\n omtrentlige antal, skal være vedlagt eller indeholdt i det registrerede  \r\n\r\n dokument. De på+gældende dele kan ombyttes med tilsvarende dele, uden at  \r\n\r\n dette påvirker kreditors ret. </LI>  \r\n\r\n<LI>(3) Bestemmelserne i artikel VII, stk. (1) og (4), samt i artikel VIII  \r\n\r\n finder anvendelse på tvangssalg over reservedele. Hvor den kreditor, som  \r\n\r\n begærer eksekution, ikke har sikkerhed i disse, skal bestemmelsen i artikel  \r\n\r\n VII, stk. (4), dog ved anvendelsen på et sådant salg forestå således, at  \r\n\r\n salget kan finde sted, såfremt der afgives et bud, hvis beløb ikke er mindre  \r\n\r\n end to tredjedele af reservedelenes værdi, således som denne er fastsat af  \r\n\r\n sagkyndige, udpeget af den myndighed, som salget henhører under. Ved  \r\n\r\n fordelingen af salgssummen kan den kompetente myndighed endvidere til fordel  \r\n\r\n for den kreditor, som har foretaget eksekutionen, begrænse det beløb, som  \r\n\r\n skal tilfalde de priviligerede rettighedshavere, til to tredjedele af  \r\n\r\n salgssummen, efter at de i artikel VII, stk. (6), omhandlede omkostninger er  \r\n\r\n betalt. </LI>  \r\n\r\n<LI>(4) I denne artikel betyder betegnelsen &#187;reservedele&#171; dele af  \r\n\r\n luftfartøjer, motorer, propeller, radioapparater, instrumenter, redskaber,  \r\n\r\n inventar og dele heraf samt i det hele alle andre genstande af en hver art,  \r\n\r\n der opbevares med det formål af anvendes i luftfartøjer til erstatning for  \r\n\r\n dele eller genstande, som fjernes derfra. </LI>  \r\n\r\n</UL>  \r\n\r\n<P>Artikel XI </P>  \r\n\r\n<UL CLASS=PLAIN-LIST>  \r\n\r\n<LI>(1) Bestemmelserne i denne konvention skal i enhver kontraherende stat  \r\n\r\n finde anvendelse på alle luftfartøjer, som er registreret med hensyn til  \r\n\r\n nationalitet i en anden kontraherende stat. </LI>  \r\n\r\n<LI>(2) Hver kontraherende stat skal endvidere for så vidt angår de der med  \r\n\r\n hensyn til nationalitet registrerede luftfartøjer anvende: </LI>  \r\n\r\n<LI>(a) bestemmelserne i artiklerne II, III og IX, samt </LI>  \r\n\r\n<LI>(b) bestemmelserne i artikel IV, medmindre bjærgnings- eller  \r\n\r\n bevarelsesforanstaltningerne er tilendebragt inden for dens eget territorium  \r\n\r\n</LI>  \r\n\r\n</UL>  \r\n\r\n<P>Artikel XII </P>  \r\n\r\n<P>Intet i denne konvention skal være til hinder for, at nogen kontraherende  \r\n\r\n stat bringer sin nationale lovgivning om indvandring, told og luftfart til  \r\n\r\n anvendelse på et luftfartøj. </P>  \r\n\r\n<P>Artikel XIII </P>  \r\n\r\n<P>Denne konvention skal ikke finde anvendelse på luftfartøjer, der benyttes  \r\n\r\n til militær-, told- eller polititjeneste. </P>  \r\n\r\n<P>Artikel XIV </P>  \r\n\r\n<P>Til gennemførelse af denne konvention kan de kompetente rets- og  \r\n\r\n administrative myndigheder i de kontraherende stater træde i direkte  \r\n\r\n forbindelse med hinanden, medmindre deres nationale lovgivning måtte  \r\n\r\n foreskrive andet. </P>  \r\n\r\n<P>Artikel XV </P>  \r\n\r\n<P>De kontraherende stater skal træffe sådanne foranstaltninger, som er  \r\n\r\n fornødne til at gennemføre bestemmelserne i denne konvention, og skal straks  \r\n\r\n underrette generalsekretæren for Den Internationale Civile Luftfarts  \r\n\r\n Organisation om sådanne foranstaltninger. </P>  \r\n\r\n<P>Artikel XVI </P>  \r\n\r\n<P>For så vidt angår denne konvention skal betegnelsen &#187;luftfartøj&#171;  \r\n\r\n indbefatte skroget, motorer, propeller, radioapparater og alle andre  \r\n\r\n genstande, der er bestemt til at benyttes i luftfartøjet, hvad enten de er  \r\n\r\n installeret i dette eller midlertidigt adskilt fra det. </P>  \r\n\r\n<P>Artikel XVII </P>  \r\n\r\n<P>Såfremt et særskilt nationalitetsregister føres i noget territorium, for  \r\n\r\n hvis udenrigske anliggender en kontraherende stat er ansvarlig, skal  \r\n\r\n henvisninger i denne konvention til den kontraherende stats lovgivning  \r\n\r\n forstås som henvisninger til det pågældende territoriums lovgivning. </P>  \r\n\r\n<P>Artikel XVIII </P>  \r\n\r\n<P>Denne konvention skal være åben for undertegnelse, indtil den træder i  \r\n\r\n kraft i overensstemmelse med bestemmelserne i artikel XX. </P>  \r\n\r\n<P>Artikel XIX </P>  \r\n\r\n<UL CLASS=PLAIN-LIST>  \r\n\r\n<LI>(1) Denne konvention skal ratificeres af signatarstaterne. </LI>  \r\n\r\n<LI>(2) Ratifikationsinstrumenterne skal deponeres i arkivet i Den </LI>  \r\n\r\n</UL>  \r\n\r\n<P>Internationale Civile Luftfarts Organisation, der skal give underretning  \r\n\r\n om datoen for deponeringen til samtlige signatarstater og stater, som har  \r\n\r\n tiltrådt konventionen. </P>  \r\n\r\n<P>Artikel XX </P>  \r\n\r\n<UL CLASS=PLAIN-LIST>  \r\n\r\n<LI>(1) Så snart to af signatarstaterne har deponeret deres  \r\n\r\n ratifikationsinstrumenter vedrørende denne konvention, træder den i kraft  \r\n\r\n mellem disse den halvfemsindstyvende dag efter deponeringen af det andet  \r\n\r\n ratifikationsinstrument. for hver stat, der deponerer sit  \r\n\r\n ratifikationsinstrument efter denne dato, træder den i kraft den  \r\n\r\n halvfemsindstyvende dag efter, at vedkommende stat har deponeret sit  \r\n\r\n ratifikationsinstrument. </LI>  \r\n\r\n<LI>(2) Den Internationale Civile Luftfarts Organisation skal give alle  \r\n\r\n signatarstater underretning om datoen for denne konventions ikrafttræden.  \r\n\r\n</LI>  \r\n\r\n<LI>(3) Så snart denne konvention træder i kraft, skal generalsekretæren for  \r\n\r\n Den Internationale Civile Luftfarts Organisation registrere konventionen hos  \r\n\r\n De forenede Nationer. </LI>  \r\n\r\n</UL>  \r\n\r\n<P>Artikel XXI </P>  \r\n\r\n<UL CLASS=PLAIN-LIST>  \r\n\r\n<LI>(1) Efter at være trådt i kraft skal denne konvention være åben for  \r\n\r\n tiltrædelse af stater, der ikke har undertegnet den. </LI>  \r\n\r\n<LI>(2) Tiltrædelse skal ske ved deponering af et tiltrædelsesinstrument i  \r\n\r\n arkivet i Den Internationale Civile Luftfarts Organisation, der skal give  \r\n\r\n underretning om datoen for deponeringen til samtlige signatarstater og  \r\n\r\n stater, som har tiltrådt konventionen. </LI>  \r\n\r\n<LI>(3) Tiltrædelse får virkning fra den halvfemsindstyvende dag efter datoen  \r\n\r\n for deponeringen af tiltrædelsesinstrumentet i arkivet i Den Internationale  \r\n\r\n Civile Luftfarts Organisation. </LI>  \r\n\r\n</UL>  \r\n\r\n<P>Artikel XXII </P>  \r\n\r\n<UL CLASS=PLAIN-LIST>  \r\n\r\n<LI>(1) Enhver kontraherende stat kan opsige denne konvention ved at give  \r\n\r\n meddelelse om opsigelsen til Den Internationale Civile Luftfarts  \r\n\r\n Organisation, der skal give underretning om datoen for modtagelsen af sådan  \r\n\r\n meddelelse til samtlige signatarstater og stater, som har tiltrådt  \r\n\r\n konventionen. </LI>  \r\n\r\n<LI>(2) Opsigelsen får virkning seks måneder efter, at Den Internationale  \r\n\r\n Civile Luftfarts Organisation har modtaget meddelelse om opsigelse. </LI>  \r\n\r\n</UL>  \r\n\r\n<P>Artikel XXIII </P>  \r\n\r\n<UL CLASS=PLAIN-LIST>  \r\n\r\n<LI>(1) Enhver stat kan samtidig med deponeringen af sit ratifikations- eller  \r\n\r\n tiltrædelsesinstrument erklære, at dens godkendelse af denne konvention ikke  \r\n\r\n skal gælde for et eller flere af de territorier, for hvis udenrigske  \r\n\r\n anliggender den pågældende stat er ansvarlig. </LI>  \r\n\r\n<LI>(2) Den Internationale Civile Luftfarts Organisation skal give  \r\n\r\n underretning om alle sådanne erklæringer til samtlige signatarstater og  \r\n\r\n stater, som har tiltrådt konventionen. </LI>  \r\n\r\n<LI>(3) Med undtagelse af de områder, for hvilke der er afgivet en erklæring  \r\n\r\n i overensstemmelse med denne artikels stk. (1), skal denne konvention gælde  \r\n\r\n for alle territorier, for hvis udenrigske anliggender en kontraherende stat  \r\n\r\n er ansvarlig. </LI>  \r\n\r\n<LI>(4) Enhver stat kan tiltræde konventionen særskilt for alle eller enkelte  \r\n\r\n af de territorier, for hvilke den har afgivet en erklæring i overensstemmelse  \r\n\r\n med denne artikels stk. (1), og bestemmelserne i artikel XXI, stk. (2) og  \r\n\r\n (3), finder anvendelse på sådan tiltrædelse. </LI>  \r\n\r\n<LI>(5) Enhver kontraherende stat kan i overensstemmelse med bestemmelserne i  \r\n\r\n artikel XXII opsige denne konvention særskilt for alle eller enkelte af de  \r\n\r\n territorier, for hvis udenrigske anliggender den pågældende stat er  \r\n\r\n ansvarlig. </LI>  \r\n\r\n</UL>  \r\n\r\n<P>TIL BEKRÆFTELSE HERAF har de undertegnede befuldmægtigede, som er behørigt  \r\n\r\n bemyndigede, undertegnet denne konvention. </P>  \r\n\r\n<P>UDFÆRDIGET i Geneve den nittende dag i juni måned i året nitten hundrede  \r\n\r\n og otteogfyrre på det engelske, franske og spanske sprog, idet hver tekst har  \r\n\r\n samme gyldighed. </P>  \r\n\r\n<P>Denne konvention skal deponeres i arkivet i Den Internationale Civile  \r\n\r\n Luftfarts Organisation, hvor den skal være åben for undertegnelse i  \r\n\r\n overensstemmelse med bestemmelserne i artikel XVIII. </P>  \r\n\r\n<P>For Den dominikanske Republik: </P>  \r\n\r\n<P> <I>Hanot d'Hartoy. </I></P>  \r\n\r\n<P>ad ref. </P>  \r\n\r\n<P>For Frankrig: </P>  \r\n\r\n<P> <I>Hymans. </I></P>  \r\n\r\n<P>H. Bouche. </P>  \r\n\r\n<P>Andre Garnault. </P>  \r\n\r\n<P>For Grækenland: </P>  \r\n\r\n<P> <I>P. A. Metaxas. </I></P>  \r\n\r\n<P>ad referendum. </P>  \r\n\r\n<P>For Iran: </P>  \r\n\r\n<P> <I>Hussein Ala.</I>  </P>  \r\n\r\n<P>For Irland: </P>  \r\n\r\n<P> <I>Timothy J. O'Driscoll.</I>  </P>  \r\n\r\n<P>For Island: </P>  \r\n\r\n<P> <I>Agnar Kofoed-Hansen.</I>  </P>  \r\n\r\n<P>For Italien: </P>  \r\n\r\n<P> <I>Papaldo.</I>  </P>  \r\n\r\n<P>For Republikken Kina (Formosa) (* 2) </P>  \r\n\r\n<P> <I>Wu Nan Ju.</I>  </P>  \r\n\r\n<P>For Mexico: </P>  \r\n\r\n<P> <I>Enrique M. Loaeza Ref.</I>  </P>  \r\n\r\n<P>For Nederlandene: </P>  \r\n\r\n<P> <I>H. F. Spanjaard.</I>  </P>  \r\n\r\n<P>For Norge: </P>  \r\n\r\n<P> <I>Daniel Asteen.</I>  </P>  \r\n\r\n<P>For Parkistan: </P>  \r\n\r\n<P> <I>Mohammed Ali.</I>  </P>  \r\n\r\n<P>For Peru: </P>  \r\n\r\n<P> <I>J. San Martin. </I></P>  \r\n\r\n<P>A. Wagner. </P>  \r\n\r\n<P>For Portugal: </P>  \r\n\r\n<P> <I>Humberto Delgado. </I></P>  \r\n\r\n<P>Manuel Fernandes. </P>  \r\n\r\n<P>For Schweiz: </P>  \r\n\r\n<P> <I>Ed. Amstutz.</I>  </P>  \r\n\r\n<P>For Det forenede Kongerige Storbritannien og Nordirland: </P>  \r\n\r\n<P> <I>F. Tymms. </I></P>  \r\n\r\n<P>R. O. Wilberforce. </P>  \r\n\r\n<P>For Sverige: </P>  \r\n\r\n<P> <I>Per Wiikman.</I>  </P>  \r\n\r\n<P>For Venuzuela: </P>  \r\n\r\n<P> <I>J- Lopez H.</I>  </P>  \r\n\r\n<P>Det danske ratifikationsinstrument deponeredes hos Den Internationale  \r\n\r\n Civile Luftfarts Organisation i Montreal den 18. januar 1963, hvorefter  \r\n\r\n konventionen trådte i kraft for Danmarks vedkommende den 18. april 1963. </P>  \r\n\r\n<P>Konventionen er for øjeblikket i kraft i forholdet mellem følgende lande:  \r\n\r\n</P>  \r\n\r\n<P>Amerikas forenede Stater </P>  \r\n\r\n<P>Argentina </P>  \r\n\r\n<P>Brasilien </P>  \r\n\r\n<P>Chile </P>  \r\n\r\n<P>Cuba </P>  \r\n\r\n<P>Danmark </P>  \r\n\r\n<P>Ecuador </P>  \r\n\r\n<P>Frankrig </P>  \r\n\r\n<P>Haiti </P>  \r\n\r\n<P>Italien </P>  \r\n\r\n<P>Laos </P>  \r\n\r\n<P>Mali </P>  \r\n\r\n<P>Mauretanien </P>  \r\n\r\n<P>Mexico </P>  \r\n\r\n<P>Nederlandene </P>  \r\n\r\n<P>Niger </P>  \r\n\r\n<P>Norge </P>  \r\n\r\n<P>Parkistan </P>  \r\n\r\n<P>El Salvador </P>  \r\n\r\n<P>Schweiz </P>  \r\n\r\n<P>Sverige </P>  \r\n\r\n<P>Forbundsrepublikken Tyskland. </P>  \r\n\r\n<P>Mexico har i forbindelse med ratifikationen af konventionen taget følgende  \r\n\r\n forbehold: </P>  \r\n\r\n<P>Mexicos regering forbeholder sig udtrykkeligt sin ret til at give skatte-  \r\n\r\n og afgiftskrav samt krav hidhørende fra arbejdskontrakter den ved mexikanske  \r\n\r\n lovgivning hjemlede fortrinsret frem for andre krav. De fortrinsrettigheder,  \r\n\r\n som omhandles i den i Geneve undertegnede konvention om international  \r\n\r\n anerkendelse af rettigheder over luftfartøjer, vil derfor inden for det  \r\n\r\n nationale territorium være underordnet den fortrinsret, som i medfør af  \r\n\r\n mexikansk lovgivning tilstås skalle- og afgiftskrav samt krav hidhørende fra  \r\n\r\n arbejdskontrakter. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 25, januar  \r\n\r\n 1965. </I> </P>  \r\n\r\n<P CLASS=UNDERSKREVET-AF ALIGN=CENTER>Per Hækkerup. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Ikke anerkendt af Danmark. </P>  \r\n\r\n</DIV>",
    "isHistorical": false,
    "editorialNotes": [
        "BEK nr 41 af 14/04/1982",
        "BEK nr 59 af 17/08/1976",
        "BEK nr 20 af 22/02/1972",
        "BEK nr 45 af 04/06/1970",
        "BEK nr 62 af 17/06/1968",
        "BEK nr 35 af 17/05/1967",
        "BEK nr 2 af 26/01/1966",
        "(* 2) Andre landes tiltrædelse er bekendtgjort ved:"
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/07/1965"
        },
        {
            "displayName": "Accession",
            "displayValue": "L19650000964"
        },
        {
            "displayName": "Entydig dokumentidentifikation",
            "displayValue": "CM008982"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "9"
        },
        {
            "displayName": "År for udstedelse",
            "displayValue": "1965"
        },
        {
            "displayName": "Dato for underskrift",
            "displayValue": "25/01/1965"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 93.B. 34."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}