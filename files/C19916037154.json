{
    "id": 76223,
    "title": "Skrivelse om delegering af kompetencen til udstedelse af kørselsbemyndigelse med henblik på godtgørelse af udgifter ved tjenstlig kørsel i eget befordringsmiddel efter den høje sats (Rektorerne ved børnehave- og fritidsseminarierne, rektorerne    ved lærerseminarierne, rektorerne ved seminarier der uddanner ernærings- og husholdningsøkonomer, forstanderne ved håndarbejdsseminarierne og forstanderne ved sløjdlærerskolerne) ",
    "documentTypeId": "200",
    "isSagsforlobPeriodValid": false,
    "shortName": "SKR nr 60371 af 27/08/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om delegering af kompetencen til  \r\n\r\n udstedelse af kørselsbemyndigelse med henblik på godtgørelse af udgifter ved  \r\n\r\n tjenstlig kørsel i eget befordringsmiddel efter den høje sats </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Rektorerne ved børnehave- og  \r\n\r\n fritidsseminarierne, rektorerne ved </P>  \r\n\r\n<P CLASS=TITEL-KOMMENTAR ALIGN=CENTER>lærerseminarierne, rektorerne ved  \r\n\r\n seminarier der uddanner </P>  \r\n\r\n<P CLASS=TITEL-KOMMENTAR ALIGN=CENTER>ernærings- og husholdningsøkonomer,  \r\n\r\n forstanderne ved </P>  \r\n\r\n<P CLASS=TITEL-KOMMENTAR ALIGN=CENTER>håndarbejdsseminarierne og forstanderne  \r\n\r\n ved sløjdlærerskolerne) </P>  \r\n\r\n<BR>  \r\n\r\n<P>Undervisnings- og forskningsministeriet, Lønafdelingen, delegerer herved  \r\n\r\n sin kompetence til at udstede skriftlig kørselsbemyndigelse til rektorerne  \r\n\r\n for </P>  \r\n\r\n<P>- lærerseminarierne, </P>  \r\n\r\n<P>- børnehave- og fritidspædagogseminarierne, </P>  \r\n\r\n<P>- ernærings- og husholdningsøkonomseminarierne og forstanderne for </P>  \r\n\r\n<P>- håndarbejdsseminarierne og </P>  \r\n\r\n<P>- sløjdlærerskolerne. </P>  \r\n\r\n<P>Som hovedregel gælder det, at offentligt befordringsmiddel skal benyttes  \r\n\r\n ved tjenesterejser. </P>  \r\n\r\n<P>Skønnes det mest økonomisk, kan eget befordringsmiddel benyttes, og  \r\n\r\n udgifterne godtgøres efter lav sats. </P>  \r\n\r\n<P>Er der tale om regelmæssig kørsel i større omfang, kan der udsted en  \r\n\r\n skriftlig kørselsbemyndigelse, hvorefter udgifterne godtgøres efter høj sats.  \r\n\r\n</P>  \r\n\r\n<P>Finansministeriet udsender pr. 1. januar hvert år cirkulære indeholdende  \r\n\r\n de regulerede satser. </P>  \r\n\r\n<P>De nærmere retningslinier for udstedelse af kørselsbemyndigelse fremgår af  \r\n\r\n vedlagte vejledning. </P>  \r\n\r\n<P>Med hensyn til afholdelse af udgifter til tjenesterejser iøvrigt henvises  \r\n\r\n til Finansministeriets personaleadministrative vejledning kapitel 23. </P>  \r\n\r\n<P>Med venlig hilsen </P>  \r\n\r\n<P>Dorthea Clausen </P>  \r\n\r\n<P>fuldmægtig </P>  \r\n\r\n<P>Bilag </P>  \r\n\r\n<P>VEJLEDNING OM UDSTEDELSE AF SKRIFTLIG KØRSELSBEMYNDIGELSE PÅ SEMINARIERNE  \r\n\r\n OG SLØJDLÆRERSKOLERNE. </P>  \r\n\r\n<P>For at få godtgjort tjenestekørsel i eget befordringsmiddel efter høj sats  \r\n\r\n skal der udstedes skriftlig bemyndigelse, jfr. Finansministeriets cirkulære  \r\n\r\n af 15. april 1988 om godtgørelse af merudgifter ved tjenesterejser. </P>  \r\n\r\n<P>Undervisningsministeriet har delegeret sin kompetence til at udstede  \r\n\r\n skriftlig kørselsbemyndigelse til seminariernes rektorer og forstanderne ved  \r\n\r\n håndarbejdsseminarierne og sløjdlærerskolerne. </P>  \r\n\r\n<P>HVORNÅR GIVES BEMYNDIGELSE TIL KØRSEL EFTER HØJ SATS ? </P>  \r\n\r\n<P>Som udgangspunkt gælder, at der til tjenesterejser fortrinsvis skal bruges  \r\n\r\n offentlige befordringsmidler. </P>  \r\n\r\n<P>Det kan imidlertid tillades, når særlige forhold taler for det, f.eks. når  \r\n\r\n det i det givne tilfælde er mest økonomisk, at eget befordringsmiddel  \r\n\r\n benyttes. Udgangspunktet er, at kørslen godtgøres efter lav sats. </P>  \r\n\r\n<P>Er der tale om regelmæssig kørsel af større omfang normalt mindst 5000 km,  \r\n\r\n kan der gives en skriftlig kørselsbemyndigelse, hvorefter kørslen godtgøres  \r\n\r\n med høj sats indtil 12000 km pr. finansår. Herefter udbetales lav sats. </P>  \r\n\r\n<P>I tilfælde, hvor det vurderes, at særlige tjenstlige hensyn gør sig  \r\n\r\n gældende, kan bemyndigelsen gives, selv om den årlige kørselsmængde er  \r\n\r\n mindre. </P>  \r\n\r\n<P>Ved vurderingen skal der ikke anlægges forskellig betragtning på heltids-  \r\n\r\n og deltidsansatte. </P>  \r\n\r\n<P>HVORDAN GIVES BEMYNDIGELSE TIL KØRSEL EFTER HØJ SATS ? </P>  \r\n\r\n<P>Bemyndigelsen gives på baggrund af en ansøgning indeholdende oplysning om  \r\n\r\n</P>  \r\n\r\n<P>- rejseaktivitetens formål samt kørselsmængde i det søgte finansår. </P>  \r\n\r\n<P>- hvorvidt der fra anden offentlig myndighed er givet tilladelse til  \r\n\r\n kørsel efter høj sats. Hvis der fra anden offentlig myndighed er givet  \r\n\r\n tilladelse til kørsel efter høj sats, skal det samlede antal km, der er givet  \r\n\r\n tilladelse til oplyses. Samlet må det tilladte antal km til kørsel efter høj  \r\n\r\n sats ikke overstige 12000 km årligt. </P>  \r\n\r\n<P>På baggrund heraf udstedes en skriftlig bemyndigelse indeholdende  \r\n\r\n oplysninger om rejseaktivitetens formål og antal km, som vil kunne foretages  \r\n\r\n i henhold til bemyndigelsen. </P>  \r\n\r\n<P>Bemyndigelsen gives under forudsætning af, at det angivne kørselsbehov  \r\n\r\n svarer til den kørselsmængde, der søges om. Viser det sig ved årets udgang,  \r\n\r\n at rejseaktiviteten har været mindre end påregnet, skal differencen mellem  \r\n\r\n højeste og laveste sats ikke tilbagebetales, men der vil normalt ikke kunne  \r\n\r\n gives bemyndigelse i det kommende år. </P>  \r\n\r\n<P>Genpart af bemyndigelsen sendes til Rigsrevisionen. </P>  \r\n\r\n<P>Der henvises i øvrigt til Finansministeriets Personaleadministrativ  \r\n\r\n vejledning kap. 23. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19916037154"
        },
        {
            "displayName": "Entydig dokumentidentifikation",
            "displayValue": "CM035429"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "24/06/2004"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60371"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "27/08/1991"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Økonomiafdelingen"
        },
        {
            "displayName": "Ressortministeriets journalnummer",
            "displayValue": "1988-42-413-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}