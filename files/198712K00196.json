{
    "id": 113330,
    "title": "1987 LSF 196   FORSLAG TIL LOV OM KOMMUNAL ANVISNINGSRET TIL LEJLIGHEDER I PRIVAT   UDLEJNINGSBYGGERI ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 196",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 196 </P>  \r\n\r\n<P></P>  \r\n\r\n<P>Forslag til Lov om kommunal anvisningsret til lejligheder i privat  \r\n\r\n udlejningsbyggeri </P>  \r\n\r\n<P></P>  \r\n\r\n<P>Fremsat af Lissa Mathiasen (S) Svend Andersen (S) Baadsgaard (S) Pia  \r\n\r\n Gjellerup (S) Carsten Andersen (SF) Jørn Jespersen (SF) Pelle Voigt (SF) </P>  \r\n\r\n<P></P>  \r\n\r\n<P>den 28. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Loven gælder ved udlejning af beboelseslejligheder, der </P>  \r\n\r\n<P>omfattes af lov om leje. </P>  \r\n\r\n<P>Stk. 2. Undtaget fra lovens regler er: </P>  \r\n\r\n<P>1. Ejendomme, der ejes af et almennyttigt boligselskab, jf. § 2 i </P>  \r\n\r\n<P>lov om boligbyggeri, eller af institutioner som nævnt i kapitel </P>  \r\n\r\n<P>11 og 12 i lov om boligbyggeri. </P>  \r\n\r\n<P>2. Ejendomme, som indeholder mindre end 6 beboelseslejligheder. </P>  \r\n\r\n<P>Stk. 3. Undtaget fra lovens regler er endvidere: </P>  \r\n\r\n<P>1. Lejemål, der ved udlejning er omfattet af § 17 i lov om boliger </P>  \r\n\r\n<P>for ældre og personer med handicap. </P>  \r\n\r\n<P>2. Lejemål, der inden ledighed var delvis udlejet til andet end </P>  \r\n\r\n<P>beboelse, og som ved genudlejning fortsat delvis udlejes til </P>  \r\n\r\n<P>andet end beboelse. </P>  \r\n\r\n<P>3. Lejemål, der i medfør af lov om byfornyelse og boligforbedring </P>  \r\n\r\n<P>skal stilles til rådighed for genhusning. </P>  \r\n\r\n<P>§ 2. Kommunalbestyrelsen kan træffe bestemmelse om, at udlejere skal </P>  \r\n\r\n<P>stille indtil hver fjerde ledige lejlighed til rådighed for </P>  \r\n\r\n<P>kommunalbestyrelsen til løsning af påtrængende boligsociale </P>  \r\n\r\n<P>opgaver i kommunen. Kommunalbestyrelsens beslutning omfatter kun </P>  \r\n\r\n<P>anvisningsretten. Kommunen betaler lejen fra tidspunktet, fra </P>  \r\n\r\n<P>hvilket en lejlighed er til rådighed for kommunalbestyrelsen, og </P>  \r\n\r\n<P>indtil udlejning sker. Kommunen garanterer endvidere ved </P>  \r\n\r\n<P>fraflytning for opfyldelse af lejerens eventuelle forpligtelser </P>  \r\n\r\n<P>over for udlejer efter § 98 i lov om leje. Ændrer kommunen en </P>  \r\n\r\n<P>beslutning om at råde over en lejlighed, som ikke er udlejet, </P>  \r\n\r\n<P>skal lejen dog ikke betales ud over det tidspunkt, hvorfra en </P>  \r\n\r\n<P>opsigelse ville have haft virkning. </P>  \r\n\r\n<P>Stk. 2. Indgår udlejer, uanset om kommunalbestyrelsen har truffet </P>  \r\n\r\n<P>beslutning efter stk. 1, aftale med kommunalbestyrelsen om at </P>  \r\n\r\n<P>stille ledige lejligheder til rådighed for kommunalbestyrelsen </P>  \r\n\r\n<P>til løsning af påtrængende boligsociale opgaver i kommunen, </P>  \r\n\r\n<P>finder reglerne i stk. 1 om kommunens betaling af leje og garanti </P>  \r\n\r\n<P>for opfyldelse af lejerens forpligtelser over for udlejer ved </P>  \r\n\r\n<P>fraflytning tilsvarende anvendelse. </P>  \r\n\r\n<P>Stk. 3. Boligministeren kan fastsætte nærmere regler om de forhold, </P>  \r\n\r\n<P>der er nævnt i stk. 1 og 2. </P>  \r\n\r\n<P>§ 3. Kommunalbestyrelsen skal skriftligt give meddelelse til alle </P>  \r\n\r\n<P>udlejere, der udlejer beboelseslejligheder i kommunen, der er </P>  \r\n\r\n<P>omfattet af nærværende lov, om beslutninger efter § 2, stk. 1, </P>  \r\n\r\n<P>første punktum. Kommunalbestyrelsen giver samtidig anvisning om, </P>  \r\n\r\n<P>hvorledes og i hvilket omfang udlejer skal give meddelelse til </P>  \r\n\r\n<P>kommunen om ledige lejligheder. </P>  \r\n\r\n<P>§ 4. Undlader udlejer at efterkomme kommunalbestyrelsens anvisninger </P>  \r\n\r\n<P>efter § 3, straffes denne med bøde. Undlader udlejer, efter at </P>  \r\n\r\n<P>der een gang er idømt bøde for samme forseelse, at give </P>  \r\n\r\n<P>meddelelse til kommunalbestyrelsen om en ledig lejlighed, der </P>  \r\n\r\n<P>efter § 2, stk. 1, skal stilles til rådighed for </P>  \r\n\r\n<P>kommunalbestyrelsen, eller nægter udlejer at indgå lejekontrakt </P>  \r\n\r\n<P>med en af kommunen anvist lejer, kan der ske fradømmelse af </P>  \r\n\r\n<P>retten til at administrere ejendomme efter reglerne i kapitel </P>  \r\n\r\n<P>XVIII A i lov om leje. </P>  \r\n\r\n<P>§ 5. Retssager vedrørende forhold i denne lov indbringes for </P>  \r\n\r\n<P>boligretten, jf. kapitel XVIII i lov om leje. </P>  \r\n\r\n<P>§ 6. Udlejes beboelseslejligheder i medfør af § 2 til flygtninge, </P>  \r\n\r\n<P>refunderes kommunens udgifter af staten med 100 pct. Refusionen </P>  \r\n\r\n<P>udbetales kvartalsvis bagud på grundlag af en opgørelse over </P>  \r\n\r\n<P>kommunens afholdte udgifter. Opgørelsen fremsendes til Kongeriget </P>  \r\n\r\n<P>Danmarks Hypotekbank og Finansforvaltning. </P>  \r\n\r\n<P>Stk. 2. Flygtningen tilbagebetaler skyldige beløb i medfør af § 2 </P>  \r\n\r\n<P>til kommunalbestyrelsen i løbet af højst 5 år, idet </P>  \r\n\r\n<P>tilbagebetalingen afpasses efter skyldnerens økonomiske forhold. </P>  \r\n\r\n<P>§ 7. Loven gælder ikke for Færøerne og Grønland. </P>  \r\n\r\n<P>§ 8. Loven træder i kraft dagen efter bekendtgørelsen i Lovtidende. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Lovforslaget ligestiller det private udlejningsbyggeri med </P>  \r\n\r\n<P>almennyttigt boligbyggeri i relation til at deltage i løsningen </P>  \r\n\r\n<P>af boligsociale problemer i kommunerne. </P>  \r\n\r\n<P>Således foreslås i lighed med, hvad der er gældende for almennyttigt </P>  \r\n\r\n<P>byggeri: </P>  \r\n\r\n<P>- at kommunerne mod visse økonomiske garantier overfor udlejer kan </P>  \r\n\r\n<P>beslutte, at hver 4. ledige lejlighed stilles til rådighed for </P>  \r\n\r\n<P>kommunen til løsning af boligsociale problemer. </P>  \r\n\r\n<P>- at kommunerne får hjemmel til at stille samme økonomiske </P>  \r\n\r\n<P>garantier, såfremt udlejer ved frivillig aftale stiller </P>  \r\n\r\n<P>lejligheder til rådighed for kommunerne til løsning af </P>  \r\n\r\n<P>boligsociale problemer. </P>  \r\n\r\n<P>Det foreslås endvidere, at i det omfang lejligheder, der stilles til </P>  \r\n\r\n<P>rådighed for kommunalbestyrelsen, udlejes til flygtninge, </P>  \r\n\r\n<P>refunderes kommunernes udgifter 100 pct. af staten, samt at </P>  \r\n\r\n<P>eventuelle udlæg skal tilbagebetales af flygtningen over højst 5 </P>  \r\n\r\n<P>år. </P>  \r\n\r\n<P>Det har siden 1984, hvor der i det almennyttige byggeri blev åbnet </P>  \r\n\r\n<P>adgang for kommunal anvisning, været forslagsstillernes ønske, at </P>  \r\n\r\n<P>også de private udlejere skulle deltage i løsningen af de </P>  \r\n\r\n<P>boligsociale problemer, herunder husning af flygtninge. </P>  \r\n\r\n<P>Desværre har de private udlejere ikke været til at få i tale. De har </P>  \r\n\r\n<P>ikke ønsket at deltage uden væsentlige økonomiske gevinster. </P>  \r\n\r\n<P>Således stillede de krav om 25 pct. huslejeforhøjelser for </P>  \r\n\r\n<P>flygtninge, hvis de skulle udleje til dem. Også gennem radio, TV </P>  \r\n\r\n<P>og dagspresse er der set flere eksempler på, at private udlejere </P>  \r\n\r\n<P>har presset Dansk Flygtningehjælp, flygtninge og boligsøgende i </P>  \r\n\r\n<P>øvrigt til at betale uhyrlige huslejer. </P>  \r\n\r\n<P>Det er derfor nu nødvendigt at give kommunerne bedre mulighed for </P>  \r\n\r\n<P>dels at løse de boligsociale problemer og dels en bedre mulighed </P>  \r\n\r\n<P>for at anvise boliger i forskellige boligområder og bebyggelser, </P>  \r\n\r\n<P>således at det undgås, at de svageste på boligmarkedet samles i </P>  \r\n\r\n<P>nogle få bebyggelser. </P>  \r\n\r\n<P>Da forholdene i forskellige egne af landet er vidt forskellige, </P>  \r\n\r\n<P>findes det rigtigt at påtvinge alle kommuner anvisningsret til et </P>  \r\n\r\n<P>bestemt antal boliger. Det overlades imidlertid til den enkelte </P>  \r\n\r\n<P>kommunalbestyrelse selv at træffe bestemmelse om og vurdere, i </P>  \r\n\r\n<P>hvilket omfang der er behov for at kræve anvisningsret til ledige </P>  \r\n\r\n<P>private lejligheder. Håbet er naturligvis, at det - ligesom det </P>  \r\n\r\n<P>gælder i store dele af det almennyttige byggeri - ikke bliver </P>  \r\n\r\n<P>nødvendigt for kommunalbestyrelsen at træffe beslutning om </P>  \r\n\r\n<P>anvisningsret, fordi private udlejere henvender sig og anmoder om </P>  \r\n\r\n<P>frivillige aftaler om kommunal anvisning. </P>  \r\n\r\n<P>Det er klart, at dette lovforslag primært udspringer af </P>  \r\n\r\n<P>flygtningedebatten og det akutte behov, der er for at fremskaffe </P>  \r\n\r\n<P>boliger til flygtninge. Men vi har også gennem de seneste år </P>  \r\n\r\n<P>kunnet konstatere stadigt stigende ventelister til boliger </P>  \r\n\r\n<P>generelt. Lovforslaget åbner mulighed for, at kommunerne får </P>  \r\n\r\n<P>lettere adgang til at kunne hjælpe såvel flygtninge som mange </P>  \r\n\r\n<P>andre, der står i akut bolignød. På den anden side forpligter </P>  \r\n\r\n<P>forslaget også kommunerne politisk og moralsk til ikke at undslå </P>  \r\n\r\n<P>sig del i løsningen af problemerne. Dette forslag vil især give </P>  \r\n\r\n<P>kommuner uden eller med meget få almennyttige boliger bedre </P>  \r\n\r\n<P>muligheder for at kunne påtage sig denne vigtige samfundsopgave. </P>  \r\n\r\n<P>Administrative og økonomiske konsekvenser </P>  \r\n\r\n<P>Lovforslaget vil ikke medføre øgede offentlige udgifter eller øget </P>  \r\n\r\n<P>administration. Tværtimod kan der meget let vise sig mindre </P>  \r\n\r\n<P>besparelser, dels fordi flygtninge hurtigere vil kunne bosættes, </P>  \r\n\r\n<P>dels fordi de opskruede huslejer presses ned, og dels fordi </P>  \r\n\r\n<P>kommunernes socialforvaltninger og Dansk Flygtningehjælp ikke </P>  \r\n\r\n<P>skal bruge så mange ressourcer til at finde bomuligheder til </P>  \r\n\r\n<P>flygtninge og akut boligløse. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Det foreslås, at loven skal gælde for alle beboelseslejemål i </P>  \r\n\r\n<P>ejendomme med 6 eller flere lejligheder. </P>  \r\n\r\n<P>Undtaget er alene lejligheder, der er omfattet af lejemål, der såvel </P>  \r\n\r\n<P>før som efter genudlejning udlejes som blandede lejemål, dvs. </P>  \r\n\r\n<P>erhverv og bolig. Heller ikke lejligheder, der stilles til </P>  \r\n\r\n<P>rådighed for genhusning i forbindelse med byfornyelse er omfattet </P>  \r\n\r\n<P>af reglerne. </P>  \r\n\r\n<P>Til § 2 </P>  \r\n\r\n<P>De foreslåede regler svarer stort set til de regler, der gælder for </P>  \r\n\r\n<P>almennyttige boliger, jf. § 14, stk. 2, 3 og 7, i lov om </P>  \r\n\r\n<P>boligbyggeri. </P>  \r\n\r\n<P>Der gives således kommunerne adgang til at få stillet indtil hver </P>  \r\n\r\n<P>fjerde ledige lejlighed til rådighed til løsning af boligsociale </P>  \r\n\r\n<P>problemer i kommunen. Kommunalbestyrelsens beslutning omfatter </P>  \r\n\r\n<P>kun anvisningsretten. Det er således fortsat den lejer, kommunen </P>  \r\n\r\n<P>anviser, udlejer skal indgå kontrakt med. Der er ikke tale om, at </P>  \r\n\r\n<P>kommunerne skal leje og videreudleje (fremleje). Lov om leje og i </P>  \r\n\r\n<P>regulerede kommuner lov om midlertidig regulering af </P>  \r\n\r\n<P>boligforholdene er i fuld udstrækning også gældende for de </P>  \r\n\r\n<P>lejligheder, kommunen får anvisningsretten til. Til gengæld for </P>  \r\n\r\n<P>anvisningsretten skal kommunen garantere udlejer huslejen, fra </P>  \r\n\r\n<P>den dag lejligheden står til rådighed for kommunen, og indtil </P>  \r\n\r\n<P>udlejning sker. Kommunen skal samtidig garantere udlejer, at </P>  \r\n\r\n<P>vedkommende ikke lider tab som følge af en kommunalt anvist </P>  \r\n\r\n<P>lejers manglende opfyldelse af forpligtelser over for udlejer i </P>  \r\n\r\n<P>forbindelse med fraflytning. Denne garanti fra kommunens side </P>  \r\n\r\n<P>omfatter ikke manglende betaling af husleje, da dette ikke er en </P>  \r\n\r\n<P>forpligtelse, der opstår ved fraflytningen. </P>  \r\n\r\n<P>Det foreslås endvidere i stk. 2, at kommunen får adgang og pligt til </P>  \r\n\r\n<P>at stille lignende garanti, såfremt udlejer og kommunalbestyrelse </P>  \r\n\r\n<P>frivilligt indgår aftale om, at et vist antal lejligheder skal </P>  \r\n\r\n<P>stilles til rådighed for kommunalbestyrelsen. </P>  \r\n\r\n<P>Endelig foreslås, at boligministeren skal kunne fastsætte det </P>  \r\n\r\n<P>nærmere indhold af reglerne. Det er forslagsstillernes </P>  \r\n\r\n<P>opfattelse, at disse i så høj grad som overhovedet muligt skal </P>  \r\n\r\n<P>svare til de regler, der er fastsat for almennyttige boliger, og </P>  \r\n\r\n<P>således sikre, at kommunerne ikke ensidigt anvender boligerne til </P>  \r\n\r\n<P>løsning af specielle kommunale opgaver som f.eks. fremskaffelse </P>  \r\n\r\n<P>af ældreboliger. Reglerne skal også sikre, at den kommunale </P>  \r\n\r\n<P>anvisning tilrettelægges på en sådan måde, at der sker en rimelig </P>  \r\n\r\n<P>integration af forskellige befolkningsgrupper. </P>  \r\n\r\n<P>Til § 3 </P>  \r\n\r\n<P>I § 3 fastsættes ud fra et retssikkerhedssynspunkt, at </P>  \r\n\r\n<P>kommunalbestyrelsen skal sørge for, at hver enkelt udlejer, der </P>  \r\n\r\n<P>pålægges at stille mindst hver fjerde ledige lejlighed til </P>  \r\n\r\n<P>rådighed for kommunal anvisning, skriftligt får meddelelse herom. </P>  \r\n\r\n<P>Denne meddelelse skal samtidig orientere udlejer om fra hvilken </P>  \r\n\r\n<P>dato reglerne får virkning i kommunen, om det antal lejligheder, </P>  \r\n\r\n<P>der skal stilles til rådighed, om hvor udlejer skal give </P>  \r\n\r\n<P>meddelelse, om i hvilken form meddelelsen skal gives og om, hvor </P>  \r\n\r\n<P>hurtigt efter at opsigelse fra en lejer er modtaget, meddelelse </P>  \r\n\r\n<P>herom skal gives til kommunen. Hverken kommunalbestyrelsen eller </P>  \r\n\r\n<P>udlejer kan beslutte, hvilke konkrete lejligheder i den enkelte </P>  \r\n\r\n<P>ejendom der skal være omfattet af anvisningsretten. Beslutter </P>  \r\n\r\n<P>kommunen, at det skal være eksempelvis hver femte ledige </P>  \r\n\r\n<P>lejlighed, skal det være hver femte, uanset om det er en eet- </P>  \r\n\r\n<P>eller fire-værelses lejlighed, der tilfældigvis bliver ledig. </P>  \r\n\r\n<P>Til §§ 4 og 5 </P>  \r\n\r\n<P>For almennyttige boliger kan kommunalbestyrelsen og/eller </P>  \r\n\r\n<P>boligministeren udpege forretningsfører, såfremt selskaberne </P>  \r\n\r\n<P>groft bryder de gældende love og regler. Tilsvarende foreslås </P>  \r\n\r\n<P>her, at private udlejningsejendomme skal kunne sættes under </P>  \r\n\r\n<P>tvangsadministration, såfremt udlejer eller dennes administrator </P>  \r\n\r\n<P>ikke opfylder de fastsatte bestemmelser og dermed ikke opfylder </P>  \r\n\r\n<P>lovens formål. Det er dog fundet rimeligt ved den første </P>  \r\n\r\n<P>forseelse mod reglerne at straffe med bøde, hvis udlejeren nægter </P>  \r\n\r\n<P>at lade en af kommunen anvist lejer overtage den pågældende </P>  \r\n\r\n<P>lejlighed. </P>  \r\n\r\n<P>Tvistigheder mellem kommunen og udlejer om anvisningsrettens omfang </P>  \r\n\r\n<P>m.v. indbringes for og afgøres i første instans af boligretten. </P>  \r\n\r\n<P>Til § 6 </P>  \r\n\r\n<P>For at tilskynde kommunen til i øget omfang at deltage i løsningen </P>  \r\n\r\n<P>af flygtninges boligproblemer, foreslås der for private </P>  \r\n\r\n<P>udlejningsboliger, som anvises flygtninge af kommunerne, indført </P>  \r\n\r\n<P>en tilsvarende refusion af kommunernes udgifter til flygtninge </P>  \r\n\r\n<P>som følge af udlejers krav på pågældende ved fraflytning, som </P>  \r\n\r\n<P>gælder ved anvisning til almennyttige boliger. Det vil sige, at </P>  \r\n\r\n<P>kommunernes eventuelle udgifter refunderes 100 pct. af staten. </P>  \r\n\r\n<P>Tilsvarende foreslås, at flygtninge skal tilbagebetale de af </P>  \r\n\r\n<P>kommunen udlagte beløb over højst 5 år. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00196"
        },
        {
            "displayName": "Entydig dokumentidentifikation",
            "displayValue": "CL004838"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "196"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}