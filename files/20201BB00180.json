{
    "id": 221400,
    "title": "Forslag til folketingsbeslutning om asylbehandling i modtagecenter uden for Europa",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 180",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 3. marts 2021 af Morten Messerschmidt (DF), Liselott Blixt (DF), René Christensen (DF), Kristian Thulesen Dahl (DF), Pia Kjærsgaard (DF), Marie Krarup (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om asylbehandling i modtagecenter uden for Europa</p>\r\n<p class=\"Tekst1Sp\">Folketinget pålægger regeringen inden udgangen af 2021 at have sikret et modtagecenter uden for Europa, hvor asylbehandling foretages.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>\r\n   <span class=\"Italic\">Begrundelse</span>\r\n</p>\r\n<p class=\"NormalInd\">Socialdemokratiet offentliggjorde i 2018 sit udlændingepolitiske udspil »Retfærdig og realistisk – en udlændingepolitik der samler Danmark«. Udspillet skulle vise, at det var et nyt Socialdemokrati, der stillede sig et andet sted på den udlændingepolitiske dagsorden end der, hvor det parti, der havde tabt det foregående valg, stod.</p>\r\n<p class=\"NormalInd\">Men det kræver mere end vinduesstaffage og paroler at sætte en ny kurs. Det kræver handling – en villighed til at gå den vej, man prædiker. Her har Socialdemokratiet til stor skuffelse for forslagsstillerne ikke leveret. De gode intentioner i udspillet er for langt hovedpartens vedkommende ikke omsat til handling og konkrete initiativer. Det virker, som om regeringen har behov for et kærligt skub i den rigtige retning. Det vil forslagsstillerne gerne være behjælpelige med.</p>\r\n<p>\r\n   <span class=\"Italic\">Socialdemokratiets udlændingeudspil</span>\r\n</p>\r\n<p class=\"NormalInd\">I »Retfærdig og realistisk – en udlændingepolitik der samler Danmark« skriver Socialdemokratiet:</p>\r\n<p class=\"NormalInd\">»De sidste tre år er flere end 10.000 børn, kvinder og mænd druknet på Middelhavet. Det er en humanitær katastrofe, der skal stoppes.</p>\r\n<p class=\"NormalInd\">Derfor skal Danmark, helst sammen med øvrige EU-lande, oprette et modtagecenter udenfor Europa. Hvis der fremover kommer spontane asylansøgere til f.eks. den danske grænse og søger asyl, skal de sendes til modtagecentret i stedet for at opholde sig i Danmark. Deres sag behandles på samme måde, som det i dag sker i Danmark. Sagsbehandlingen foregår i modtagecentret i stedet for i Danmark. En asylansøgning i Danmark fører altså ikke længere til ophold i Danmark.</p>\r\n<p class=\"NormalInd\">I stedet skal Danmark årligt tage imod et antal kvoteflygtninge gennem FN. Modtagecentret vil således både betyde, at vi fortsat løfter vores del af det internationale ansvar. Samtidig med at vi selv kan bestemme, hvor mange nye udlændinge, der kan integreres i vores samfund.</p>\r\n<p class=\"NormalInd\">Et modtagecenter kan bidrage til at stoppe den livsfarlige, risikable og ukontrollerbare flugt over Middelhavet. Det vil ødelægge menneskesmuglernes forretningsmodel. Og det vil på sigt betyde, at færre flygtninge og migranter mister livet eller udsættes for chikane og overgreb undervejs.</p>\r\n<p class=\"NormalInd\">Modtagecentret er ikke en flygtningelejr, hvor folk opholder sig i en længere periode. Det er alene et sted, hvorfra sagsbehandlingen foregår, og man kan således opholde sig i modtagecentret indtil ens sag er afgjort.</p>\r\n<p class=\"NormalInd\">Hvis man tilkendes asyl, har man naturligvis krav på beskyttelse. Derfor skal Danmark indgå en aftale med FN, om at de, der tilkendes asyl, overføres til FNs flygtningeorganisation UNHCR. FN skal så enten sikre, at man integreres lokalt i det land, hvor modtagecentret ligger. Eller at man bliver overført til en af FN’s flygtningelejre. Det afgørende er, at man bringes i sikkerhed fra den konflikt, man er flygtet fra. Det forudsætter et stærkt FN. Det kan vi sikre ved, at Danmark mere end dækker de udgifter, der er forbundet med, at FN overtager ansvaret for de flygtninge, der har fået tilkendt asyl i modtagecentret.</p>\r\n<p class=\"NormalInd\">Hvis man får afslag på sin ansøgning om asyl, har man ikke behov for beskyttelse eller udsigt til lovligt at få ophold i Europa. Man sendes derfor hjem til det land, man kommer fra.</p>\r\n<p class=\"NormalInd\">Modtagecentret skal etableres i et såkaldt sikkert tredjeland efter aftale med regeringen i landet. Landet kompenseres med bl.a. direkte tilskud og målrettede investeringer i vækst og job. Ligesom det f.eks. er lykkedes EU at indgå en aftale med Tyrkiet om håndteringen af flygtninge- og migrantkrisen. Danmark skal hurtigst muligt indlede en dialog med de mulige lande, hvor et modtagecenter kan etableres.</p>\r\n<p class=\"NormalInd\">Mennesker, der er på flugt og har behov for beskyttelse, har ret til og skal naturligvis kunne søge asyl. Det er ikke muligt at søge asyl ved at møde op i modtagecentret. I den model, vi fremlægger, skal det ske via FN.</p>\r\n<p class=\"NormalInd\">Målet med modellen er at sikre et mere retfærdigt asylsystem. Den konkrete udformning af modellen skal tilrettelægges nærmere og ske på en måde, der overholder dansk og international ret.«</p>\r\n<p class=\"NormalInd\">(»Retfærdig og realistisk – en udlændingepolitik der samler Danmark«, 2018, afsnit 2, side 13).</p>\r\n<p>\r\n   <span class=\"Italic\">Regeringen leverer ikke</span>\r\n</p>\r\n<p class=\"NormalInd\">Socialdemokratiet har altså haft en ambition om, at der skal oprettes modtagecentre uden for Europa. Man ledes som læser af udlændingeudspillet oven i købet til at tro, at ambitionen er realistisk at realisere – enten alene eller i samarbejde med andre EU-lande. Men regeringen har endnu ikke realiseret denne ambition. Faktisk ved ingen, hvor langt regeringen er med sine planer, for kortene holdes helt tæt på kroppen. I »Mattias Tesfaye vil have land til modtagecenter på plads om et år«, politiken.dk, den 23. januar 2021, oplyser ministeren, at han håber på, at ministeren om et år kan sætte ord på, hvem regeringen forhandler med om at huse et modtagecenter.</p>\r\n<p class=\"NormalInd\">Det er ikke godt nok. Det er på tide, at regeringen viser, at det ikke blot var tomme løfter og valgflæsk. Det kan kun ske ved at sætte handling bag ordene og sætte gang i processen med at oprette modtagecentre uden for Europa. Folketinget pålægger derfor regeringen inden udgangen af 2021 at have sikret et modtagecenter uden for Europa, hvorfra asylbehandlingen foretages.</p>\r\n<p>\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Morten Messerschmidt</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om asylbehandling i modtagecenter uden for Europa.</p>\r\n<p class=\"ForslagsNummer\">(Beslutningsforslag nr. B 180)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 180",
            "stateLabel": "Forkastet",
            "references": [
                {
                    "shortName": "2020/1 BSF 180",
                    "title": "Forslag til folketingsbeslutning om asylbehandling i modtagecenter uden for Europa",
                    "presentationName": "Beslutningsforslag som fremsat",
                    "documentTypeId": 480,
                    "documentId": 221400,
                    "eliUri": "/eli/ft/20201BB00180",
                    "externalLink": ""
                },
                {
                    "shortName": "2020/1 BTB 180",
                    "title": "Betænkning over Forslag til folketingsbeslutning om asylbehandling i modtagecenter uden for Europa",
                    "presentationName": "Betænkning over beslutningsforslag",
                    "documentTypeId": 500,
                    "documentId": 223292,
                    "eliUri": "/eli/ft/20201DB01229",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b180/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/03/2021"
        },
        {
            "displayName": "Accession",
            "displayValue": "20201BB00180"
        },
        {
            "displayName": "Entydig dokumentidentifikation",
            "displayValue": "AX025898"
        },
        {
            "displayName": "Dato for førstegangsindlæggelse",
            "displayValue": "04/03/2021"
        },
        {
            "displayName": "Dato for indlæggelse",
            "displayValue": "04/03/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "180"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}