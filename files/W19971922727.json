{
    "id": 40605,
    "title": "Anerkendelse af pludselige løfteskader af fuldmægtig Kirsten Toft (* 1)",
    "documentTypeId": "980",
    "isSagsforlobPeriodValid": false,
    "shortName": "KOM nr 19227 af 31/05/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Under arbejdsskadebegrebet hører efter § 9 i lov om forsikring mod  \r\n\r\n følger af arbejdsskade dels ulykkestilfælde m.v., der skyldes arbejdet, og  \r\n\r\n dels erhvervssygdomme.Ved en lovændring i maj 1996 blev arbejdsskadebegrebet  \r\n\r\n ved lovens § 9 a, udvidet til også at omfatte pludselige løfteskader  \r\n\r\n (spontanskader), der er opstået den 1. juni 1996 eller senere. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Anerkendelse af pludselige løfteskader af  \r\n\r\n fuldmægtig Kirsten Toft (* 1) </H1>  \r\n\r\n<P></P>  \r\n\r\n<P>Efter § 9 a, stk. 1, defineres en pludselig løfteskade som en varig  \r\n\r\n muskel-, nerve- eller ledskade, der opstår spontant i umiddelbar tilknytning  \r\n\r\n til løftearbejde i akavede stillinger hos personer, som i øvrigt har  \r\n\r\n belastende løftearbejde, når skaden må anses for udelukkende eller i  \r\n\r\n overvejende grad at være forårsaget af løftearbejdet. </P>  \r\n\r\n<P>Efter § 9 a, stk. 2, skal sagerne forelægges for Erhvervssygdomsudvalget  \r\n\r\n med mindre Arbejdsskadestyrelsen skønner, at forelæggelsen vil være  \r\n\r\n udsigtsløs. </P>  \r\n\r\n<P>For at kunne tage stilling til, om varighedsbetingelsen i loven er  \r\n\r\n opfyldt, har Arbejdsskadestyrelsen i de sager, hvor lovens øvrige betingelser  \r\n\r\n er opfyldt, udsat sagsbehandlingen, indtil lægebehandling og genoptræning har  \r\n\r\n vist, at skadens følger ikke var forbigående. Arbejdsskadestyrelsen har  \r\n\r\n således endnu ikke truffet afgørelse om anerkendelse af pludselig løfteskade  \r\n\r\n i sager, der har været forelagt Erhvervssygdomsudvalget. </P>  \r\n\r\n<P>I sager, hvor Arbejdsskadestyrelsen har vurderet, at lovens betingelser  \r\n\r\n ikke er opfyldt, har styrelsen løbende truffet afgørelse om, at der ikke har  \r\n\r\n været tale om en pludselig løfteskade, som er omfattet af loven. </P>  \r\n\r\n<P>Ankestyrelsens behandling af sagerne </P>  \r\n\r\n<P>Ankestyrelsen har på et ankemøde den 5. marts 1997 behandlet 12 sager,  \r\n\r\n hvor Arbejdsskadestyrelsen havde afvist skaden efter lovens § 9 a. </P>  \r\n\r\n<P>I 4 af sagerne tiltrådte Ankestyrelsen, at de anmeldte skader ikke kunne  \r\n\r\n anerkendes som pludselige løfteskader, idet tilfældene var indtruffet før den  \r\n\r\n 1. juni 1996. Loven giver som nævnt alene mulighed for anerkendelse af  \r\n\r\n eventuelle pludselige løfteskader, der indtræder den 1. juni 1996 eller  \r\n\r\n senere. </P>  \r\n\r\n<P>Ankestyrelsen tiltrådte i 3 andre sager, at Arbejdsskadestyrelsen havde  \r\n\r\n begrundet afgørelserne med, at skaden ikke var opstået i forbindelse med et  \r\n\r\n egentligt løft. Ankestyrelsen lagde vægt på, at skaderne ikke var opstået i  \r\n\r\n umiddelbar forbindelse med løftearbejde, men f.eks. i forbindelse med skub og  \r\n\r\n træk af senge eller i forbindelse med forsøg på at gribe en tavle, der var  \r\n\r\n ved at vælte. </P>  \r\n\r\n<P>I 3 sager havde Arbejdsskadestyrelsen begrundet afgørelserne med, at der  \r\n\r\n ifølge de lægelige oplysninger ikke var tale om nogen varig skade, der havde  \r\n\r\n medført varigt men og/eller erhvervsevnetab. I alle 3 sager </P>  \r\n\r\n<P>vurderede Ankestyrelsen, at sagerne ikke var tilstrækkeligt oplyst til, at  \r\n\r\n der kunne tages stilling til spørgsmålet om anerkendelse efter lovens § 9,  \r\n\r\n nr. 3, jf. § 9 a. </P>  \r\n\r\n<P>Ved vurderingen heraf lagde Ankestyrelsen i en af sagerne vægt på, at der  \r\n\r\n ikke forelå nogen beskrivelse af klagerens aktuelle tilstand efter skaden, og  \r\n\r\n at det i klagen var oplyst, at der stadig var smerter i forbindelse med  \r\n\r\n løftearbejde. I en anden af sagerne lagde Ankestyrelsen vægt på, at der trods  \r\n\r\n oplysninger om klagers forbrug af smertestillende medicin ikke var indhentet  \r\n\r\n lægelige oplysninger til belysning af, om klager havde varigt men. </P>  \r\n\r\n<P>Endelig tiltrådte Ankestyrelsen i 2 sager, at Arbejdsskadestyrelsen havde  \r\n\r\n begrundet afvisningen med, at klagerne ikke forud for løfteskaden havde haft  \r\n\r\n et arbejde, der i lovens forstand kunne betegnes som værende belastende  \r\n\r\n løftearbejde. Ankestyrelsen lagde i de 2 sager vægt på, at klagerne efter  \r\n\r\n egne oplysninger normalt ikke havde løftearbejde eller kun havde løftet få  \r\n\r\n gange dagligt. </P>  \r\n\r\n<P>Afslutning </P>  \r\n\r\n<P>I flere af sagerne anmodede Ankestyrelsen samtidig Arbejdsskadestyrelsen  \r\n\r\n om at overveje, om nye oplysninger, der ikke havde foreligget for  \r\n\r\n Arbejdsskadestyrelsen, kunne give grundlag for at behandle sagen påny på  \r\n\r\n baggrund af de nye oplysninger eller give grundlag for at behandle  \r\n\r\n spørgsmålet om eventuel anerkendelse af hændelsen efter lovens § 9, nr. 1, om  \r\n\r\n ulykkestilfælde. </P>  \r\n\r\n<P>Ved behandlingen af de 12 sager er der således alene taget stilling til,  \r\n\r\n om forelæggelse for Erhvervssygdomsudvalget kunne betragtes som udsigtsløs,  \r\n\r\n herunder om sagerne var tilstrækkeligt oplyst til at det kunne fastslås, at  \r\n\r\n en forelæggelse var udsigtsløs. </P>  \r\n\r\n<P>Afslutningsvis bemærkes, at på grund af lovens krav om, at der skal være  \r\n\r\n tale om en varig ska </P>  \r\n\r\n<P>de, og at sagen, når den varige skade efter eventuel sygebehandling er  \r\n\r\n konstateret, skal forelægges for Erhvervssygdomsudvalget, må der forventes at  \r\n\r\n gå endnu nogen tid før Ankestyrelsen får mulighed for at tage stilling til  \r\n\r\n Erhvervssygdomsudvalgets og Arbejdsskadestyrelsens anerkendel- sespraksis på  \r\n\r\n området. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Nyt fra Ankestyrelsen, nr. 2, maj 1997.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/07/1998"
        },
        {
            "displayName": "Accession",
            "displayValue": "W19971922727"
        },
        {
            "displayName": "Entydig dokumentidentifikation",
            "displayValue": "CA008575"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Kommentar"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19227"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "31/05/1997"
        },
        {
            "displayName": "Administrerende myndighed",
            "displayValue": "Den Sociale Ankestyrelse"
        },
        {
            "displayName": "Ressortministeriets journalnummer",
            "displayValue": "Socialministeriet, Den Sociale Ankestyrelse"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}