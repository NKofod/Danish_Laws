{
    "id": 162393,
    "title": "Bekendtgørelse om tilskud til ansøgninger om godkendelse af alternative sprøjtemidler og gebyrnedsættelse i forbindelse med Miljøstyrelsens godkendelsesbehandling af basisstoffer og alternative sprøjtemidler",
    "documentTypeId": "60",
    "isSagsforlobPeriodValid": true,
    "shortName": "BEK nr 371 af 09/04/2014",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Formål og område</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Administration af ordningen</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om tilskud til ansøgninger om godkendelse af alternative sprøjtemidler og gebyrnedsættelse i forbindelse med Miljøstyrelsens godkendelsesbehandling af basisstoffer og alternative sprøjtemidler</p>\r\n<p class=\"Indledning2\">I medfør af § 30 d, stk. 2 og 3, i lov om kemikalier, jf. lovbekendtgørelse nr. 878 af 26. juni 2010 som ændret ved lov nr. 294 af 11. april 2011, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Formål og område</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Tilskudsordningen til ansøgninger om godkendelse af alternative sprøjtemidler har til formål at fremme indsendelse af ansøgninger om at få alternative sprøjtemidler godkendt til brug i Danmark. Ordningen udmønter initiativet i Sprøjtemiddelstrategi 2013-2015 af november 2012 vedrørende øget indsats for godkendelse af alternative sprøjtemidler, der er mindre sundheds- og miljøbelastende.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Der kan gives tilskud til projekter, hvis hovedformål er at opnå</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> vejledning af mindre erfarne ansøgere i ansøgningsprocessen, herunder udgifter til ekstern konsulentbistand,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> fremskaffelse af krævede data (f.eks. via laboratorie- eller feltforsøg) enten hos ansøger eller hos eksterne forsøgsudbydere,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> erhvervelse af databeskyttede data, og</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> øvrige tiltag, der fremmer indsendelse af ansøgninger om godkendelse af alternative sprøjtemidler.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Der kan gives tilskud på op til 60 % af udgifterne til de tilskudsberettigede projekter.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Tilskudsprocenten kan hæves med op til 20 % til små og mellemstore virksomheder, der er omfattet af EU's definition af mikrovirksomheder, små og mellemstore virksomheder, jf. Kommissionens henstilling af 6. maj 2003 (2003/361/EF).</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Der kan gives tilskud til udredningsarbejde til Miljøstyrelsens ansøgninger om godkendelse af basisstoffer efter artikel 23 i Forordning (EF) Nr. 1107/2009 af 21. oktober 2009 om markedsføring af plantebeskyttelsesmidler.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Der kan gives tilskud på op til 100 % af udgifterne til udredningsarbejdet, jf. stk. 1.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Der kan gives tilskud til gebyrbetaling for godkendelse af ansøgninger efter bekendtgørelse om bekæmpelsesmidler, hvis</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> ansøgningen angår et lavrisikoprodukt, jf. bekendtgørelse om bekæmpelsesmidler bilag 5, afsnit II, nr. 4, 5, 10, 15, 16, 17 og 18, eller</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> ansøgningen angår et mikrobiologisk plantebeskyttelsesmiddel, jf. bekendtgørelse om bekæmpelsesmidler bilag 5, afsnit III.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Der kan gives tilskud på op til 50 % af gebyret for de tilskudsberettigede ansøgninger.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Tilskud efter stk. 1 udbetales på betingelse af godkendelsesansøgningens indsendelse og efterfølgende godkendt completeness check efter Forordning (EF) Nr. 1107/2009 af 21. oktober 2009 om markedsføring af plantebeskyttelsesmidler.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Tilskud til virksomheder vedrørende de i §§ 2-4 nævnte tilskud ydes som de minimis-støtte i overensstemmelse med Kommissionens forordning (EF) nr. 1998/2006 af 15. december 2006 om anvendelse af EF-traktatens artikel 87 og 88 på de minimis-støtte.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Tilskud kan kumuleres med støtte ydet fra andre lokale, regionale, nationale eller EU-ordninger til dækning af de samme tilskudsberettigede omkostninger op til den maksimale støtteintensitet, der gælder i henhold til de relevante rammebestemmelser. Tilskud kan ikke kumuleres med de minimis-støtte, ydet til dækning af de samme tilskudsberettigede omkostninger.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Administration af ordningen</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Miljøstyrelsen prioriterer anvendelsen af midlerne inden for rammerne af initiativet i Sprøjtemiddelstrategi 2013-2015 vedrørende øget indsats for godkendelse af alternative sprøjtemidler.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Miljøstyrelsen træffer afgørelse efter denne bekendtgørelse efter høring af Faglig Følgegruppe for Alternative Sprøjtemidler.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Organisationer, der, ved siden af deres primære ikke-økonomiske aktiviteter, også udøver økonomiske aktiviteter, skal adskille de to former for aktiviteter samt deres udgifter og finansiering, således at krydssubsidiering undgås.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Ansøgning skal sendes til Miljøstyrelsen, og der skal anvendes det rette ansøgningsskema, der findes på Miljøstyrelsens hjemmeside www.mst.dk.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Ansøgningen skal underskrives af projektlederen og virksomhedens indehaver eller ansvarlige leder. Ansøgningen skal indeholde følgende oplysninger:</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num1\">1)</span> Ansøgers navn, adresse, telefonnummer, e-mail adresse, CPR/CVR nummer, bank- eller girooplysninger og kontaktperson.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num2\">2)</span> Beskrivelse af projektets formål, forløb og forventede resultater.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num3\">3)</span> Budget og tidsplan for projektet. Budgettet skal opstilles således, at de enkelte udgiftsarter fremgår, herunder oplysninger om eventuelle timesatser. Desuden skal fordelingen mellem projektets egenfinansiering og det ansøgte tilskudsbeløb fremgå af budgettet.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num4\">4)</span> Beskrivelse af om der sættes aktiviteter i gang, som ikke ville være gennemført uden tilskud, eller om omfanget af aktiviteterne øges eller udføres hurtigere, hvis der gives et tilskud (tilskyndelsesvirkningen).</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num5\">5)</span> Oplysninger om hvorvidt der til det pågældende projekt søges og evt. er truffet afgørelse om tilskud efter anden lovgivning eller fra andre fonde og foreninger.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num6\">6)</span> Ansøgninger om tilskud skal indeholde erklæring om overholdelse af Kommissionens regler for de minimis-støtte. Virksomheden skal desuden oplyse det samlede de minimis-støttebeløb, som virksomheden har modtaget fra offentlige myndigheder i de seneste 3 år.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Miljøstyrelsen kan forlange yderligere oplysninger.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Miljøstyrelsen kan fastsætte tidsfrister for indsendelse af ansøgninger inden for nærmere fastlagte dele af tilskudsordningen. Tidsfristerne annonceres løbende på Miljøstyrelsens hjemmeside www.mst.dk</p>\r\n<p class=\"Stk2\">\r\n   <span class=\"StkNr\" id=\"Par10_Stk4\">Stk. 4.</span> En ansøgning, der ikke indeholder de i denne bestemmelse omhandlede oplysninger eller dokumentation, eller som modtages senere end den i stk. 3 nævnte fastsatte frist, kan afvises.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Ved afgørelse af, om tilskud bør gives, skal der lægges vægt på, om ansøgningen</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num1\">1)</span> har potentiale for sundheds- eller miljøforbedringer i forhold til den eksisterende plantebeskyttelsespraksis, der f.eks. udøves i jordbruget og på rekreative arealer i Danmark,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num2\">2)</span> har teknologisk nyhedsværdi,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num3\">3)</span> forventes at kunne øge det økologisk dyrkede areal i Danmark, eller</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num4\">4)</span> bidrager til at sikre eller øge økologiske land- og havebrugsproducenters konkurrenceevne.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Samtidig skal der lægges vægt på, om et tilskud vil give tilstrækkelig tilskyndelsesvirkning.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Ved afgørelse af, om tilskud bør gives, skal der også lægges vægt på,</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num1\">1)</span> om ansøgningen har opnået tilskud/støtte fra anden side,</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num2\">2)</span> om budgettet og tidsplanen er realistisk,</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num3\">3)</span> hvordan projektresultaterne eventuelt forventes formidlet, og</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num4\">4)</span> eventuelle supplerende tekniske, økonomiske og miljømæssige konsekvenser.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Tilskud gives kun i det omfang, det skønnes nødvendigt for at en ansøgning om godkendelse af et alternativt sprøjtemiddel kan indsendes.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Det er en betingelse for ydelse af tilskud efter §§ 2 eller 3, at den tilskudsberettigede del af projektet først påbegyndes, når tilsagn om tilskud er meddelt.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Ansøgere, der har fået tilsagn om tilskud, skal inden en af Miljøstyrelsen fastsat frist meddele, om tilsagnet vil blive udnyttet. Hvis Miljøstyrelsen ikke inden for den fastsatte frist modtager meddelelse om, at tilsagnet vil blive udnyttet, bortfalder tilsagnet.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Miljøstyrelsen kan fastsætte vilkår for tilsagn om tilskud, herunder om reduktion i tilskud, såfremt tilskud fra anden side efterfølgende viser sig at overstige det forudsatte ved tildelingen af tilskud efter denne bekendtgørelse.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Efter projektets afslutning skal tilskudsmodtageren i overensstemmelse med Miljøstyrelsens anvisninger give oplysninger om projektets resultater, effekten af projektet, samt oplysninger, der giver grundlag for en vurdering af, om forudsætningerne for tilskuddet er opfyldt.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Tilskudsmodtageren skal underrette Miljøstyrelsen om ethvert forhold, der har betydning for meddelelse af tilsagn og udbetaling af tilskud og for Miljøstyrelsens kontrol med, at fastsatte vilkår overholdes, herunder give Miljøstyrelsen adgang til kontrol af projektet.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Hvis data ikke er databeskyttet fra tredjeparts side, overdrages ejendomsretten til erhvervede eller opnåede data, hvortil der er ydet tilskud efter §§ 2 eller 3, til Miljøstyrelsen.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Miljøstyrelsen kan stille krav om publicering af projektets resultater og til afrapportering af projektet.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Miljøstyrelsen kan træffe afgørelse om, at tilsagn om tilskud helt eller delvis bortfalder, hvis</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num1\">1)</span> ansøger ikke overholder sin medvirken- og oplysningspligt efter §§ 15 - 17,</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num2\">2)</span> ansøgeren har afgivet urigtige eller vildledende oplysninger eller fortiet oplysninger af betydning for afgørelsen, eller</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num3\">3)</span> betingelserne for at yde tilsagn ikke længere er til stede.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> Hvis tilskuddet er udbetalt, kan tilskuddet eller dele heraf kræves tilbagebetalt.</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Tilskuddet kan først udbetales, når tilskudsmodtager efter Miljøstyrelsens anvisninger dokumenterer, at projektet er gennemført i overensstemmelse med tilsagnet, og alle udgifter er afholdt.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> Miljøstyrelsen kan bestemme, at tilskud kan udbetales i rater, der modsvarer de faktisk afholdte udgifter.</p>\r\n<p class=\"Stk2\">\r\n   <span class=\"StkNr\" id=\"Par19_Stk3\">Stk. 3.</span> Dokumentationen skal angive samtlige udgifter og indtægter ved projektet i form af en specificeret regnskabsoversigt som minimum i overensstemmelse med budgettets specifikationer efter Miljøstyrelsens nærmere anvisninger. Samtlige regnskabsbilag kan kræves indsendt til gennemsyn.</p>\r\n<p class=\"Stk2\">\r\n   <span class=\"StkNr\" id=\"Par19_Stk4\">Stk. 4.</span> For projekter, hvor tilskud udgør 100.000 kr. eller derover, skal regnskabet attesteres af projektlederen og af den ansvarlige ledelse. Desuden skal der afgives en erklæring af en uafhængig registreret eller statsautoriseret revisor efter Miljøstyrelsens nærmere anvisning. For projekter, hvor tilskud udgør under 100.000 kr., skal regnskabet attesteres af projektlederen og af den ansvarlige ledelse.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Bekendtgørelsen træder i kraft den 15. april 2014.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Bekendtgørelse nr. 447 af 9. maj 2011 om tilskud til ansøgninger om godkendelse af alternative plantebeskyttelsesmidler ophæves.</p><div class=\"Givet\" id=\"Givet\"><p class=\"Givet\" align=\"center\">Miljøministeriet, den 9. april 2014</p><p class=\"Sign1\" align=\"center\">Kirsten Brosbøl</p><p class=\"Sign2\" align=\"right\">/ Claus Torp</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/04/2014"
        },
        {
            "displayName": "Accession",
            "displayValue": "B20140037105"
        },
        {
            "displayName": "Entydig dokumentidentifikation",
            "displayValue": "AL002971"
        },
        {
            "displayName": "Dato for førstegangsindlæggelse",
            "displayValue": "12/04/2014"
        },
        {
            "displayName": "Dato for indlæggelse",
            "displayValue": "12/04/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "371"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "09/04/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.,<br />Miljøstyrelsen, j.nr. MST-669-00673"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}