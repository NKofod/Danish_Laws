{
    "id": 39205,
    "title": "Bod 2.3.2. Arbejdsgiveres bodsansvar m.v. Arbejdsgivers bodsansvar i øvrigt Bod ikke pålagt Kollektiv overenskomst 3. Fortolkning af kollektiv overenskomst En omlægning af arbejdstiden stred ikke imod overenskomsten.(* 1) Landsorganisationen i    Danmark for Specialarbejderforbundet i Danmark (konsulent Leo Lybæk Hansen) mod Dansk Arbejdsgiverforening for Sammenslutningen af Havne- og Købmandsorganisationer i Danmark for Foreningen af Arbejdsgivere ved Aabenraa Havn for Sønderjyllands Højspændingsværk (advokat Henrik Uldal). ",
    "documentTypeId": "260",
    "isSagsforlobPeriodValid": false,
    "shortName": "DOM nr 3911 af 11/12/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et højspændingsværk ændrede arbejdstiden for losning af kul, hvilket  \r\n\r\n fandtes at være i overensstemmelse med de aftaler, der var indgået med SID om  \r\n\r\n arbejdstiden. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.3.2. Arbejdsgiveres bodsansvar m.v.  \r\n\r\n Arbejdsgivers bodsansvar i øvrigt Bod ikke pålagt Kollektiv overenskomst 3.  \r\n\r\n Fortolkning af kollektiv overenskomst En omlægning af arbejdstiden stred ikke  \r\n\r\n imod overenskomsten.(* 1) Landsorganisationen i Danmark for  \r\n\r\n Specialarbejderforbundet i Danmark (konsulent Leo Lybæk Hansen) mod Dansk  \r\n\r\n Arbejdsgiverforening for Sammenslutningen af Havne- og Købmandsorganisationer  \r\n\r\n i Danmark for Foreningen af Arbejdsgivere ved Aabenraa Havn for  \r\n\r\n Sønderjyllands Højspændingsværk (advokat Henrik Uldal). </H1>  \r\n\r\n<P></P>  \r\n\r\n<BR>  \r\n\r\n<P> <I>Dommere:</I> Arnold Hansen, Erik Nielsen, Pontoppidan (retsformand),  \r\n\r\n Sarroe, Spang-Hanssen, Sven F. Thomsen og Westergaard. </P>  \r\n\r\n<P>Under denne sag har Landsorganisationen i Danmark for  \r\n\r\n Specialarbejderforbundet i Danmark indklaget Dansk Arbejdsgiverforening for  \r\n\r\n Sammenslutningen af Havne- og Købmandsorganisationer i Danmark for Foreningen  \r\n\r\n af Arbejdsgivere ved Aabenraa Havn for Sønderjyllands Højspændingsværk for  \r\n\r\n Arbejdsretten i anledning af en omlægning af arbejdstiden på Sønderjyllands  \r\n\r\n Højspændingsværks havn. </P>  \r\n\r\n<P>Klagerne har nedlagt følgende påstand: </P>  \r\n\r\n<P>Sønderjyllands Højspændingsværk tilpligtes for brud på § 4 om arbejdstid i  \r\n\r\n gældende overenskomst mellem Foreningen af Arbejdsgivere ved Aabenraa Havn og  \r\n\r\n Specialarbejderforbundet i Danmarks Aabenraa afdeling til  \r\n\r\n Specialarbejderforbundet i Danmark at betale en efter rettens skøn fastsat  \r\n\r\n bod. </P>  \r\n\r\n<P>Sammenslutningen af Havne- og Købmandsorganisationer i Danmark og  \r\n\r\n Foreningen af Arbejdsgivere ved Aabenraa Havn tilpligtes for delagtighed i  \r\n\r\n det begåede overenskomstbrud til Specialarbejderforbundet i Danmark at betale  \r\n\r\n en efter rettens skøn fastsat bod. </P>  \r\n\r\n<P>De indklagede har påstået frifindelse. </P>  \r\n\r\n<P>Sagens nærmere omstændigheder er efter det oplyste følgende: </P>  \r\n\r\n<P>Mellem Foreningen af Arbejdsgivere ved Aabenraa Havn og  \r\n\r\n Specialarbejderforbundets Aabenraa afdeling er der den 21. marts 1987 indgået  \r\n\r\n overenskomst, hvorefter fællesoverenskomsten mellem Sammenslutningen af  \r\n\r\n Havne- og Købmandsorganisationer og Specialarbejderforbundet om  \r\n\r\n havnearbejdere i provinsen finder anvendelse suppleret af en række lokale  \r\n\r\n bestemmelser, herunder de lokale bestemmelsers § 4 om arbejdstid. § 4, stk.  \r\n\r\n 2, er sålydende: </P>  \r\n\r\n<P>&#187;Arbejdstiden er 39 effektive timer pr. uge. </P>  \r\n\r\n<P>Ved losse- og lastearbejde således: </P>  \r\n\r\n<P>Mandag - onsdag kl. 7.00 til kl. 12.00 og </P>  \r\n\r\n<P>kl. 12.30 til kl. 16.00, torsdag - fredag </P>  \r\n\r\n<P>kl. 7.00 til 12.00 og kl. 12.30 - 15.30 med </P>  \r\n\r\n<P>20 minutters pause om formiddagen og 10 minutters pause om eftermiddagen.  \r\n\r\n</P>  \r\n\r\n<P>Arbejdstiden for losning af kul ved Enstedværkets havn følger  \r\n\r\n arbejdsholdene der. For </P>  \r\n\r\n<P>tiden således: </P>  \r\n\r\n<P>kl. 06.00 - 14.00 </P>  \r\n\r\n<P>kl. 14.00 - 22.00 </P>  \r\n\r\n<P>kl. 22.00 - 06.00&#171; </P>  \r\n\r\n<P>I § 11 hedder det: </P>  \r\n\r\n<P>&#187;Specialarbejderforbundet eller arbejdsgiverforeningen har ingen ret  \r\n\r\n til ensidigt at vedtage nogensomhelst bestemmelse vedrørende  \r\n\r\n arbejdsforholdene i Aabenraa ud over, hvad nærværende overenskomst omfatter.  \r\n\r\n Alle bestemmelser og alle forandringer, som ønskes truffet, skal anmeldes for  \r\n\r\n den anden parts bestyrelse og godkendes af denne, førend de træder i kraft.  \r\n\r\n En sådan anmeldelse skal straks behandles i den respektive bestyrelse.&#171;  \r\n\r\n</P>  \r\n\r\n<P>Den 23. april 1987 blev der mellem Højspændingsværket og en række  \r\n\r\n fagforeninger indgået en aftale, som bl.a. indebar en ændring af arbejdstiden  \r\n\r\n på Værket. Ifølge aftalens pkt. 4 ændres den normale daglige arbejdstid - som  \r\n\r\n hidtil havde vekslet fra faggruppe til faggruppe - fra 1. september 1987 til  \r\n\r\n at være fra kl. 7.00 til kl. 15.00. Aftalen er på arbejdstagerside tiltrådt  \r\n\r\n af følgende organisationer: &#187;Dansk Metalarbejderforbund&#171;,  \r\n\r\n &#187;Dansk El-Forbund&#171;, &#187;Specialarbejderforbundet i  \r\n\r\n Danmark-havnen&#171; og &#187;Specialarbejderforbundet i Danmark i  \r\n\r\n øvrigt&#171;. </P>  \r\n\r\n<P>Pr. 1. september 1987 har Værket herefter ændret arbejdstiden på havnen  \r\n\r\n således, at den nu er fastsat til: 7 - 15, 15 - 23 og 23 - 7. </P>  \r\n\r\n<P>Klagerne var af den opfattelse, at Værkets ensidige ændring af  \r\n\r\n arbejdstiden var i strid med § 4, jf. § 11, i overenskomsten af 21. marts  \r\n\r\n 1987. </P>  \r\n\r\n<P>Sagen blev behandlet på et mæglingsmøde den 5. juli 1988 og på et  \r\n\r\n fællesmøde den 26. september 1988. På møderne bestred man fra  \r\n\r\n arbejdsgiverside, at den nævnte ændring var overenskomststridig. </P>  \r\n\r\n<P>Vedrørende organisations- og arbejdsforholdene på Værket er det oplyst, at  \r\n\r\n Værket både er medlem af Jernets Arbejdsgiverforening og af Sammenslutningen  \r\n\r\n af Havne- og Købmandsorganisationer i Danmark. Arbejdsforholdene vedrørende  \r\n\r\n driften af Værket er reguleret af overenskomsten mellem Jernets  \r\n\r\n Arbejdsgiverforening og CO-Metal. </P>  \r\n\r\n<P>Der er ansat ca. 300 arbejdere på Værket, hvoraf ca. 140 er medlemmer af  \r\n\r\n Specialarbejderforbundet. 100 af disse medlemmer arbejder på selve Værket  \r\n\r\n efter Jernets overenskomst. De øvrige er beskæftiget på havnen. Også disse  \r\n\r\n medlemmer arbejder for langt de flestes vedkommende efter Jernets  \r\n\r\n overenskomst. </P>  \r\n\r\n<P>Der er under domsforhandlingen afgivet vidneforklaring af  \r\n\r\n sektorleder Niels  Erik Petersen, overingeniør  Bent Møller-Jensen og  \r\n\r\n personalechef  Finn  Sørensen, alle fra Sønderjyllands Højspændingsværk. Der  \r\n\r\n er endvidere afgivet vidneforklaring af underdirektør i Sammenslutningen af  \r\n\r\n Havne- og Købmandsorganisationer i Danmark,  Kristen Brock, og af formanden  \r\n\r\n for Specialarbejderforbundets Aabenraa afdeling,  Henry Andersen. </P>  \r\n\r\n<P> Niels Erik Petersen har forklaret, at losningen af de store kulbåde  \r\n\r\n varetages af ca. 20 af Værkets specialarbejdere, der arbejder i 3-holdsskift.  \r\n\r\n Desuden tilkaldes der havnearbejdere fra Aabenraa Havn. Specialarbejderne  \r\n\r\n står for de &#187;overordnede&#171; funktioner (føring af truck og gummiged,  \r\n\r\n pasning af transportbånd og losseformænd). Havnearbejderne fra Aabenraa Havn  \r\n\r\n udfører navnlig arbejde med rengøring af lastrummene. Alle specialarbejderne  \r\n\r\n bortset fra losseformændene arbejder efter Jernets overenskomst.  \r\n\r\n Losseformændene og havnearbejderne fra Aabenraa Havn arbejder efter  \r\n\r\n havneoverenskomsten. Der er tale om et udpræget teamwork. Det er derfor  \r\n\r\n nødvendigt, at holdene begynder og slutter samtidig. </P>  \r\n\r\n<P> Bent Møller-Jensen har forklaret, at aftalen af 23. april 1987 blev  \r\n\r\n indgået efter ret langvarige forhandlinger. Man ønskede fra Værkets sider at  \r\n\r\n opnå en sanering af en række forskellige regler om arbejdstid og pauser.  \r\n\r\n Dette blev opnået. Der er tale om fælles forhandling med alle faggrupperne,  \r\n\r\n herunder de specialarbejdere, som arbejdede på havnen. Disse var  \r\n\r\n repræsenteret af  Gerhard Steppart, der var medlem af bestyrelsen for  \r\n\r\n Specialarbejderforbundets Aabenraa afdeling. Steppart, der nu er afgået ved  \r\n\r\n døden, havde altid repræsenteret de specialarbejdere, som arbejdede på  \r\n\r\n havnen, og det var vidnets opfattelse, at den indgåede aftale også omfattede  \r\n\r\n de havnearbejdere fra Aabenraa Havn, som assisterede ved losningen af de  \r\n\r\n store kulbåde. Spørgsmålet blev dog ikke specielt fremdraget under  \r\n\r\n forhandlingerne. Når der i § 4 i overenskomsten af 21. marts 1987 tales om  \r\n\r\n &#187;arbejdsholdene&#171; sigter dette efter hans mening til kranførere,  \r\n\r\n gummigedsførere og de arbejdere, der passede transportbåndene. </P>  \r\n\r\n<P> Kristen Brock har forklaret, at han var med til at forhandle § 4 i  \r\n\r\n overenskomsten af 21. marts 1987. Forhandlingerne foregik i  \r\n\r\n Forligsinstitutionen. § 4 er &#187;skræddersyet&#171; til forholdene på  \r\n\r\n Højspændingsværket. Man var klar over, at der var forhandlinger i gang om  \r\n\r\n ændring af arbejdstiden. Man valgte derfor at udforme § 4 således, at det  \r\n\r\n blev oplyst, hvad arbejdstiden var &#187;for tiden&#171;. Man mente  \r\n\r\n herigennem at have taget højde for eventuelle ændringer. </P>  \r\n\r\n<P> Henry Andersen har forklaret, at de forhandlinger, som førte til aftalen  \r\n\r\n af 23. april 1987, kun angik de arbejdere, som var ansat ved Værket. Aftalen  \r\n\r\n er derfor uden betydning for havnearbejderne. Ændring af deres arbejdstid  \r\n\r\n kræver efter § 11 i overenskomsten af 21. marts 1987 en aftale mellem  \r\n\r\n Specialarbejderforbundet og arbejdsgiverforeningen, og en sådan aftale er  \r\n\r\n ikke indgået.  Gerhard Steppart havde intet mandat til at forhandle for  \r\n\r\n havnearbejderne. Han dækkede kun de specialarbejdere på Værket, som gjorde  \r\n\r\n tjeneste i havnen. </P>  \r\n\r\n<P>Til støtte for påstanden har klagerne anført, at Værket har handlet  \r\n\r\n overenskomststridigt ved ensidigt at ændre arbejdstiden for havnearbejderne  \r\n\r\n fra kl. 6 til kl. 7. Det kan muligvis give anledning til en vis tvivl,  \r\n\r\n hvorledes § 4 i overenskomsten af 21. marts 1987 skal forstås, men når § 4  \r\n\r\n sammenholdes med § 11, er det klart, at Værket har været uberettiget til  \r\n\r\n ensidigt at ændre arbejdstiden. At det er arbejdstiden for havnearbejderne,  \r\n\r\n som er afgørende, bestyrkes også af praksis forud for omlægningen af  \r\n\r\n arbejdstiden. Arbejdstiden på Værket begyndte tidligere kl. 6.30. Desuagtet  \r\n\r\n mødte Værkets specialarbejdere, når de arbejdede med losningen af de store  \r\n\r\n både, kl. 6, d.v.s. på det tidspunkt, hvor havnearbejderne mødte. </P>  \r\n\r\n<P>Overenskomsten af 21. marts er ikke ændret ved aftalen af 23. april 1987,  \r\n\r\n som var resultatet af en lønforhandling mellem Værket og de arbejdere, som  \r\n\r\n var dækket af Jernets overenskomst.  Gerhard Steppart repræsenterede de  \r\n\r\n specialarbejdere fra Værket, som arbejdede på havnen. Også disse var -  \r\n\r\n bortset fra losseformændene - omfattet af Jernets overenskomst. Derimod  \r\n\r\n havde Steppart, som forklaret af  Henry Andersen, intet mandat til at  \r\n\r\n forhandle på havnearbejdernes vegne. Efter overenskomstens § 11 kræver en  \r\n\r\n ændring af arbejdstiden en aftale med bestyrelsen for Aabenraa afdelingen,  \r\n\r\n og Steppart havde ingen bemyndigelse til at tegne bestyrelsen. </P>  \r\n\r\n<P>Sammenslutningen af Havne- og Købmandsorganisationer og Foreningen af  \r\n\r\n Arbejdsgivere ved Aabenraa Havn har gjort sig delagtige i overenskomstbruddet  \r\n\r\n ved ikke på mæglingsmødet og fællesmødet at have erkendt, at der forelå et  \r\n\r\n overenskomststridigt forhold. </P>  \r\n\r\n<P>Indklagede har til støtte for frifindelsespåstanden anført, at omlægningen  \r\n\r\n af arbejdstiden ikke var i strid med overenskomstens § 4. § 4 fastsætter ikke  \r\n\r\n en bestemt arbejdstid, men foreskriver, at arbejdstiden skal følge  \r\n\r\n arbejdsholdene ved havnen. Med dette udtryk sigtes der til de  \r\n\r\n specialarbejdere fra Værket, som forestod losningen. Når arbejdstiden for  \r\n\r\n disse specialarbejdere ændredes som følge af aftalen af 23. april 1987, var  \r\n\r\n det af hensyn til gennemførelsen af losningsarbejdet nødvendigt, at de  \r\n\r\n havnearbejdere, som assisterede ved losningen, mødte samtidig med  \r\n\r\n specialarbejderne fra Værket. Det er uden betydning, at § 4 angiver  \r\n\r\n arbejdstiden, idet det fremgår af teksten, at der alene er tale om en  \r\n\r\n gengivelse af den arbejdstid, som var gældende på tidspunktet for  \r\n\r\n overenskomstens indgåelse, jf. ordene &#187;for tiden&#171;. Den ændring af  \r\n\r\n arbejdstiden, som blev foretaget pr. 1. september 1987, er derfor ikke i  \r\n\r\n strid med § 11. Denne bestemmelse angår - i modsætning til § 4, stk. 2 - ikke  \r\n\r\n specielt forholdene ved Værkets havn. </P>  \r\n\r\n<P>Aftalen af 23. april 1987 omfattede også havnearbejderne. Dette fremgår af  \r\n\r\n underskrifterne på aftalen, hvor aftalen angives tiltrådt af SID-havnen.  \r\n\r\n Værket kunne med føje gå ud fra, at  Gerhard Steppart, som var medlem af  \r\n\r\n bestyrelsen for Specialarbejderforbundets Aabenraa afdeling, også forhandlede  \r\n\r\n for havnearbejderne. Ellers ville han alene have repræsenteret de 2  \r\n\r\n losseformænd, som arbejdede efter havneoverenskomsten. </P>  \r\n\r\n<P>Arbejdsretten skal udtale: </P>  \r\n\r\n<P>Overenskomsten af 21. marts 1987 regulerer arbejdsforholdene for medlemmer  \r\n\r\n af Specialarbejderforbundet i forbindelse med arbejdet ved Aabenraa Havn og  \r\n\r\n ved Ensted Havn. Overenskomsten indeholder forskellige særregler for arbejdet  \r\n\r\n ved Ensted Havn, herunder § 4, stk. 2, der f.s.v. angår losning af kul ved  \r\n\r\n Ensted Havn fastlægger en anden arbejdstid end den i øvrigt gældende. Når det  \r\n\r\n i § 4, stk. 2, foreskrives, at arbejdstiden f.s.v. angår dette arbejde følger  \r\n\r\n arbejdsholdene der, findes det mest nærliggende at forstå bestemmelsen  \r\n\r\n således, at der hermed sigtes til arbejdstiden for de specialarbejdere fra  \r\n\r\n Værket, som forestår arbejdet med losningen af kul. Når arbejdstiden for  \r\n\r\n disse arbejdere som følge af aftalen af 23. april 1987 blev ændret pr. 1.  \r\n\r\n september 1987, følger det herefter af § 4, stk. 2, at også arbejdstiden for  \r\n\r\n de havnearbejdere, som assisterer ved losning af kul, ændres tilsvarende. Da  \r\n\r\n arbejdet ved losning af kul foregår i 3-holdsskift, medfører dette, at  \r\n\r\n arbejdstiden for det første hold begynder kl. 7. Angivelsen i § 4, stk. 2, af  \r\n\r\n arbejdstiden for de 3 hold kan ikke føre til andet resultat, idet det fremgår  \r\n\r\n af ordene &#187;for tiden&#171;, at der alene er tale om en angivelse af  \r\n\r\n arbejdstiden på tidspunktet for overenskomstens indgåelse. Overenskomstens §  \r\n\r\n 11 indebærer et forbud mod ensidige ændringer, som går ud over, hvad der  \r\n\r\n følger af overenskomsten. Da ændringen af arbejdstiden ved Ensted Havn efter  \r\n\r\n det foran anførte er sket i overensstemmelse med § 4, stk. 2, findes heller  \r\n\r\n ikke § 11 at være tilsidesat. </P>  \r\n\r\n<P>Arbejdsretten tager herefter indklagedes frifindelsespåstand til følge.  \r\n\r\n</P>  \r\n\r\n<P> <I>T h i k e n d e s f o r r e t :</I>  </P>  \r\n\r\n<P>Indklagede, Dansk Arbejdsgiverforening for Sammenslutningen af Havne- og  \r\n\r\n Købmandsorganisationer i Danmark for For Foreningen af Arbejdsgivere ved  \r\n\r\n Aabenraa Havn for Sønderjyllands Højspændingsværk, frifindes. </P>  \r\n\r\n<P>I sagsomkostninger betaler klagerne, Landsorganisationen i Danmark for  \r\n\r\n Specialarbejderforbundet i Danmark, 2.000 kr. til Arbejdsretten. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Arbejdsretligt Tidsskrift 1989, side 139."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19890391113"
        },
        {
            "displayName": "Entydig dokumentidentifikation",
            "displayValue": "CA007140"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3911"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "11/12/1989"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "89.088"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}