{
    "id": 66824,
    "title": "Vejledning om statsrekvisition af flyrejser til søfarende m.fl. (* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 10030 af 21/08/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om statsrekvisition af flyrejser til  \r\n\r\n søfarende m.fl. (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>I Statsrekvisition til SAS</B>  </P>  \r\n\r\n<P>På visse nærmere fastsatte vilkår har Trafikministeren (tidligere  \r\n\r\n Ministeren for Offentlige Arbejder) pålagt luftfartsselskabet Scandinavian  \r\n\r\n Airlines System (SAS) efter statsrekvisition (Government Request) at  \r\n\r\n transportere søfarende m.fl. i danske, norske og svenske handelsflåder på  \r\n\r\n alle luftfartsselskabets flyruter. Statsrekvisitionen omfatter ikke alene  \r\n\r\n flyrejser til og fra Danmark, Norge og Sverige samt mellem disse lande, men  \r\n\r\n også flyrejser mellem lufthavne uden for Skandinavien. </P>  \r\n\r\n<P>Ordningen omfatter også søfarende i dansk disponerede skibe under fremmed  \r\n\r\n flag. </P>  \r\n\r\n<P> <B>II Tilsluttede luftfartsselskaber</B>  </P>  \r\n\r\n<P>Trafikministeriet har for tiden givet tilladelse til, at bestemmelserne i  \r\n\r\n den til SAS udstedte rekvisition også kan anvendes af følgende  \r\n\r\n luftfartsselskaber: </P>  \r\n\r\n<P> <B>Udenlandske selskaber:</B>  </P>  \r\n\r\n<PRE>  \r\n\r\n Aer Lingus                   Kenya Airways  \r\n\r\n Aeroflot                     KLM  \r\n\r\n Air France                   Kuwait Airways  \r\n\r\n Air Lanka                    Lufthansa  \r\n\r\n Air Royal Jordanian          Malev  \r\n\r\n Air UK                       Middle East Airlines  \r\n\r\n Alitalia                     Northwest Orient Airlines  \r\n\r\n Austrian Airlines            Pakistan International  \r\n\r\n British Airways                Airlines  \r\n\r\n Continental Airlines         Sabena  \r\n\r\n CSA, Czech. Airlines         Singapore Airlines  \r\n\r\n Dan-Air Services             Swissair  \r\n\r\n Egyptair                     TAP, Air Portugal  \r\n\r\n Finnair                      Tarom  \r\n\r\n Iberia                       Thai International  \r\n\r\n Icelandair                   Tower Air  \r\n\r\n Japan Air Lines              Varig  \r\n\r\n</PRE>  \r\n\r\n<P> <B>Danske selskaber:</B>  </P>  \r\n\r\n<P>Maersk Air </P>  \r\n\r\n<P> <B>III Personkredsen</B>  </P>  \r\n\r\n<P>Statsrekvisition af flyrejser kan udstedes til: </P>  \r\n\r\n<P CLASS=PUNKT> <B>1.</B> Søfarende, der skal rejse til og fra dansk  \r\n\r\n registreret eller dansk disponeret skib, havanlæg eller fartøj optaget i  \r\n\r\n fartøjsfortegnelsen. </P>  \r\n\r\n<P CLASS=PUNKT> <B>2.</B> Søfarendes ægtefælle eller børn, der er fyldt 12  \r\n\r\n år, men ikke fyldt 22 år, når pågældendes rejse står i forbindelse med besøg  \r\n\r\n hos den søfarende om bord eller i havn. </P>  \r\n\r\n<P CLASS=PUNKT> <B>3.</B> Læger, sygeplejersker eller andre som skal ledsage  \r\n\r\n en syg søfarende, dennes ægtefælle, eller børn. </P>  \r\n\r\n<P> <B>IV Rabattens størrelse</B>  </P>  \r\n\r\n<P>Flyrejser efter statsrekvisition sker på økonomi-/ turistklasse. Rabat  \r\n\r\n ydes kun, når luftfartsselskabet modtager en statsrekvisition for flyrejsen.  \r\n\r\n</P>  \r\n\r\n<P>SAS og de til statsrekvisitionsordningen tilsluttede luftfartsselskaber  \r\n\r\n giver på flyrejser inden for Europa en rabat på 40% af den normale IATA  \r\n\r\n billetpris og for andre rejser en rabat på 35%. På flyrejser mellem Danmark  \r\n\r\n og henholdsvis Grønland og Færøerne ydes samme rabat, som er gældende for  \r\n\r\n intereuropæiske rejser. </P>  \r\n\r\n<P>Med hensyn til båretransport af syge søfarende m.fl. gælder, at der -  \r\n\r\n udover den rabat, der ydes på den søfarendes egen billet ved rejsen på  \r\n\r\n Government Request - gives rabat på tillægget for transporten. </P>  \r\n\r\n<P>Hver enkelt rejsende kan medbringe en fribagage på 40 kg. Overvægt af  \r\n\r\n bagage rabatteres ikke, men bagage, som tilhører personer, der er omfattet af  \r\n\r\n ordningen, og som rejser sammen, kan blive vejet undet eet, således at retten  \r\n\r\n til fribagage udnyttes bedst muligt. </P>  \r\n\r\n<P> <B>V Udstedelse af statsrekvisition</B>  </P>  \r\n\r\n<P>Statsrekvisition udskrives på følgende blanket: </P>  \r\n\r\n<PRE>  \r\n\r\n                       Requisition for Air Travel for Ships' Employees  \r\n\r\n                      and their Family Members  \r\n\r\n Government Request of  \r\n\r\n   Denmark   Norway   Sweden   IATA ind.  \r\n\r\n                           discount  \r\n\r\n                              Requisition issued to (Name of airline)  \r\n\r\n Name of ship and owner  \r\n\r\n Seamen's family members' names in full, rank  \r\n\r\n                                      Birth/Civic reg.No.  From/To  \r\n\r\n 1  \r\n\r\n 2  \r\n\r\n 3  \r\n\r\n 4  \r\n\r\n 5  \r\n\r\n 6  \r\n\r\n  Travel money according to regulations for Norwegians Government  \r\n\r\n Request only  \r\n\r\n Amount        To be paid by        Received  \r\n\r\n Place and date      Signature         Stamp  \r\n\r\n  For airline use only  \r\n\r\n Ticket No  \r\n\r\n Air carrier and flight No.  \r\n\r\n Additional information  \r\n\r\n</PRE>  \r\n\r\n<P>Om udfyldning af rubrikkerne i blanketten kan oplyses: </P>  \r\n\r\n<P>I rubrikken &#187;Government Request of&#171; angives det ved et kryds ud  \r\n\r\n for &#187;Denmark&#171;, at flyrejsen foretages efter den danske  \r\n\r\n statsrekvisitionsordning. Afkrydsning ud for &#187;IATA ind. discount&#171;  \r\n\r\n foretages kun ved søfarendes flyrejser til og fra skib efter den særlige af  \r\n\r\n IATA fastsatte sømandsrabatordning. </P>  \r\n\r\n<P>I rubrikken &#187;Requisition issued to&#171; anføres navnet på det  \r\n\r\n luftfartsselskab, som rekvisitionen udstedes til. I rubrikken &#187;Name of  \r\n\r\n ship and owner&#171; anføres skibets og rederiets navn, og hvis det er  \r\n\r\n nødvendigt af hensyn til identifikation af skib/rederi, anføres yderligere  \r\n\r\n fuldstændig forretningsadresse. Er skibet registreret under fremmed flag, men  \r\n\r\n dansk disponeret, anføres dette. </P>  \r\n\r\n<P>I rubrikken &#187;Seamen's/family members&#171; names in full, rank' og  \r\n\r\n &#187;Birth/Civic reg. No.&#171; er der mulighed for ved angivelse af navn og  \r\n\r\n CPR-nr. at anføre op til 6 søfarendes flyrejser. Bemærk i den forbindelse, at  \r\n\r\n det er en betingelse for at opnå ret til Government Request-rabat, at den  \r\n\r\n enkelte søfarende skal gøre skibstjeneste om bord under sejlads mellem to  \r\n\r\n havne. For ægtefællers og børns flyrejser anføres foruden personernes navne  \r\n\r\n og CPR-nr. enten &#187;ægtefælle til&#171; eller &#187;barn af&#171;  \r\n\r\n efterfulgt af navn og stilling på den søfarende, der skal besøges. </P>  \r\n\r\n<P>I rubrikken &#187;From/To&#171; anføres navnet på den lufthavn, hvor  \r\n\r\n rejsen begynder, og på den lufthavn, hvor rejsen slutter. Såfremt den  \r\n\r\n søfarendes endelige rejsemål er en lokal dansk lufthavn, f.eks. Esbjerg eller  \r\n\r\n Vagar, Færøerne, er det vigtigt af hensyn til den enkelte søfarendes  \r\n\r\n viderebefordring, at denne destination anføres. </P>  \r\n\r\n<P>Rubrikken &#187;Place and date&#171;, &#187;Signature&#171; og  \r\n\r\n &#187;Stamp&#171; er forbeholdt den attesterende myndighed. </P>  \r\n\r\n<P>Statsrekvisitionerne attesteres i Danmark af Søfartsstyrelsen, i Grønland  \r\n\r\n af Grønlands Handels (KNI) stedlige kontor og på Færøerne af landsstyret.  \r\n\r\n</P>  \r\n\r\n<P>I udlandet attesteres statsrekvisitionerne af de stedlige danske  \r\n\r\n udenrigspræsentationer eller, hvis der ikke er en dansk repræsentation på  \r\n\r\n stedet eller, hvis denne måtte være lukket, af skibsføreren. </P>  \r\n\r\n<P>Opmærksomheden henledes iøvrigt på, at ved afkrydsning af blankettens  \r\n\r\n rubrik &#187;IATA ind. discount&#171; kræves ikke, at en offentlig myndighed  \r\n\r\n attesterer blanketten. </P>  \r\n\r\n<P>Det er en betingelse for udstedelse af statsrekvisition, at det i  \r\n\r\n fornødent omfang dokumenteres, at de pågældende er berettiget til at få  \r\n\r\n udstedt statsrekvisition. Specielt for så vidt angår ægtefæller og børn kan  \r\n\r\n som fornøden dokumentation anses f.eks. erklæring fra rederi og/eller  \r\n\r\n vielses- og dåbsattest. </P>  \r\n\r\n<P>Den udfyldte rekvisitionsblanket for en billet på en flyrejse til  \r\n\r\n Government Request skal i udlandet efter at være udfyldt og attesteret  \r\n\r\n indgives til det lokale SAS-kontor. Er der ikke et SAS-kontor på stedet, kan  \r\n\r\n rekvisitionsblanketten indgives til et af de under afsnit II nævnte  \r\n\r\n luftfartsselskabers kontor. </P>  \r\n\r\n<P>Betaling af en efter statsrekvisition udstedt flybillet påhviler  \r\n\r\n rekvirenten, det være sig enten rederiet, den søfarende, ægtefællen eller  \r\n\r\n børnene. Staten (Søfartsstyrelsen/dansk udenrigsrepræsentation) hæfter ikke  \r\n\r\n som følge af attestation på statsrekvisitionen for betalingen overfor  \r\n\r\n luftfartsselskabet. </P>  \r\n\r\n<P> <B>VI I øvrigt</B>  </P>  \r\n\r\n<P>Denne vejledning erstatter Søfartsstyrelsens vejledning nr 1. af 1.  \r\n\r\n februar 1989. </P>  \r\n\r\n<P>Eksemplarer af statsrekvisitionsblanketten: &#187;Requestion for Air  \r\n\r\n Travel for Ships's Employees and Their Family Members&#171; kan rekvireres  \r\n\r\n fra Udenrigsministeriet og visse af dets repræsentationer, fra alle  \r\n\r\n SAS-kontorer samt fra Søfartsstyrelsens betjentstue, tlf. 39 27 15 15, lokal  \r\n\r\n 5064. </P>  \r\n\r\n<P>For så vidt angår hjemrejse efter sømandslovens § 8 anvendes blanket HA  \r\n\r\n 23-622. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Bkg. i Meddelelser fra Søfartsstyrelsen nr. 7, 1990"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19901003060"
        },
        {
            "displayName": "Entydig dokumentidentifikation",
            "displayValue": "CM026000"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "28/07/2005"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10030"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "21/08/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Arbejdsmiljøkt 1222-1-90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}