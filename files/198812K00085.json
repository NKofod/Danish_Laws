{
    "id": 110332,
    "title": "1988 LSF 85   FORSLAG TIL LOV OM FASTSÆTTELSE AF LICENSAFGIFTER VEDRØRENDE DANMARKS   RADIO FOR FINANSÅRET 1989 ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 85",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 85 </P>  \r\n\r\n<P></P>  \r\n\r\n<P>Forslag til Lov om fastsættelse af licensafgifter vedrørende Danmarks  \r\n\r\n Radio for finansåret 1989 </P>  \r\n\r\n<P></P>  \r\n\r\n<P>Fremsat af trafik- og kommunikationsministeren (H. P. Clausen) </P>  \r\n\r\n<P></P>  \r\n\r\n<P>den 9. november 1988 </P>  \r\n\r\n<P></P>  \r\n\r\n<P>Vedtaget ved tredjebehandling den 2. december 1988 </P>  \r\n\r\n<P></P>  \r\n\r\n<P><a href=\"document.aspx?accn=A19880074730\"> Lov nr. 747 af 07/12/1988</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Den andel af radio- og fjernsynsafgifterne, der i finansåret </P>  \r\n\r\n<P>1989 tilgår Danmarks Radio efter § 14 i lov om radio- og </P>  \r\n\r\n<P>fjernsynsvirksomhed, jf. lovbekendtgørelse nr. 559 af 20. september </P>  \r\n\r\n<P>1988, fastsættes pr. 1. januar 1989 inkl. moms således: </P>  \r\n\r\n<PRE>  \r\n\r\n Afgift for  \r\n\r\n farvefjernsynsmodtager       620 kr.  \r\n\r\n Afgift for  \r\n\r\n sort/hvid fjernsynsmodtager  400 kr.  \r\n\r\n Afgift for  \r\n\r\n radiomodtager                105 kr.  \r\n\r\n</PRE>  \r\n\r\n<P>Stk. 2. De anførte beløb er for halvårlig husstandsafgift og helårlig  \r\n\r\n institutions- og erhvervsafgift. Tillægsafgifter for forsinket betaling  \r\n\r\n fastsættes til 50 kr., 40 kr. og 10 kr. pr. afgiftsbeløb. </P>  \r\n\r\n<P>Stk. 3. Bestemmelserne i § 14, stk. 2 og stk. 3, i lov om radio- og  \r\n\r\n fjernsynsvirksomhed finder tilsvarende anvendelse. </P>  \r\n\r\n<P>§ 2. De afgifter, der er nævnt i § 1, stk. 1 og 2, kan med virkning for  \r\n\r\n senere finansår ændres efter fremgangsmåden i § 14 i lov om radio- og  \r\n\r\n fjernsynsvirksomhed. </P>  \r\n\r\n<P>§ 3. Loven træder i kraft ved bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P>§ 1. Den andel af radio- og fjernsynsafgifterne, der i finansåret </P>  \r\n\r\n<P>1989 tilgår Danmarks Radio efter § 14 i lov om radio- og </P>  \r\n\r\n<P>fjernsynsvirksomhed, jf. lovbekendtgørelse nr. 559 af 20. september </P>  \r\n\r\n<P>1988 om radio- og fjernsynsvirksomhed, fastsættes pr. 1. januar 1989 </P>  \r\n\r\n<P>inkl. moms således: </P>  \r\n\r\n<PRE>  \r\n\r\n Afgift for  \r\n\r\n farvefjernsynsmodtager      620 kr.  \r\n\r\n Afgift for  \r\n\r\n sort/hvid fjernsynsmodtager 400 kr.  \r\n\r\n Afgift for  \r\n\r\n radiomodtager               105 kr.  \r\n\r\n</PRE>  \r\n\r\n<P>Stk. 2. De anførte beløb er for halvårlig husstandsafgift og helårlig  \r\n\r\n institutions- og erhvervsafgift. Tillægsafgifter for forsinket betaling  \r\n\r\n fastsættes til 50 kr., 40 kr. og 10 kr. pr. afgiftsbeløb. </P>  \r\n\r\n<P>Stk. 3. Bestemmelserne i § 14, stk. 2 og stk. 3 i lov om radio- og  \r\n\r\n fjernsynsvirksomhed finder tilsvarende anvendelse. </P>  \r\n\r\n<P>§ 2. De afgifter, der er nævnt i § 1, stk. 1 og 2, kan med virkning for  \r\n\r\n senere finansår ændres efter fremgangsmåden i § 14 i lov om radio- og  \r\n\r\n fjernsynsvirksomhed. </P>  \r\n\r\n<P>§ 3. Loven træder i kraft ved bekendtgørelse i Lovtidende. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Ifølge § 14, stk. 1 i lov om radio- og fjernsynsvirksomhed, jf.  \r\n\r\n lovbekendtgørelse nr. 559 af 20. september 1988 om radio- og  \r\n\r\n fjernsynsvirksomhed, fastsættes den andel af radio- og fjernsynsafgifterne,  \r\n\r\n der tilgår Danmarks Radio, af trafik- og kommunikationsministeren efter  \r\n\r\n forslag fra bestyrelsen og med tilslutning fra Folketingets finansudvalg, jf.  \r\n\r\n § 15 v. </P>  \r\n\r\n<P>De nuværende radio- og fjernsynsafgifter, der tilgår Danmarks Radio, er  \r\n\r\n fastsat med finansudvalgets tilslutning i skrivelse af 25. maj 1987 (Akt. nr.  \r\n\r\n 261). </P>  \r\n\r\n<P>Ved skrivelse af 14. oktober 1988 har trafik- og kommunikationsministeren  \r\n\r\n fremsendt forslag til finansudvalget om fastsættelse af størrelsen af radio-  \r\n\r\n og fjernsynsafgifterne til Danmarks Radio for finansåret 1989 (bilag). </P>  \r\n\r\n<P>For så vidt angår TV 2 bemærkes, at størrelsen af den del af  \r\n\r\n fjernsynsafgifterne, der tilgår TV 2 for 4. kvartal 1988 og for finansåret  \r\n\r\n 1989 efter forslag fra trafik- og kommunikationsministeren, er tiltrådt af  \r\n\r\n Folketingets finansudvalg den 14. september 1988 (Akt. nr. 313). </P>  \r\n\r\n<P>Det bemærkes, at trafik- og kommunikationsministeren i skrivelse af 14.  \r\n\r\n september 1988 til Folketingets finansudvalg har oplyst, at fastsættelse af  \r\n\r\n licensafgifterne til Danmarks Radio og TV 2 for 1989 vil finde sted, når  \r\n\r\n behandlingen af begge licensansøgninger er afsluttet. </P>  \r\n\r\n<P>Ved behandlingen i finansudvalgets møde den 26. oktober 1988 blev det  \r\n\r\n konstateret, at trafik- og kommunikationsministerens forslag til fastsættelse  \r\n\r\n af størrelsen af licensafgifterne til Danmarks Radio for finansåret 1989 ikke  \r\n\r\n kunne tiltrædes. </P>  \r\n\r\n<P>Regeringen har derfor fundet det hensigtsmæssigt at søge spørgsmålet om  \r\n\r\n licensafgifterne for Danmarks Radio for finansåret 1989 afklaret ved  \r\n\r\n fremsættelse af nærværende lovforslag. </P>  \r\n\r\n<P>Lovforslaget indebærer en stigning på 2 pct. af licensafgifterne til  \r\n\r\n Danmarks Radio. </P>  \r\n\r\n<P>For så vidt angår spørgsmålet om leje af kapacitet på de norske  \r\n\r\n kortbølgesendere, er regeringen indstillet på at finde udveje for over  \r\n\r\n statsbudgettet at tilvejebringe dækning for de merudgifter med hensyn til  \r\n\r\n drift af sender i 1989, der vil være forbundet med denne løsning. </P>  \r\n\r\n<P>Disse merudgifter er på årsbasis anslået til at ligge i størrelsesordenen  \r\n\r\n 11-13 mio. kr. </P>  \r\n\r\n<P>Bilag </P>  \r\n\r\n<P>Folketingets finansudvalg </P>  \r\n\r\n<P>Christiansborg </P>  \r\n\r\n<P>1218 København K. a. Trafik- og Kommunikationsministeriet anmoder hermed  \r\n\r\n om finansudvalgets tilslutning til at den del af radio- og  \r\n\r\n fjernsynsafgifterne, der tilgår Danmarks Radio pr. 1. januar 1989 inkl. moms  \r\n\r\n fastsættes således: </P>  \r\n\r\n<PRE>  \r\n\r\n Afgift for  \r\n\r\n farvefjernsynsmodtager      620 kr.  \r\n\r\n Afgift for  \r\n\r\n sort/hvid fjernsynsmodtager 400 kr.  \r\n\r\n Afgift for  \r\n\r\n radiomodtager               105 kr.  \r\n\r\n</PRE>  \r\n\r\n<P>De anførte beløb er for halvårlig husstandsafgift og helårlig  \r\n\r\n institutions- og erhvervsafgift, jf. bekendtgørelse om radio- og  \r\n\r\n fjernsynsafgift af 15. december 1987, § 1. Tillægsafgifter for forsinket  \r\n\r\n betaling indstilles fastsat til 50 kr., 40 kr. og 10 kr. pr. afgiftsbeløb.  \r\n\r\n</P>  \r\n\r\n<P>b. 1. De nuværende radio- og fjernsynsafgifter er fastsat med  \r\n\r\n finansudvalgets tilslutning i skrivelse af 25. maj 1987 (Akt. nr. 261). </P>  \r\n\r\n<P>Bestyrelsen for Danmarks Radio har den 22. marts 1988 fremsendt  \r\n\r\n budgetforslag for 1989 med følgende hovedtal: </P>  \r\n\r\n<P>Drifts- og anlægsudgifter </P>  \r\n\r\n<PRE>  \r\n\r\n (prisniveau 88)            1.843 mio. kr.  \r\n\r\n Pris- og lønreserve          100 mio. kr.  \r\n\r\n Aktivitetsudvidelse           18 mio. kr.  \r\n\r\n Omstillingspulje              10 mio. kr.  \r\n\r\n Udgifter i alt             1.971 mio. kr.  \r\n\r\n Indtægter                  1.961 mio. kr.  \r\n\r\n Nettoresultat                -10 mio. kr.  \r\n\r\n</PRE>  \r\n\r\n<P>Bestyrelsen har indstillet, at licensafgifterne med virkning fra 1. januar  \r\n\r\n 1989 inkl. moms fastsættes således: </P>  \r\n\r\n<PRE>  \r\n\r\n Afgift for  \r\n\r\n farvefjernsynsmodtager         643,26 kr.  \r\n\r\n Afgift for  \r\n\r\n sort/hvid fjernsynsmodtager    414,74 kr.  \r\n\r\n Afgift for  \r\n\r\n radiomodtager                  108,97 kr.  \r\n\r\n</PRE>  \r\n\r\n<P>hvilket er en forhøjelse pr. halvår på 35,26 kr. inkl. moms af  \r\n\r\n farvefjernsynsafgiften, 22,74 kr. inkl. moms af sort/hvid afgiften og 5,97  \r\n\r\n kr. inkl. moms af radioafgiften, dvs. en generel forhøjelse på 5,8 pct. af  \r\n\r\n licensafgifterne. </P>  \r\n\r\n<P>Det samlede provenu af den af Danmarks Radio foreslåede forhøjelse af  \r\n\r\n licensafgifterne andrager 109 mio. kr. </P>  \r\n\r\n<P>Den opstillede udgiftsramme er baseret på, <I>at</I> det nuværende  \r\n\r\n aktivitetsniveau sikres med en dækning af pris- og lønudviklingen, <I>at</I>  \r\n\r\n der sker en aktivitetsudvidelse svarende til en licensforhøjelse på 1 pct. og  \r\n\r\n<I>at</I> der inden for rammen sker en produktivitetsudvikling på 2-3 pct.  \r\n\r\n</P>  \r\n\r\n<P>I udgiftsrammen indgår bl.a. en udvidelse af tv-sendetiden med 150 timer  \r\n\r\n fra de nuværende 2.800 timer til 2.950 timer, opretholdelse af døgnradioen,  \r\n\r\n investeringer i ny teknologi og en aktivitetsudvidelse på 18 mio. kr. til en  \r\n\r\n begyndende udvidelse af egenproduktionen samt til etablering af en ny 4.  \r\n\r\n radiokanal. Hertil kommer 10 mio. kr. til en omstillingspulje, hvilket beløb  \r\n\r\n foreslås dækket ved træk på Radiofonden. </P>  \r\n\r\n<P>Efter afgivelse af budgetforslag har Danmarks Radio gjort opmærksom på, at  \r\n\r\n loven om arbejdsmarkedsbidrag forventes at medføre en årlig merudgift på ca.  \r\n\r\n 30 mio. kr. </P>  \r\n\r\n<P>Endvidere bemærkes, at der efter afgivelse af budgetforslag er opstået  \r\n\r\n spørgsmål om dækning af merudgifter i forbindelse med leje af kapacitet på  \r\n\r\n norske kortbølgesendere. Disse merudgifter andrager efter de foreliggende  \r\n\r\n oplysninger årligt ca. 11 mio. kr. </P>  \r\n\r\n<P>2. Forslag om licensafgifterne til Danmarks Radio og TV 2 fremsættes ud  \r\n\r\n fra en overordnet vurdering af udviklingen med hensyn til det danske tv-udbud  \r\n\r\n på såvel kortere som længere sigt. </P>  \r\n\r\n<P>På det kortere sigt må der lægges afgørende vægt på så hurtigt som muligt  \r\n\r\n at fremme opbygningen af den nye nationale sendevirksomhed som det første  \r\n\r\n skridt til en styrkelse af det samlede danske tv-udbud. En prioritering af TV  \r\n\r\n 2's udbygning må også ses i sammenhæng med ønskeligheden af snarest at nå en  \r\n\r\n sendeflade af et omfang, der står i et passende forhold til investeringer og  \r\n\r\n mandskabsforbrug. Hertil kommer den afgørende betydning, som sendetidens  \r\n\r\n omfang må antages at få for muligheden af at sikre et passende  \r\n\r\n reklameindtægtsgrundlag. </P>  \r\n\r\n<P>Det indgår herefter i forslaget om licensfastsættelse, at Danmarks Radio  \r\n\r\n sikres en indtægtsforhøjelse, der tager et vist hensyn til pris- og  \r\n\r\n lønudviklingen sammenholdt med en ønskelig produktivitetsudvikling. </P>  \r\n\r\n<P>Det er endvidere forudsat, at øgede driftsudgifter i forbindelse med leje  \r\n\r\n af kapacitet på norske kortbølgesendere dækkes inden for Danmarks Radios  \r\n\r\n budget. </P>  \r\n\r\n<P>Med hensyn til udviklingen på det noget længere sigt bemærkes, at  \r\n\r\n udviklingstakten for TV 2, og i sammenhæng hermed forholdet til Danmarks  \r\n\r\n Radios mulighed for programmæssige aktivitetsudvidelser, må vurderes i  \r\n\r\n forbindelse med Folketingets kommende behandling af spørgsmålet om  \r\n\r\n reklamefinansiering på tv-området, herunder en revision af TV 2-lovgivningens  \r\n\r\n bestemmelser. </P>  \r\n\r\n<P>3. Ministeriet er på dette grundlag indstillet på at godkende en  \r\n\r\n budgetramme for 1989 på 1.900 mio. kr. </P>  \r\n\r\n<P>Denne budgetramme indebærer et træk på Radiofonden på 10 mio. kr. til  \r\n\r\n omstillingspulje. Ministeriet vil endvidere være indstillet på at godkende et  \r\n\r\n yderligere træk på Radiofonden til dækning af den udgift til  \r\n\r\n arbejdsmarkedsbidrag, som ikke kan dækkes inden for det godkendte budget.  \r\n\r\n</P>  \r\n\r\n<P>Der foreslås herefter en licensstigning på 2,0 pct., således at beløbene  \r\n\r\n inkl. moms med virkning fra 1. januar 1989 andrager: </P>  \r\n\r\n<PRE>  \r\n\r\n farvefjernsynsmodtager          620 kr.  \r\n\r\n sort/hvid fjernsynsmodtager     400 kr.  \r\n\r\n radiomodtager                   105 kr.  \r\n\r\n</PRE>  \r\n\r\n<P>Det samlede provenu af den foreslåede forhøjelse andrager ca. 38 mio. kr.  \r\n\r\n excl. moms. </P>  \r\n\r\n<P>c. Licensafgifterne fastsættes i henhold til § 14, stk. 1, jf. § 15 v,  \r\n\r\n stk. 3, i lov nr. 451 af 25. juni 1987 om radio- og fjernsynsvirksomhed af  \r\n\r\n trafik- og kommunikationsministeren med finansudvalgets tilslutning efter  \r\n\r\n forslag fra institutionens bestyrelse. </P>  \r\n\r\n<P>e. Under henvisning til ovenstående anmodes om tilslutning til, at den del  \r\n\r\n af radio- og fjernsynsafgifterne, som tilgår Danmarks Radio pr. 1. janaur  \r\n\r\n 1989 inkl. moms fastsættes således: </P>  \r\n\r\n<PRE>  \r\n\r\n Afgift for  \r\n\r\n farvefjernsynsmodtager        620 kr.  \r\n\r\n Afgift for  \r\n\r\n sort/hvid fjernsynsmodtager   400 kr.  \r\n\r\n Afgift for  \r\n\r\n radiomodtager                 105 kr.  \r\n\r\n</PRE>  \r\n\r\n<P>De anførte beløb er for halvårlig husstandsafgift og helårlig  \r\n\r\n institutions- og erhvervsafgift, jf. bekendtgørelse om radio- og  \r\n\r\n fjernsynsafgift af 15. december 1987, § 1. Tillægsafgifter for forsinket  \r\n\r\n betaling indstilles fastsat til 50 kr., 40 kr. og 10 kr. pr. afgiftsbeløb.  \r\n\r\n</P>  \r\n\r\n<P>Dette indebærer en forhøjelse på 10 kr. inkl. moms af den nuværende  \r\n\r\n tillægsafgift. </P>  \r\n\r\n<P>f. Finansministeriets tilslutning foreligger. </P>  \r\n\r\n<P>H. P. Clausen </P>  \r\n\r\n<P>Niels-Jørgen Nielsen </P>  \r\n\r\n<P>kt.ch. Ved voteringen i Finansudvalget den 26. oktober 1988 har et flertal  \r\n\r\n (Socialdemokratiets, Socialistisk Folkepartis, Fremskridtspartiets,  \r\n\r\n Centrumdemokraternes og Kristeligt Folkepartis medlemmer af udvalget) stemt  \r\n\r\n imod. </P>  \r\n\r\n<P>Et mindretal (Det Konservative Folkepartis, Venstres og Det Radikale  \r\n\r\n Venstres medlemmer af udvalget) stemte ved voteringen for aktstykket. </P>  \r\n\r\n<P>Ministerens ansøgning er hermed afslået. </P>  \r\n\r\n<P>Efter 2. behandling den 29. november 1988 </P>  \r\n\r\n<P>§ 1. Den andel af radio- og fjernsynsafgifterne, der i finansåret </P>  \r\n\r\n<P>1989 tilgår Danmarks Radio efter § 14 i lov om radio- og </P>  \r\n\r\n<P>fjernsynsvirksomhed, jf. lovbekendtgørelse nr. 559 af 20. september </P>  \r\n\r\n<P>1988, fastsættes pr. 1. januar 1989 inkl. moms således: </P>  \r\n\r\n<PRE>  \r\n\r\n Afgift for farvefjernsynsmodtager        632 kr.  \r\n\r\n Afgift for sort/hvid fjernsynsmodtager   408 kr.  \r\n\r\n Afgift for radiomodtager                 107 kr.  \r\n\r\n</PRE>  \r\n\r\n<P>Stk. 2. De anførte beløb er for halvårlig husstandsafgift og helårlig  \r\n\r\n institutions- og erhvervsafgift. Tillægsafgifter for forsinket betaling  \r\n\r\n fastsættes til 50 kr., 40 kr. og 10 kr. pr. afgiftsbeløb. </P>  \r\n\r\n<P>Stk. 3. Bestemmelserne i § 14, stk. 2 og stk. 3, i lov om radio- og  \r\n\r\n fjernsynsvirksomhed finder tilsvarende anvendelse. </P>  \r\n\r\n<P>§ 2. De afgifter, der er nævnt i § 1, stk. 1 og 2, kan med virkning for  \r\n\r\n senere finansår ændres efter fremgangsmåden i § 14 i lov om radio- og  \r\n\r\n fjernsynsvirksomhed. </P>  \r\n\r\n<P>§ 3. Loven træder i kraft ved bekendtgørelsen i Lovtidende. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198812K00085"
        },
        {
            "displayName": "Entydig dokumentidentifikation",
            "displayValue": "CL004208"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "85"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}