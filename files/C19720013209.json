{
    "id": 74148,
    "title": "Cirkulære om ændring af reglerne om seksualoplysning i folkeskolen ",
    "documentTypeId": "170",
    "isSagsforlobPeriodValid": false,
    "shortName": "CIR nr 132 af 15/06/1972",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af reglerne om  \r\n\r\n seksualoplysning i folkeskolen </H1>  \r\n\r\n<P></P>  \r\n\r\n<BR>  \r\n\r\n<P>Ved en bekendtgørelse af dags dato har undervisningsministeriet fastsat  \r\n\r\n delvis ændrede regler om seksualoplysningen i folkeskolen uden for København  \r\n\r\n til afløsning af bekendtgørelsen af 8. juni 1971. Den nye bekendtgørelse er  \r\n\r\n optrykt som bilag til dette cirkulære. </P>  \r\n\r\n<P>Hensigten med ændringerne er at give de lokale skolemyndigheder og dermed  \r\n\r\n også den enkelte skoles forældrekreds en større indflydelse på, hvorledes  \r\n\r\n undervisningen lægges til rette. </P>  \r\n\r\n<P>Seksualoplysningens <I>formål</I>  er i forhold til den hidtidige  \r\n\r\n bestemmelse blevet begrænset til på en sådan måde, at undervisningens  \r\n\r\n karakter af saglig oplysning træder stærkere frem, jfr. § 1, stk. 1. Samtidig  \r\n\r\n er der opstillet et mindstemål for undervisningen, som efter stedlige ønsker  \r\n\r\n og behov vil kunne suppleres med andre og videregående mål, jfr. § 1, stk. 2.  \r\n\r\n</P>  \r\n\r\n<P>Endvidere er der åbnet mulighed for, at seksualoplysningen kan udskydes  \r\n\r\n til 3. skoleår, og at den eventuelle samlede fremstilling kan gives i 7.  \r\n\r\n skoleår i stedet for i 6. skoleår. </P>  \r\n\r\n<P>Endelig er henvisningerne til den af læseplansudvalget udgivne vejledning  \r\n\r\n ikke medtaget i den nye bekendtgørelse. Det er hermed understreget, at  \r\n\r\n vejledningen er at betragte som et hjælpemiddel for de stedlige  \r\n\r\n skolemyndigheder ved udarbejdelsen af bestemmelser i undervisningsplan m.v.  \r\n\r\n</P>  \r\n\r\n<P>Seksualoplysningen skal fortsat gives som en i hovedsagen  \r\n\r\n<I>integreret</I>  undervisning, d.v.s. som led i undervisningen i  \r\n\r\n obligatoriske skolefag. Forældrene vil kun kunne få deres børn fritaget for  \r\n\r\n den del af undervisningen, der eventuelt henlægges til særlige timer på visse  \r\n\r\n klassetrin, jfr. § 4. Det kan heller ikke pålægges en lærer imod hans ønske  \r\n\r\n at varetage denne særlige undervisning. </P>  \r\n\r\n<P>Om den enkelte lærer i øvrigt kan påtage sig at medvirke ved  \r\n\r\n seksualoplysningen, må i første række bero på, hvilke krav der stilles til  \r\n\r\n ham ifølge den pågældende undervisningsplan. Hvis en lærer ikke på dette  \r\n\r\n grundlag mener, at han er i stand til at varetage undervisningen på  \r\n\r\n betryggende måde, bør der gives ham lejlighed til at deltage i et af de  \r\n\r\n kurser, som Danmarks Lærerhøjskole afholder. Ministeriet henstiller, at der  \r\n\r\n ved den interne fordeling af arbejdet tages videst muligt hensyn til lærernes  \r\n\r\n personlige og uddannelsesmæssige forudsætninger. </P>  \r\n\r\n<P>Man henleder opmærksomheden på, at reglerne i § 7 i bekendtgørelse af 21.  \r\n\r\n maj 1965 om skolebiblioteker i folkeskolen (om valget af bøger og andet  \r\n\r\n biblioteksmateriale) ikke begrænser det enkelte skolenævns ret til at  \r\n\r\n godkende, hvilke undervisningsmidler skolen må benytte, jfr.  \r\n\r\n skolestyrelseslovens § 27. stk. 6. </P>  \r\n\r\n<P>Der henvises i øvrigt til ministeriets cirkulære af 8. juni 1971 om  \r\n\r\n seksualoplysning i folkeskolen. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 15. juni  \r\n\r\n 1972. </I> </P>  \r\n\r\n<P CLASS=UNDERSKREVET-AF ALIGN=CENTER>Knud Heinesen </P>  \r\n\r\n<P CLASS=MINISTER ALIGN=RIGHT>/J. Munck-Hansen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/08/1972"
        },
        {
            "displayName": "Accession",
            "displayValue": "C19720013209"
        },
        {
            "displayName": "Entydig dokumentidentifikation",
            "displayValue": "CM033352"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "03/08/2005"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "132"
        },
        {
            "displayName": "År for udstedelse",
            "displayValue": "1972"
        },
        {
            "displayName": "Dato for underskrift",
            "displayValue": "15/06/1972"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin. dep. 1. afd. j.nr. 09-28-01/71"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}