{
    "id": 66715,
    "title": "Vejledning om indretning og udrustning af hjælpefartøjer (* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 10008 af 07/06/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om indretning og udrustning af  \r\n\r\n hjælpefartøjer (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>INDLEDNING</B>  </P>  \r\n\r\n<P>Et hjælpefartøj er et skib, der placeres ved en havanlæg og indgår i  \r\n\r\n havanlæggets beredskab. Hjælpefartøjet er indrettet og udstyret så det kan  \r\n\r\n samle personer op fra vandet, yde førstehjælp og underbringe samtlige  \r\n\r\n ombordværende på havanlægget eller boreskibet midlertidigt. </P>  \r\n\r\n<P>vejledningen henvender sig i første række til redere og førere af  \r\n\r\n hjælpefartøjer samt Søfartsstyrelsens skibsinspektører. Den indeholder  \r\n\r\n oplysninger om de foranstaltninger, der skal træffes, for at Søfartsstyrelsen  \r\n\r\n kan finde et skib egnet til hjælpefartøjstjeneste. </P>  \r\n\r\n<P> <B>INDHOLDSFORTEGNELSE</B>  1 Anvendelsesområde 2 Generelt 3 Kommandobro,  \r\n\r\n redningszone og helikopteropsamlingszone 4 Opholdsrum og behandlingsrum 5  \r\n\r\n Belysning, opvarmning, ventilation og højtaleranlæg 6 Redningsudstyr 7  \r\n\r\n Lægemidler, tæpper og proviant 8 Maskininstallationer 9 Vejledning til  \r\n\r\n hjælpefartøjsførere om operationelle forhold </P>  \r\n\r\n<P>10 Øvelser </P>  \r\n\r\n<P>11 Eftersyn </P>  \r\n\r\n<P>12 Besætningens størrelse og uddannelse </P>  \r\n\r\n<P>13 Syn og udstedelse af hjælpefartøjstilladelse </P>  \r\n\r\n<P>14 Godkendelse af udenlandske hjælpefartøjer </P>  \r\n\r\n<P>15 Tilladelse til at udføre andre opgaver samtidig med  \r\n\r\n hjælpefartøjstjenesten </P>  \r\n\r\n<P>Bilag 1 Krav til hjælpefartøjers udrustning med lægemidler </P>  \r\n\r\n<P>Bilag 2 Krav til udstyr i rescue-båd </P>  \r\n\r\n<P>Bilag 3 Model for besætningens placering og arbejde om bord i  \r\n\r\n hjælpefartøjer </P>  \r\n\r\n<P>Bilag 4 Afprøvning af hjælpefartøj og dets funktioner </P>  \r\n\r\n<P> <B>1 Anvendelsesområde</B>  </P>  \r\n\r\n<P>1.1 Denne vejledning finder anvendelse på hjælpefartøjer, der udfører  \r\n\r\n hjælpefartøjstjeneste, som er krævet i henhold til Energiministeriets  \r\n\r\n bekendtgørelse om beredskabsforanstaltninger til bekæmpelse af uheld på visse  \r\n\r\n havanlæg m.v. </P>  \r\n\r\n<P> <B>2 Generelt</B>  </P>  \r\n\r\n<P>2.1 Hjælpefartøjet skal opfylde Meddelelser fra Søfartsstyrelsen B,  \r\n\r\n henholdsvis Skibstilsynets Meddelelser C. </P>  \r\n\r\n<P>(For udenlandske skibes vedkommende skal SOLAS, LL, MARPOL og STCW  \r\n\r\n konventionerne gældende for lastskibe være opfyldt). </P>  \r\n\r\n<P>2.2 Hjælpefartøjet skal være egnet til sejlads i det farvand, hvori det  \r\n\r\n skal benyttes. </P>  \r\n\r\n<P>2.3 Hjælpefartøjet skal have tilfredsstillende manøvrerings- og  \r\n\r\n positioneringsevne samt fartsformåen til at udføre de tiltænkte  \r\n\r\n arbejdsopgaver, under særlig hensyntagen til de sø- og vindforhold, som kan  \r\n\r\n forventes i det farvand, hvori hjælpefartøjet skal benyttes. Vedrørende  \r\n\r\n afprøvning se bilag 4. </P>  \r\n\r\n<P> <B>3 Kommandobro, redningszone og helikopteropsamlingszone</B>  </P>  \r\n\r\n<P>3.1 Kommandobroen skal have en sådan beliggenhed og indretning, at føreren  \r\n\r\n af hjælpefartøjet altid kan have fuldt udsyn over redningszonen, skibssiden i  \r\n\r\n redningszonen, helikopteropsamlingsområdet og området for landing af  \r\n\r\n redningskurv samtidig med, at han manøvrerer hjælpefartøjet. Manøvreringen af  \r\n\r\n propellerne skal foregå direkte fra broen. Manøvrering ved omkastning af  \r\n\r\n maskiner accepteres ikke. Udsynet forefter fra det sted eller de steder,  \r\n\r\n hvorfra fartøjet kan manøvreres, skal være således, at en vandret linie  \r\n\r\n trukket fra underkant af vinduerne i styrehuset vil gå fri af overkant af bak  \r\n\r\n eller overkant af bølgebryder på bak uanset hjælpefartøjets trim under  \r\n\r\n normale søgående konditioner. </P>  \r\n\r\n<P>3.2 Redningszonen skal fortrinsvis placeres midtskibs, og den skal være i  \r\n\r\n forsvarlig afstand fra hjælpefartøjets skruer. Redningszonen skal udgøre  \r\n\r\n mindst 1/3 af hjælpefartøjets længde, men behøver ikke at være over 10 m.  \r\n\r\n Redningszonen skal tydeligt mærkes på hjælpefartøjets sider med lodrette  \r\n\r\n linier, der angiver zonens udstrækning i langskibs retning. mellem linierne  \r\n\r\n skal der tydeligt påmærkes i blokbogstaver &#187;RESCUE ZONE&#171;. Linierne  \r\n\r\n skal have en bredde på ca. 1 m og strække sig fra redningszonedækket til nær  \r\n\r\n vandlinien. Mærkningen skal have en stærkt synlig farve. Hvis hjælpefartøjet  \r\n\r\n har rød eller orange udenbordsfarve, kan redningszonen være afmærket ved at  \r\n\r\n være hvidmalet fra lønning til vandlinie i hele zonens bredde. </P>  \r\n\r\n<P>3.3 Skibssiden skal i hele redningszonen, samt så langt foran og agten for  \r\n\r\n denne at bådanløb af redningszonen kan ske uhindret, være helt glat og fri  \r\n\r\n for fenderlister, fendere, beslag og andet, som kan skade overlevende i  \r\n\r\n vandet, eller både der anløber. </P>  \r\n\r\n<P>3.4 Dæksbredden i redningszonen skal være minimum 3 m på hver side af  \r\n\r\n skibet (Cargorail i redningszonen kan accepteres, hvis den ikke hindrer  \r\n\r\n redningsarbejder). Dækkets højde over vandoverfladen i redningszonen må ikke  \r\n\r\n overstige 2,5 m. Dækket i redningszonen skal være skridsikkert. </P>  \r\n\r\n<P>3.5 Skanseklædningen skal i redningszonen have åbningsmuligheder eller  \r\n\r\n andre foranstaltninger til at lette ombordtagningen af personer fra vandet.  \r\n\r\n Der skal som minimum i hver side være 2 åbninger af hver ca. 2 m og med  \r\n\r\n støtte i midten. I skibe under 350 brt kan antallet af åbninger være 2 i den  \r\n\r\n ene side og 1 i den anden. Resten af redningszonen benyttes til entringsnet  \r\n\r\n og dykkerlejdere. Åbningerne skal være udformet, således at de hurtigt kan  \r\n\r\n åbnes af een person. </P>  \r\n\r\n<P>3.6 Hjælpefartøjet skal til enhver tid have tilstrækkelig åben plads på  \r\n\r\n dækket til udførelse af helikopteropsamlingsoperationer og håndtering af  \r\n\r\n havanlæggets personelkurv. Helikopteropsamlingsområdet skal være mindst 5  \r\n\r\n meter i diameter. Området skal være uden opstående og skal males i en stærkt  \r\n\r\n synlig gul farve. Området skal være skridsikret. Endvidere skal området være  \r\n\r\n så langt fra master, antenner og andet opstående, at  \r\n\r\n helikopteropsamlingsoperationer kan udføres på forsvarlig måde; endelig skal  \r\n\r\n området være i tilstrækkelig afstand fra redningszonen. </P>  \r\n\r\n<P>3.7 Redningszone, helikopteropsamlingsområde og søen rundt om  \r\n\r\n hjælpefartøjet skal kunne belyses af fast anbragte lyskilder. Lyskilder skal  \r\n\r\n anbringes således, at blænding af besætningen på helikopter ikke forekommer  \r\n\r\n under helikopteropsamlingsoperationer. </P>  \r\n\r\n<P> <B>4 Opholdsrum og behandlingsrum</B>  </P>  \r\n\r\n<P>4.1 Apteringen skal omfatte </P>  \r\n\r\n<P>.1 et modtagerrum med registreringssted, </P>  \r\n\r\n<P>.2 rum med brusefaciliteter, herunder udvendig bruser (for rengøring og  \r\n\r\n fjernelse af eventuel olie), </P>  \r\n\r\n<P>.3 toiletter, </P>  \r\n\r\n<P>.4 behandlingsrum for skadede, </P>  \r\n\r\n<P>.5 opholdsrum med siddepladser og liggepladser, og </P>  \r\n\r\n<P>.6 et separat område for omkomne. </P>  \r\n\r\n<P>4.2 Opholdsrum for reddede kan omfatte </P>  \r\n\r\n<P>.1 hjælpefartøjets almindelige aptering med undtagelse af et stort kammer  \r\n\r\n beliggende tæt op broen, </P>  \r\n\r\n<P>.2 gange, der har en bredde på mindst 1200 mm og en passagebredde på 900  \r\n\r\n mm med nedfældede klapsæder og </P>  \r\n\r\n<P>.3 steder, hvor passage ikke er påkrævet og som har en bredde på mindst  \r\n\r\n 900 mm. </P>  \r\n\r\n<P>4.3 Der skal være liggeplads til mindst 20% af det antal reddede, som  \r\n\r\n skibet er godkendt til. De resterende skal have en fast siddeplads. </P>  \r\n\r\n<P>4.4 Til fastsættelse af personantal, som skibet kan godkendes til at  \r\n\r\n redde, skal der beregnes 0,5 m2 frit dørkareal pr. person. Dørkarealer, hvor  \r\n\r\n ophold forhindres f.eks. af borde, skabe eller andre faste indretninger, kan  \r\n\r\n ikke medregnes. (Den benplads under borde, der hensigtsmæssigt optages af  \r\n\r\n siddende personer, fraregnes dog ikke). </P>  \r\n\r\n<P>4.5 Der skal kunne foretages forsvarlig båretransport af syge og skadede  \r\n\r\n personer mellem redningszone, behandlingsrum, liggepladser og  \r\n\r\n helikopteropsamlingsområde. Døre og passager mellem behandlingsrum,  \r\n\r\n redningszone, liggepladser og helikopteropsamlingsområde skal have en bredde  \r\n\r\n på mindst 73 cm. </P>  \r\n\r\n<P>4.6 Behandlingsrummet skal være indrettet og udstyret til førstehjælp af  \r\n\r\n skadede. Dørkareal må ikke være mindre end 15 m2, skal være let at rengøre og  \r\n\r\n må ikke være glat. Rummet skal være udstyret med </P>  \r\n\r\n<P>.1 håndvask med blandingsbatteri (koldt og varmt vand) til albuebetjening,  \r\n\r\n</P>  \r\n\r\n<P>.2 behandlingsbord, </P>  \r\n\r\n<P>.3 ståltaburet, </P>  \r\n\r\n<P>.4 badekar med håndbruser og blandingsbatteri, </P>  \r\n\r\n<P>.5 2 køjer eller fast stativ med plads til 2 bårer, </P>  \r\n\r\n<P>.6 flytbart instrumentbord eller anden hensigtsmæssig indretning med  \r\n\r\n affaldskurv. Bordet skal kunne fæstnes til medicinskab eller behandlingsbord,  \r\n\r\n</P>  \r\n\r\n<P>.7 skabe til lægemidler og andre nødvendige skabe, </P>  \r\n\r\n<P>.8 indstillelige arbejdslamper, herunder indstillelig arbejdslampe  \r\n\r\n hensigtsmæssigt monteret over behandlingsbord, </P>  \r\n\r\n<P>.9 skrivebord eller pult med arkivskuffe, </P>  \r\n\r\n<P>.10 telefon tilknyttet radioinstallation for direkte radiotelefonsamtale  \r\n\r\n med læge i land via mellembølgetelefoni, </P>  \r\n\r\n<P>.11 tovejskommunikationsmulighed til broen (telefon) og </P>  \r\n\r\n<P>.12 vægmonteret ur med stor sekundviser til pulstagning. </P>  \r\n\r\n<P>4.7 Der skal forefindes 1 toilet, 1 håndvask og 1 bruser for hver 50  \r\n\r\n reddede eller påbegyndte del af dette antal. Toiletter skal være beliggende  \r\n\r\n hensigtsmæssigt i forhold til opholdsrum for reddede. Toiletter og  \r\n\r\n brusefaciliteter skal være tilstrækkeligt afskærmet. </P>  \r\n\r\n<P> <B>5 Belysning, opvarmning, ventilation og højttaleranlæg</B>  </P>  \r\n\r\n<P>5.1 På steder, hvor behandling af syge og tilskadekomne skal finde sted,  \r\n\r\n skal normalbelysningen være mindst 300 lux. Der skal forefindes udtag for  \r\n\r\n kraftforsyning til transportable elektriske apparater og lyskilder i  \r\n\r\n behandlingsrummet og i alle opholdsrum. Belysningen i opholdsrum skal kunne  \r\n\r\n dæmpes. Belysning skal i øvrigt tilfredsstille Søfartsstyrelsens krav. </P>  \r\n\r\n<P>5.2 Der skal være indrettet et passende opvarmningssystem i apteringen for  \r\n\r\n reddede. </P>  \r\n\r\n<P>.1 Kapaciteten skal være tilstrækkelig til, at der under alle forhold kan  \r\n\r\n opretholdes en rumtemperatur på mindst 20 grader C. </P>  \r\n\r\n<P>.2 Opvarmning ved åben ild er ikke tilladt. </P>  \r\n\r\n<P>.3 Radiatorer og andre opvarmningssystemer skal være således anbragt og  \r\n\r\n skærmet, at de ikke frembyder fare eller ulempe. </P>  \r\n\r\n<P>.4 Elektriske ovne og gasovne, skal være af godkendt type eller kunne  \r\n\r\n godkendes af den inspektør, der syner skibet. </P>  \r\n\r\n<P>5.3 Apteringen skal være ventileret således, at der under alle forhold  \r\n\r\n sikres et tilstrækkeligt luftskifte, når døre, koøjer, skylighter og lignende  \r\n\r\n er lukkede. </P>  \r\n\r\n<P>.1 Ventilationen skal være mekanisk, og luftskiftet skal opfylde følgende  \r\n\r\n krav: </P>  \r\n\r\n<UL CLASS=PLAIN-LIST>  \r\n\r\n<LI>a) Ventilationen af rummene skal ske ved indblæsning af luft, svarende  \r\n\r\n til 6 luftskifter i timen. </LI>  \r\n\r\n<LI>b) Luftafgangen skal ske til gangen eller direkte til fri luft. </LI>  \r\n\r\n<LI>c) Recirkulation af indtil 50% af lufttilførslen kan tillades.  \r\n\r\n Frisklufttilførslen til soverum og liggerum skal dog være mindst 30 m3 time  \r\n\r\n pr. person, som rummet er bestemt for. </LI>  \r\n\r\n<LI>d) Indblæsningsåbningerne skal anbringes på hensigtsmæssig måde i forhold  \r\n\r\n til rummenes indretning og må ikke give anledning til generende træk over en  \r\n\r\n køje. </LI>  \r\n\r\n</UL>  \r\n\r\n<P>.2 Toilet og baderum skal ventileres ved et særskilt udsugningssystem  \r\n\r\n direkte til fri luft. Udsugningssystemet skal være dimensioneret til 10  \r\n\r\n luftskifter i timen. Lufttilgangen til toilet og baderum med afgang fra et  \r\n\r\n tilstødende soverum eller liggerum kan ske gennem døren fra dette. </P>  \r\n\r\n<P>.3 I behandlingsrum skal ventilationen være udført således, at luft derfra  \r\n\r\n ikke kan trænge ud i andre opholdsrum. Døre til gange, der fører til andre  \r\n\r\n opholdsrum, må ikke være forsynet med ventilationsåbning og eventuel  \r\n\r\n ventilationskanal skal være forsynet med kontraklap, eller der skal være  \r\n\r\n truffet anden foranstaltning for at sikre, at luften ikke trænger ud i den  \r\n\r\n øvrige aptering. Kapacitet af dette anlæg skal være således, at der kan opnås  \r\n\r\n et antal luftskifter på 10. </P>  \r\n\r\n<P>.4 Ventilationsanlæg skal være forsynet med passende filtre ved luftindtag  \r\n\r\n og være indrettet under hensyntagen til de særlige forhold, der er  \r\n\r\n karakteristiske for drift til søs, og må ikke forårsage generende støj eller  \r\n\r\n vibrationer. </P>  \r\n\r\n<P>.5 Der skal foreligge dokumentation af rumvolumen og blæserkapacitet. </P>  \r\n\r\n<P>5.4 .1 Hjælpefartøjet skal være udrustet med et højttaleranlæg  \r\n\r\n (kommandoanlæg) med højttalere ved redningszone og helikopteropsamlingsplads.  \r\n\r\n Anlægget skal kunne betjenes fra samtlige manøvrepladser. </P>  \r\n\r\n<P>.2 Herudover skal forefindes en transportabel elektrisk drevet råber. </P>  \r\n\r\n<P> <B>6 Redningsudstyr, radio m.v.</B>  </P>  \r\n\r\n<P>6.1 Hjælpefartøjet skal mindst være udstyret med: </P>  \r\n\r\n<P>.1 En rescue-båd bygget i henhold til IMO Resolution A 656(16) med  \r\n\r\n følgende tilføjelser: </P>  \r\n\r\n<UL CLASS=PLAIN-LIST>  \r\n\r\n<LI>a) Båden skal placeres med et udsætningsarrangement, som tillader en  \r\n\r\n hurtig udsætning og ombordtagning under vanskelige vejrforhold. </LI>  \r\n\r\n<LI>b) Den skal kunne sejle med en hastighed af minimum 25 knob i stille vand  \r\n\r\n med 3 personer om bord. </LI>  \r\n\r\n<LI>c) Den skal være udrustet som anført i bilag 2. </LI>  \r\n\r\n<LI>d) Alle batterier og eventuelle motorvarmere skal være kontinuerligt  \r\n\r\n forbundet med hjælpefartøjets elektriske anlæg, indtil båden skal søsættes.  \r\n\r\n</LI>  \r\n\r\n</UL>  \r\n\r\n<P>.2 Hensigtsmæssige overlevelsesdragter i et antal svarende til antal  \r\n\r\n besætningsmedlemmer. </P>  \r\n\r\n<P>.3 Redningsnet på hver side af hjælpefartøjet til brug i redningszonen.  \r\n\r\n Nettene skal være forsynet med fendere på indersiden for at lette klatringen.  \r\n\r\n Nettene skal række mindst 1 meter under havoverfladen og være forsynet med  \r\n\r\n vægt i den nederste del. </P>  \r\n\r\n<P>.4 4 liner med karabinhager og/eller helikopterseler for at kunne tage  \r\n\r\n folk op langs skibssiden. </P>  \r\n\r\n<P>.5 Effektiv anordning (f.eks. kran og redningskurv) til at løfte mindst 5  \r\n\r\n personer om bord samtidig. </P>  \r\n\r\n<P>.6 Redningsflåder til samtlige, både besætning og reddede.  \r\n\r\n Redningsflåderne skal anbringes på ramper, der hælder 20 grader mod borde,  \r\n\r\n eller i stativer hvorfra flåder let kan skubbes i søen. De skal være anbragt  \r\n\r\n klar af rækværk og skanseklædning. </P>  \r\n\r\n<P>.7 2 ekstra redningskranse med 30 meter line i hver side. </P>  \r\n\r\n<P>.8 20 redningsveste udover det normalt krævede antal for skibets  \r\n\r\n besætning, samt en godkendt oppustelig arbejdsvest til hvert  \r\n\r\n besætningsmedlem. </P>  \r\n\r\n<P>.9 Udstyr til mindst to overfladesvømmere, herunder  \r\n\r\n vedligeholdelsesudstyr. </P>  \r\n\r\n<P>.10 Stræktove eller beslag og sikkerhedssele med line påsat sikkerhedskrog  \r\n\r\n for tilkobling til stræktovene eller beslagene i redningszonen. </P>  \r\n\r\n<P>6.2 Hjælpefartøjet skal endvidere være udstyret med </P>  \r\n\r\n<P>.1 mindst 1 stk. 3 cm radar, </P>  \r\n\r\n<P>.2 en dykkerlejder på hver side, (skibe under 350 brt kan nøjes med 1, der  \r\n\r\n kan flyttes fra side til side), </P>  \r\n\r\n<P>.3 klamper, øjer o.lign. i et passende antal for fastgøring af fangliner,  \r\n\r\n redningsnet m.m., </P>  \r\n\r\n<P>.4 4 hensigtsmæssige bådshager a mindst 2,5 meter med stump hage, </P>  \r\n\r\n<P>.5 4 stager a 4 meter, der i den ene ende er forsynet med en passende ring  \r\n\r\n ca. 50 x 50 cm til at hjælpe personer i vandet ind til skibssiden og </P>  \r\n\r\n<P>.6 linekastningsapparat med 4 projektiler og 4 liner. </P>  \r\n\r\n<P>6.3 Hjælpefartøjet skal være udstyret med følgende radioudstyr: </P>  \r\n\r\n<P>.1 Radioanlæg i henhold til Meddelelser fra Søfartsstyrelsen B (SOLAS,  \r\n\r\n kap. IV, regel 4). </P>  \r\n\r\n<P>.2 På broen skal forefindes maritim VHF-anlæg med samtlige maritime  \r\n\r\n kanaler. </P>  \r\n\r\n<P>.3 Herudover skal der om bord forefindes 2 transportable VHF-anlæg. </P>  \r\n\r\n<P> <B>7 Lægemidler, tæpper og proviant</B>  </P>  \r\n\r\n<P>7.1 Hjælpefartøjet skal udrustes med lægemidler m.v. i henhold til bilag  \r\n\r\n 1. </P>  \r\n\r\n<P>7.2 I apteringen skal forefindes et tæppe, et håndklæde, 1 par sokker og  \r\n\r\n en thermodragt for hver person, fartøjet er godkendt til at redde. </P>  \r\n\r\n<P>7.3 Der skal kunne tilberedes og uddeles varme drikke til de reddede. </P>  \r\n\r\n<P> <B>8 Maskininstallationer m.v.</B>  </P>  \r\n\r\n<P>8.1 Danske skibe skal opfylde Meddelelser fra Søfartsstyrelsen B,  \r\n\r\n henholdsvis Skibstilsynets Meddelelser C. </P>  \r\n\r\n<P>.1 Udenlandske skibe skal opfylde bestemmelserne i SOLAS og MARPOL for  \r\n\r\n lastskibe med følgende tillægskrav: </P>  \r\n\r\n<UL CLASS=PLAIN-LIST>  \r\n\r\n<LI>a) Samtlige dieselmotorer anbragt i halonbeskyttede rum skal være  \r\n\r\n forsynet med nødstop, der kan betjenes fra et sted uden for maskinrummet.  \r\n\r\n Dette nødstop skal kunne bringe dieselmotorerne til øjeblikkelig standsning.  \r\n\r\n</LI>  \r\n\r\n<LI>b) Hvis skibet sejler med periodisk ubemandet maskinrum, skal der i  \r\n\r\n maskinrummet være installeret et fuldautomatisk brandvisningsanlæg. </LI>  \r\n\r\n<LI>c) Skibets brandpumper skal være således placeret og energiforsynet, at  \r\n\r\n en brand i et af rummene ikke vil kunne sætte alle brandpumperne ud af  \r\n\r\n funktion. </LI>  \r\n\r\n</UL>  \r\n\r\n<P>.2 Hvis dette ikke er tilfældet, skal skibet forsynes med nødbrandpumpe  \r\n\r\n med en kapacitet på mindst 25 m3/time. I skibe under 500 tons kan  \r\n\r\n transportabel dieseldreven pumpe anvendes. </P>  \r\n\r\n<P>8.3. Den elektriske nødenergikilde skal have tilstrækkelig kapacitet til i  \r\n\r\n 3 timer at opretholde driften af belysning og projektører ved redningszone,  \r\n\r\n søen herudfor og helikopteropsamlingsområde, samt belysning af gange,  \r\n\r\n trapper, udgange, behandlingsrum og større redningsrum. </P>  \r\n\r\n<P> <B>9 Vejledning til hjælpefartøjsfører om operationelle forhold</B>  </P>  \r\n\r\n<P>9.1 Under udførelsen af hjælpeskibstjeneste på dansk sokkelområde skal  \r\n\r\n Energiministeriets bekendtgørelse om beredskabsforanstaltninger til  \r\n\r\n bekæmpelse af uheld på visse havanlæg m.v. i hjælpeskibe, forefindes om bord.  \r\n\r\n Opmærksomheden henledes specielt på § 2. </P>  \r\n\r\n<P>9.2 Et hjælpefartøj må ikke samtidig med, at det er hjælpeskib for et  \r\n\r\n havanlæg, foretage andre operationer såsom lastning, losning, slæbning,  \r\n\r\n dykkeroperationer og lignende, der kan have indflydelse på  \r\n\r\n hjælpeskibsberedskabet, se dog punkt 15. </P>  \r\n\r\n<P>9.3 Et hjælpefartøj skal, når det påbegynder sin tjeneste ved en havanlæg,  \r\n\r\n hvor et hjælpefartøj er krævet (jf. ovennævnte bek. § 1), notere tidspunktet  \r\n\r\n i skibsdagbogen. Ligeledes skal tidspunktet for vagttjenestens ophør noteres.  \r\n\r\n Hvis fartøjet afløses af et andet hjælpefartøj, skal navnet på det afløsende  \r\n\r\n fartøj noteres. </P>  \r\n\r\n<P>9.4 I tilknytning til ovenstående henledes opmærksomheden på, at ejeren  \r\n\r\n eller brugeren af et havanlæg (normalt operatøren) overfor Energistyrelsen er  \r\n\r\n ansvarlig for, at de fornødne tilladelser i henhold til bekendtgørelsen  \r\n\r\n foreligger, jf. specielt § 2, stk. 4. </P>  \r\n\r\n<P>9.5 Der skal foretages en omhyggelig optegnelse over de redningsøvelser  \r\n\r\n der foretages med materiel og mandskab om bord. Har hjælpefartøjet i to  \r\n\r\n forudgående uger ikke gennemført de foreskrevne øvelser p.g.a. anden tjeneste  \r\n\r\n end hjælpeskibstjeneste, skal en uges øvelsesprogram og eftersyn, således som  \r\n\r\n anført i pkt. 10, gennemføres, inden vagtskibstjenesten kan påbegyndes. </P>  \r\n\r\n<P> <B>ØVELSER OG EFTERSYN</B>  </P>  \r\n\r\n<P> <B>10 Øvelser</B>  </P>  \r\n\r\n<P>10.1 Følgende øvelsesprogram skal gennemføres hver uge: </P>  \r\n\r\n<P>.1 ØVELSER I SØREDNING </P>  \r\n\r\n<UL CLASS=PLAIN-LIST>  \r\n\r\n<LI>a) To øvelser med rescue-båd, med flere udsætninger og ombordtagninger.  \r\n\r\n</LI>  \r\n\r\n<LI>b) Skift af besætning kan indgå som een øvelse. </LI>  \r\n\r\n<LI>c) 2 x 2 bjergningsøvelser med personer i vandet. </LI>  \r\n\r\n<LI>d) Øvelse med redningskurv med kran og line. </LI>  \r\n\r\n<LI>e) Øvelse med MOB-båd. </LI>  \r\n\r\n<LI>f) En udkastet bøje med samme afdrift som et menneske, både med og uden  \r\n\r\n opdrift, bjærges med ringstage, bådshage eller ved kast med redningskrans  \r\n\r\n eller kastenet. </LI>  \r\n\r\n<LI>g) Besætningen trænes i arbejde på dækket også i hårdt vejr, altid iført  \r\n\r\n redningsdragt, redningsveste/arbejdsvest. </LI>  \r\n\r\n<LI>h) Ovennævnte øvelser a)-e), der sammen med brug af entrenet,  \r\n\r\n dykkerlejder, ringstager, kasteringe, bådshager og redningskranse indgår i  \r\n\r\n søredning, skal efter førerens valg kombineres på forskellige måder. </LI>  \r\n\r\n<LI>i) Al øvelse skal foregå med dragter og redningsbælter. </LI>  \r\n\r\n<LI>j) Såfremt dårligt vejr forhindrer ovennævnte øvelser, trænes i  \r\n\r\n manøvrering med hjælpe/rescue fartøjet. </LI>  \r\n\r\n<LI>k) Føreren skal være indstillet på, at øvelser kan udløses fra den  \r\n\r\n installation, stand-by skibet er tilknyttet. </LI>  \r\n\r\n</UL>  \r\n\r\n<P>.2 ANDRE ØVELSER OM BORD </P>  \r\n\r\n<UL CLASS=PLAIN-LIST>  \r\n\r\n<LI>a) Båreøvelse til behandlingsrum, redningsrum og helikopterdæk. </LI>  \r\n\r\n<LI>b) Brandøvelser herunder øvelser med brandpumperne. </LI>  \r\n\r\n<LI>c) Øvelse i forureningsbekæmpelse, såfremt fartøjet også er afsat hertil,  \r\n\r\n jf. punkt 12.4 og 15.4. </LI>  \r\n\r\n</UL>  \r\n\r\n<P> <B>11 Eftersyn</B>  </P>  \r\n\r\n<P>11.1 Følgende skal efterses ugentlig: </P>  \r\n\r\n<P>.1 Sikkerhedsanordning på kran. (Kranfunktionerne). </P>  \r\n\r\n<P>.2 Ladeapparat til rescue-båd og eftersyn af akkumulator og elektriske  \r\n\r\n installationer. </P>  \r\n\r\n<P>.3 Vandlys på redningskranse. </P>  \r\n\r\n<P>.4 Tryk på ildslukkere. </P>  \r\n\r\n<P>.5 Fast installeret nødbelysning. </P>  \r\n\r\n<P>.6 Batteri-nødlys. </P>  \r\n\r\n<P>.7 Redningsdragter. </P>  \r\n\r\n<P>11.2 Følgende skal efterses med maksimum 14 dages mellemrum: </P>  \r\n\r\n<P>.1 Udstyr i rescue- og MOB-båd. </P>  \r\n\r\n<P>.2 Skibets beholdning af brændstof til rescue- og MOB-båd. </P>  \r\n\r\n<P>.3 Udstyr i behandlingsrum. </P>  \r\n\r\n<P>.4 Udstyr i redningsrum. </P>  \r\n\r\n<P>.5 Nødproviant. </P>  \r\n\r\n<P>.6 Wirer på kraner. </P>  \r\n\r\n<P>.7 Dispergeringsudstyr. </P>  \r\n\r\n<P> <B>12 Besætningens størrelse og uddannelse</B>  </P>  \r\n\r\n<P>12.1 Besætningen i et hjælpefartøj skal have en sådan størrelse og  \r\n\r\n uddannelse, at man er i stand til at opsamle, yde førstehjælp og underbringe  \r\n\r\n samtlige det antal personer i fartøjet er godkendt til at være hjælpefartøj  \r\n\r\n for. </P>  \r\n\r\n<P>12.2 Besætningen skal dog som minimum altid bestå af 6 personer. </P>  \r\n\r\n<P>12.3 Det er forudsætning for en minimumsbesætning på 6 personer, at alle  \r\n\r\n arbejdsopgaver er automatiseret og tilrettelagt yderst hensigtsmæssigt,  \r\n\r\n herunder at alle brofunktioner og kommunikation kan udføres fra pladser i  \r\n\r\n brovingerne, hvor der samtidig er oversigt over de områder, hvor der bjærges  \r\n\r\n personer. (Bilag 3 indeholder en model for besætningens placering og  \r\n\r\n arbejde). </P>  \r\n\r\n<P>12.4 Mindst halvdelen af besætningen, der gør tjeneste i hjælpeskibe, skal  \r\n\r\n have gennemgået et 3 ugers vagtskibskursus (Kursus I) indeholdende følgende  \r\n\r\n emner: </P>  \r\n\r\n<P>.1 Førstehjælp. </P>  \r\n\r\n<P>.2 Hjertemassage. </P>  \r\n\r\n<P>.3 Underafkøling. </P>  \r\n\r\n<P>.4 Søredning. </P>  \r\n\r\n<P>.5 Svømmetræning i bassin, havn og Nordsøen iført overlevelsesdragt </P>  \r\n\r\n<P>og svømmefinner. </P>  \r\n\r\n<P>.6 Brandbekæmpelse. </P>  \r\n\r\n<P>.7 Olie- og kemikalieforureningsbekæmpelse. </P>  \r\n\r\n<P>.8 Svovlbrinte. </P>  \r\n\r\n<P>.9 1 uges træning med redningsskib, redningsbåd (Fast Rescue Boat - FRB),  \r\n\r\n redningskurve og helikoptermodtagelse. </P>  \r\n\r\n<P>.10 Hjælp til nødlandet helikopter. </P>  \r\n\r\n<P>12.5 Øvrige besætningsmedlemmer skal have et kursus på 6 dage (Kursus II)  \r\n\r\n indeholdende følgende emner: </P>  \r\n\r\n<P>.1 Førstehjælp. </P>  \r\n\r\n<P>.2 Hjertemassage. </P>  \r\n\r\n<P>.3 Underafkøling. </P>  \r\n\r\n<P>.4 Søredning. </P>  \r\n\r\n<P>.5 Svømmetræning i bassin og havn iført overlevelsesdragt og svømmefinner.  \r\n\r\n</P>  \r\n\r\n<P>.6 Øvelser med oppustelig flåde. </P>  \r\n\r\n<P>.7 Sejlads med redningsbåd (FRB). </P>  \r\n\r\n<P>.8 Opsamling af personer fra vandet. </P>  \r\n\r\n<P>.9 Hjælp til nødlandet helikopter. </P>  \r\n\r\n<P>12.6 Efter 8 ugers tjeneste med kursus II kan status som besætning med  \r\n\r\n kursus I opnås under forudsætning af, at det pågældende besætningsmedlem  \r\n\r\n deltager i øvelser og træning om bord. Der skal især lægges vægt på øvelser  \r\n\r\n i, </P>  \r\n\r\n<P>.1 almindelige øvelser, vagttjeneste og udkig, .2 kørsel med kran under  \r\n\r\n øvelser med FRB, </P>  \r\n\r\n<P>.3 udsætning og ombordtagning af FRB, </P>  \r\n\r\n<P>.4 fører af FRB under forskellige vejrforhold, </P>  \r\n\r\n<P>.5 øvelser med redningskurv. </P>  \r\n\r\n<P>12.7 Føreren eller en anden med kursus I-bevis udfærdiger bevis for, at  \r\n\r\n kursus I-bevis er erhvervet om bord af indehaverne af kursus II-bevis. </P>  \r\n\r\n<P>12.8 For alle om bord gælder, at de skal være i besiddelse af kursus I-  \r\n\r\n eller kursus II-bevis, der ikke må være mere end 15 måneder gammelt. Forinden  \r\n\r\n udløbet af nævnte 15 måneder, skal vedkommende besætningsmedlem gennemgå et  \r\n\r\n genopfriskningskursus (kursus III). </P>  \r\n\r\n<P>12.9 Kursus III skal fornyes igen, inden der er gået 15 måneder </P>  \r\n\r\n<P>12.10 Kursus III består af 8 lektioner og indeholder førstehjælp og  \r\n\r\n hjertemassage. </P>  \r\n\r\n<P> <B>13 Syn og certificering</B>  </P>  \r\n\r\n<P>13.1 Efter afholdt syn udstedes er certifikat, der dokumenterer skibets  \r\n\r\n egnethed til at udføre hjælpeskibstjeneste for en periode på 2 år. </P>  \r\n\r\n<P>13.2 For udenlandske fartøjers vedkommende til gyldigheden ud over 1 år  \r\n\r\n dog være betinget af at fartøjet kun er beskæftiget ved hjælpetjeneste på  \r\n\r\n dansk sokkelområde. </P>  \r\n\r\n<P> <B>14 Godkendelse af udenlandske hjælpefartøjer</B>  </P>  \r\n\r\n<P>14.1 Anmodning om afholdelse af syn for godkendelse af et udenlandsk  \r\n\r\n fartøj indsendes til: </P>  \r\n\r\n<PRE>  \r\n\r\n         Søfartsstyrelsen  \r\n\r\n         Vermundsgade 38 C  \r\n\r\n         DK-2100 København Ø  \r\n\r\n</PRE>  \r\n\r\n<P>14.2 Følgende materiale skal indsendes til Søfartsstyrelsen samtidig med  \r\n\r\n amnodning om godkendelse af et udenlandsk fartøj: </P>  \r\n\r\n<P>.1 Generalarrangement. </P>  \r\n\r\n<P>.2 Tegning og beskrivelse af skibets rescue-arrangement. </P>  \r\n\r\n<P>.3 Tegning og beskrivelse af skibets arrangement til modtagelse af  \r\n\r\n underbringning af reddede. </P>  \r\n\r\n<P>.4 Kopi af skibets certifikater (internationale konventionscertifikater)  \r\n\r\n med påtegninger. </P>  \r\n\r\n<P>.5 Beskrivelse af besætning og besætningens uddannelse samt beskrivelse af  \r\n\r\n besætningens organisation ved rescue-operationer. Kopi af flaglandets  \r\n\r\n besætningsfastsættelse skal vedlægges. </P>  \r\n\r\n<P>.6 Beskrivelse af skibets strømforsyning, herunder nødstrømforsyning til  \r\n\r\n installationer, der anvendes i forbindelse med rescue-operationer. </P>  \r\n\r\n<P>14.3 Under synet skal der foretages prøvesejlads hvorunder: </P>  \r\n\r\n<P>.1 Fartøjet betjenes fra samtlige manøvrepladser og manøvreevnen  \r\n\r\n demonstreres. </P>  \r\n\r\n<P>.2 Rescue-båden udsættes under sejlads og manøvreres af besætningen.  \r\n\r\n Overfladesvømmerne udsættes og opsamles af rescue-båden for bedømmelse af  \r\n\r\n besætningens fortrolighed med brugen af denne samt svømmedragterne. (Se bilag  \r\n\r\n 4) </P>  \r\n\r\n<P>14.4 For maskinanlæg skal kontrolsynet vise, om skibet opfylder de  \r\n\r\n relevante bestemmelser i SOLAS og MARPOL. </P>  \r\n\r\n<P>.1 Der blive foretaget en generel tilstandskontrol af maskinanlæg,  \r\n\r\n el-installationer, brandslukningsanlæg m.v. Herunder skal der foretages  \r\n\r\n funktionsprøve af </P>  \r\n\r\n<UL CLASS=PLAIN-LIST>  \r\n\r\n<LI>a) nødstop, </LI>  \r\n\r\n<LI>b) brandslukningsanlæg, </LI>  \r\n\r\n<LI>c) brandslukninganlæg i øvrigt, </LI>  \r\n\r\n<LI>d) nødenergianlæg, </LI>  \r\n\r\n<LI>e) MARPOL-anlæg, </LI>  \r\n\r\n<LI>f) ventilationsanlæg og </LI>  \r\n\r\n<LI>g) anlæg i øvrigt, hvor den synende skibsinspektør finder det påkrævet at  \r\n\r\n foretage afprøvning. </LI>  \r\n\r\n</UL>  \r\n\r\n<P> <B>15 Tilladelse til at udføre andre opgaver samtidig med  \r\n\r\n hjælpefartøjstjenesten</B>  </P>  \r\n\r\n<P>15.1 Samtidig med at fartøjet synes som hjælpefartøj, tager  \r\n\r\n Søfartsstyrelsen efter anmodning fra rederiet stilling til, om fartøjet er  \r\n\r\n egnet til anden tjeneste, samtidig med at hjælpefartøjstjenesten udføres.  \r\n\r\n</P>  \r\n\r\n<P>15.2 Et hjælpefartøj med last om bord vil af Søfartsstyrelsen kun blive  \r\n\r\n skønnet egnet til at varetage andre end de i beredskabsplanen beskrevne  \r\n\r\n opgaver, hvis dette ikke på nogen måde influerer på benyttelse af  \r\n\r\n rescue-zone, helikopteropsamlingszone m.v.. Desuden skal der foreligger  \r\n\r\n surringsmateriel og instruktioner om surring om bord, der sikrer, at lasten  \r\n\r\n er sikkert fastholdt under de værst forekommende forhold på stedet. </P>  \r\n\r\n<P>15.3 Kun lastning af enkelte kolli vil af Søfartsstyrelsen blive anset for  \r\n\r\n forsvarlig, når fartøjet samtidig udfører hjælpefartøjstjeneste. </P>  \r\n\r\n<P>15.4 Energistyrelsen godkender i de konkrete tilfælde om fartøjet som  \r\n\r\n hjælpefartøj ved en havanlæg kan udføre andre opgaver. Tilladelse hertil  \r\n\r\n indhentes af operatøren. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Søfartsstyrelsen, den 7. juni 1991 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>P. Lauridsen </P>  \r\n\r\n</DIV>  \r\n\r\n<P>Bilag 1 </P>  \r\n\r\n<P>KRAV TIL HJÆLPEFARTØJERS UDRUSTNING MED LÆGEMIDLER </P>  \r\n\r\n<P>De anførte mængder er minimumsmængder. </P>  \r\n\r\n<P> <B>KIRURGISKE INSTRUMENTER OG SUTURMATERIALER</B>  </P>  \r\n\r\n<P> <B>ANTAL ART</B>  </P>  \r\n\r\n<PRE>  \r\n\r\n    3   Nåleholdere, middelstore  \r\n\r\n   10   Arterieklemmer, middelstore, bøjede  \r\n\r\n    3   Arterieklemmer, store, bøjede  \r\n\r\n    8   Kirurgiske Pincetter  \r\n\r\n    5   Anatomiske Pincetter  \r\n\r\n    8   Sakse, bøjede  \r\n\r\n    5   Sakse, lige  \r\n\r\n    2   Sårhager, skarpe  \r\n\r\n   20   Skalpeller, engangs  \r\n\r\n    1   Spritlampe, glas  \r\n\r\n   12   Suturnåle, runde  \r\n\r\n   12   Suturnåle, skarpe  \r\n\r\n   12   Suturnåle, hud  \r\n\r\n   12   Vicrylligaturer, 2-0, sterile, a 250 cm  \r\n\r\n   24   Nylonsuturer 3-0, sterile, atraumatiske  \r\n\r\n  UDSTYR TIL GENOPLIVNING  \r\n\r\n  ANTAL ART  \r\n\r\n    2   AMBU genoplivningspose m. maske og maskeventil  \r\n\r\n    3   AMBU Uni-sugepumpe, fod- eller trykflaskedrevet  \r\n\r\n    5   Trachealtuber nr. 8  \r\n\r\n    5   ISO forbindingsstykker til Trechealtuber  \r\n\r\n    1   Laryngoskophåndtag  \r\n\r\n    1   Magill's tang  \r\n\r\n    1   Mandrin til Trachealtuber  \r\n\r\n    8   Oxygenflaske, 4 ltr  \r\n\r\n    4   Reduktionsventiler, m. mano- og flowmeter  \r\n\r\n   15   Tungeholdere, flere størrelser  \r\n\r\n   20   Iltkatetre m. næsesvamp  \r\n\r\n   20   Trachealsugekatetre, nr. 14  \r\n\r\n   10   Ventrikelsonder  \r\n\r\n    2   Nødtroicart til tracheostomi  \r\n\r\n   10   Thoraxdræn, Argyle m. Troicart ch. 20 + ventiler  \r\n\r\n   12   Kanyler til intracardielt brug  \r\n\r\n    4   Flaskekurve til oxygenflasker  \r\n\r\n    1   Langt blad til laryngoskop  \r\n\r\n    1   Kort blad til laryngoskop  \r\n\r\n  FORSKELLIGT UNDERSØGELSES-, OVERVÅGNINGS- og BEHANDLINGSUDSTYR  \r\n\r\n  ANTAL ART  \r\n\r\n    2   Stetoskoper  \r\n\r\n    1   Reflexhammer  \r\n\r\n    1   Blodtryksapparat - elektronisk - af passende standard  \r\n\r\n    1   Blodtryksapparater, Precise, Aneroid  \r\n\r\n    2   Extra Manchetter, velcro til BT-apparat  \r\n\r\n   15   Rectaltermometre, til hypotherm måling (25,5 grader - 42  \r\n\r\n        grader C)  \r\n\r\n   10   Tiemann blærekatetre m. ballon nr. 18  \r\n\r\n   20   Urinposer m. 90 slanger  \r\n\r\n    5   Lommelamper, plastic  \r\n\r\n    5   Øjenskylleflasker  \r\n\r\n    5   Dunke m. forstøver til overbrusning  \r\n\r\n  100   Sprøjter m. forstøver til overbrusning  \r\n\r\n   50   Sprøjter, 10 ml  \r\n\r\n  100   Kanyler til optræk og i.v. brug  \r\n\r\n  100   Kanyler til i.m. brug  \r\n\r\n  100   Kanyler til s.c. brug  \r\n\r\n   20   Dropsæt  \r\n\r\n   40   Venflon-kanyler 1.20  \r\n\r\n    2   Staseslanger  \r\n\r\n    2   Trykinfusionposer  \r\n\r\n  FORBINDINGER, BANDAGER M.M:  \r\n\r\n  ANTAL ART  \r\n\r\n   50   Forbindinger, Model 1, sterile  \r\n\r\n   50   Forbindinger, Model 2, sterile  \r\n\r\n   20   Fingerforbindinger, sterile  \r\n\r\n  200   Gazekompresser, sterile, 10 x 10 cm  \r\n\r\n   50   Jelonet vaselinegaze, sterile 10 x 10 cm  \r\n\r\n   50   Øjenforbindinger, sterile  \r\n\r\n    5   Tensoplast, Doctor's Set, æske m. forsk. str.  \r\n\r\n    2   Fixomull selvklævende gaze, 15 cm x 10 m  \r\n\r\n   24   Dermilite, klæbende papirtape, 1,25 x 9,1 m  \r\n\r\n   12   Dermilite, klæbende papirtape, 2,5 cm x 9,1 m  \r\n\r\n   10   Benders Idealbind 8 cm x 10 m  \r\n\r\n    3   Benders Idealbind 4 cm x 80 m  \r\n\r\n   20   Afdækningsstykke, steriel engangs, 75 cm x 90 cm  \r\n\r\n   15   Cramer-skinner 10 cm x 1 m  \r\n\r\n    5   Urias Frakturbandager, oppustelige, sæt m. 4 forsk. str.  \r\n\r\n    5   Halskraver, hårde forsk. voksenstr.  \r\n\r\n   20   Metellaer, papir  \r\n\r\n  120   Sikkerhedsnåle  \r\n\r\n  100   Vatpinde  \r\n\r\n  FORSK. SANITÆRT UDSTYR, RESERVEDELE OG BÅRER  \r\n\r\n  ANTAL ART  \r\n\r\n   30   Sterile operationshandsker nr. 7 1/2, par, Latex  \r\n\r\n  100   Handsker, usterile, vinyl, stor str., stk.  \r\n\r\n   50   Papkapsler (Nyreskåle)  \r\n\r\n    5   Bækkener, Plastic  \r\n\r\n    2   Desinficerende håndvaskemiddel, Deo-Tvål, a 400 ml  \r\n\r\n    3   Flydende brun sæbe, a 1 liter  \r\n\r\n  200   Injektionsservietter  \r\n\r\n   10   Store vaskefade, plastic  \r\n\r\n    1   Litermål  \r\n\r\n    1   Måleske, 10 ml  \r\n\r\n  100   Brækposer  \r\n\r\n    1   Bobleslange, kasse m. 30 m  \r\n\r\n    6   Elementer til laryngoskop (Hellesen nr. 726)  \r\n\r\n    2   Pærer til laryngoskop  \r\n\r\n    2   Transportbårer, model Atlant  \r\n\r\n   10   Skibsbårer m. kranstropper og hætte  \r\n\r\n   25   Håndklæder, forvaskede  \r\n\r\n    1   Piberensere, pose m. 100 stk.  \r\n\r\n    1   Skævbider, kraftig  \r\n\r\n    1   Fladtang, kraftig  \r\n\r\n    1   Klædesaks, stor  \r\n\r\n   10   Y-connection til bobleslange  \r\n\r\n  MEDICAMINA M.M.  \r\n\r\n  ANTAL ART  \r\n\r\n   90   NaCl isotonisk infusionsvæske, Viaflex 1000 ml  \r\n\r\n   10   Haemaccel infusionsvæske, plastflaske a 500 ml  \r\n\r\n   50   Inj. Pethidin, ampuller a 2 ml, 50 mg/ml  \r\n\r\n   10   Inj. Morfin, ampuller a 1 ml  \r\n\r\n  200   Tabl. Kodimagnyl n.o., a 500 mg  \r\n\r\n   10   Inj. Leostesin 1%, hætteglas a 25 ml  \r\n\r\n   10   Leostesin Gel 2%, tuber a 30 ml  \r\n\r\n   10   Inj. Adrenalin, ampuller a 1 ml, 1 mg/ml  \r\n\r\n   10   Solu-Cortef, hætteglas a 100 mg  \r\n\r\n   10   Inj. Impugan, ampuller a 4 ml, 10 mg/ml  \r\n\r\n   10   Inj. Klorpromazin, hætteglas a 2 ml, 25 mg/ml  \r\n\r\n   25   Inj. Stosolid, ampuller a 2 ml, 5 mg/ml  \r\n\r\n   25   Supp. Stesolid a 5 mg  \r\n\r\n   50   Tbl. Stesolid a 5 mg  \r\n\r\n   20   Cincain øjensalve, klemkapsler a 2 x 0,25 g  \r\n\r\n    2   Kloramfenikol øjensalve, tuber a 5 ml  \r\n\r\n    5   NaCl, isoton, steril til øjenskylning, plastflaske a 1,1 liter  \r\n\r\n  100   Sup. Difenhydramin  \r\n\r\n   10   Inj. Antropin a 1 ml, 1 mg/ml  \r\n\r\n   25   Inj. Penicillin, Leoject a 1.000.000 enh.  \r\n\r\n   20   Humant Tetanusimmunoglobulin a 250 enh.  \r\n\r\n    5   Hospitalssprit, flasker a 1 liter  \r\n\r\n  500   Kloraminsolubletter a 1 g  \r\n\r\n  FAST INVENTAR  \r\n\r\n  ANTAL ART  \r\n\r\n    1   Behandlingsleje  \r\n\r\n    1   Operationslampe ophængt i loftet  \r\n\r\n    1   Taburet, i rustfrit stål  \r\n\r\n    1   Apoteksskab, over- og underskab, dobbeltlåget  \r\n\r\n    2   Køjer  \r\n\r\n    1   Badekar m. håndbruser og blandingsbatteri  \r\n\r\n    1   Opklappeligt bord eller andet hensigtsmæssigt arrangement ved  \r\n\r\n        behandlingslejet.  \r\n\r\n    1   Håndvask med blandingsbatteri, beregnet for albuebetjening  \r\n\r\n    1   Bord ved vask  \r\n\r\n        Mange indbyggede skabe og skuffer  \r\n\r\n    1   Simpelt journalsystem, som kan bruges under de specielle  \r\n\r\n        forhold  \r\n\r\n    1   Skrivebord eller pult med arkivskuffe  \r\n\r\n    1   Telefon tilknyttet radioinstallation for direkte  \r\n\r\n        radiotelefonsamtale med læge i land via mellembølgetelefoni  \r\n\r\n    1   Vægmonteret ur med stor sekundviser til pulstagning  \r\n\r\n</PRE>  \r\n\r\n<P>Bilag 2 </P>  \r\n\r\n<P> <B>KRAV TIL UDSTYR TIL RESCUE-BÅD.</B>  </P>  \r\n\r\n<P>Et hjælpefartøjs rescue-båd skal være udstyret med: 1. Tilstrækkeligt  \r\n\r\n antal årer eller pagajer, der skal kunne flyde på vandet, til at bevæge båden  \r\n\r\n fremover i smult vand. Der skal forefindes åretolde, åregafler eller  \r\n\r\n tilsvarende arrangementer for hver åre. Åretolde eller åregafler skal være  \r\n\r\n fastgjort til båden ved hjælp af liner eller kæder. 2. Et øsekar eller en  \r\n\r\n pøs. 3. Et effektivt fast monteret kompas i nathus med nødvendige  \r\n\r\n belysningsmidler. Et egnet, typegodkendt kompas til brug i udlejningsfartøjer  \r\n\r\n under 20 bruttoregistertons vil kunne anvendes. 4. Et drivanker med line af  \r\n\r\n tilstrækkelig styrke, ikke mindre end 10 m lang. 5. En fangline af  \r\n\r\n tilstrækkelig længde og styrke indrettet til &#187;quick release&#171; og  \r\n\r\n anbragt i forreste ende af båden. 6. En line, der kan flyde, ikke mindre end  \r\n\r\n 50 m i længde, af tilstrækkelig styrke til af slæbe en fuldt bemandet 25  \r\n\r\n mands redningsflåde. Linen skal være af stærkt synlig farve. 7. En vandtæt,  \r\n\r\n elektrisk lygte, der er egnet til morsesignalering. 8. En signalfløjte eller  \r\n\r\n tilsvarende lydgiver. 9. Medicinkiste 4 og supplementskasse til medicinkiste  \r\n\r\n 4 med smertestillende lægemidler. Supplementkassen må ikke opbevares i  \r\n\r\n Rescuebåden, men skal opbevares vel sikret, om muligt i forbindelse med  \r\n\r\n skibets medicinkiste. Supplementkasserne må alene udleveres af skibsføreren  \r\n\r\n eller den, som han har bemyndiget dertil, og udlevering må kun finde sted når  \r\n\r\n påkrævet, jf. § 5 stk. 4 i Industriministeriets bekendtgørelse om skibes  \r\n\r\n forsyning med lægemidler m.v. </P>  \r\n\r\n<P CLASS=PUNKT> <B>10.</B> To kasteringe, der kan flyde på vandet, hver  \r\n\r\n fastgjort til en line ikke under 30 m i længde. Linerne skal kunne flyde på  \r\n\r\n vandet og være af let synlig farve. </P>  \r\n\r\n<P CLASS=PUNKT> <B>11.</B> To søgelys forsynet med en godkendt energikilde,  \r\n\r\n der kan give tilstrækkelig energi til, at søgelyset kan oplyse, om natten, en  \r\n\r\n lys farvet genstand med en bredde på 18 m i arbejde uafbrudt i ikke under 3  \r\n\r\n timer. </P>  \r\n\r\n<P CLASS=PUNKT> <B>12.</B> En effektiv radarreflektor. </P>  \r\n\r\n<P CLASS=PUNKT> <B>13.</B> Thermo redningsposer - thermal protective aids -  \r\n\r\n til 7 personer. </P>  \r\n\r\n<P CLASS=PUNKT> <B>14.</B> To sikkerhedskniv med selvlystende skaft. </P>  \r\n\r\n<P CLASS=PUNKT> <B>15.</B> En pumpe manuelt betjent til efterfyldning af  \r\n\r\n opdriftsringene. </P>  \r\n\r\n<P CLASS=PUNKT> <B>16.</B> Et reparationssæt for reparation af punkteringer.  \r\n\r\n</P>  \r\n\r\n<P CLASS=PUNKT> <B>17.</B> To synkefri sikkerhedsbådshager. </P>  \r\n\r\n<P CLASS=PUNKT> <B>18.</B> En egnet ildslukker. </P>  \r\n\r\n<P CLASS=PUNKT> <B>19.</B> Tre faldskærmssignaler og tre håndblus af godkendt  \r\n\r\n type. </P>  \r\n\r\n<P CLASS=PUNKT> <B>20.</B> Et VHF-anlæg, der skal være forsynet med  \r\n\r\n hovedtelefon med mikrofon eller fastmonteret højttaler, således at operatøren  \r\n\r\n ikke hæmmes i sine bevægelser. Anlægget skal som minimum være forsynet med  \r\n\r\n VHF-kanalerne 6 &amp; 16 samt derudover en kanal til brug under  \r\n\r\n redningsoperationer. Sidstnævnte kanal tildeles af TELECOM efter særlig  \r\n\r\n ansøgning (for udenlandske skibes vedkommende af udenlandske myndigheder).  \r\n\r\n</P>  \r\n\r\n<P CLASS=PUNKT> <B>21.</B> Fremdrivningsmaskineriet skal have en passende  \r\n\r\n effekt og fortrinsvis bestå af en dieseldrevet indenbordsmotor med vand-jet  \r\n\r\n fremdrivning eller 2 påhængsmotorer. Installation og brændstofforsyning skal  \r\n\r\n godkendes. Fremdrivningsskruer skal forsynes med beskyttelsesanordning. </P>  \r\n\r\n<P>Bilag 3 </P>  \r\n\r\n<P> <B>MODEL FOR BESÆTNINGENS PLACERING OG ARBEJDE OM BORD I </B></P>  \r\n\r\n<P>HJÆLPEFARTØJER </P>  \r\n\r\n<P> <B>FASE 1a: BJÆRGNING AF OVERLEVENDE FRA SØEN</B>  </P>  \r\n\r\n<PRE>  \r\n\r\n Skibsfører      Styrehuset: Manøvrerer. Varetager al kommunikation.  \r\n\r\n Overstyrmand:   Organisator og arbejdsleder på dækket.  \r\n\r\n Styrmand:       Fører af rescue-båd.  \r\n\r\n Maskinist:      Kranfører. Hjælpe på dæk.  \r\n\r\n Matros:         Besætning i rescue-båd.  \r\n\r\n Matros:         Hjælper på dæk eller overfladesvømmer i forbindelse  \r\n\r\n                 med redningskurv.  \r\n\r\n  FASE 1b: DIREKTE FRA OFFSHORE-ENHED TIL SKIB  \r\n\r\n Skibsfører:     Styrehuset, Manøvrerer.  \r\n\r\n Overstyrmand:   Organisator og arbejdsleder på dæk.  \r\n\r\n Styrmand:       Styrehuset. Forestår al kommunikation med relay til  \r\n\r\n                 skibsføreren.  \r\n\r\n Maskinist:      Hjælper folk om bord.  \r\n\r\n Matros:         Hjælper folk om bord. Evt. arbejde med fender.  \r\n\r\n Matros:         Hjælper folk om bord. Evt. arbejde med fender.  \r\n\r\n  FASE 2: BEHANDLING- REGISTRERING  \r\n\r\n Skibsfører:     Styrehuset, manøvrerer. Varetager al kommunikation.  \r\n\r\n Overstyrmand:   Organisator og arbejdsleder. Aktiverer de bedst  \r\n\r\n                 egnede overlevende i hjælpearbejder.  \r\n\r\n Styrmand:       Behandling, registrering.  \r\n\r\n Maskinist:      Sørger for varmt vand, is, håndklæder,  \r\n\r\n                 træningsdragter o.s.v.  \r\n\r\n Matros:         Behandling, båretransport, tilrettevisning.  \r\n\r\n Matros:         Behandling, båretransport, tilrettevisning.  \r\n\r\n</PRE>  \r\n\r\n<P>Bilag 4 </P>  \r\n\r\n<P>AFPRØVNING AF HJÆLPEFARTØJ OG DETS FUNKTIONER </P>  \r\n\r\n<P>Før Søfartsstyrelsen skønner er hjælpefartøj egnet til at varetage de i  \r\n\r\n beredskabsplanen beskrevne opgaver, skal følgende prøver udføres med  \r\n\r\n tilfredsstillende resultat i overværelse af Søfartsstyrelsen: </P>  \r\n\r\n<P CLASS=PUNKT> <B>1.</B> Skibets manøvreevne, betjent fra samtlige  \r\n\r\n manøvrepladser, demonstreres. </P>  \r\n\r\n<P CLASS=PUNKT> <B>2.</B> Rescue-båden udsættes og tiden fra ordren gives til  \r\n\r\n båden er i vandet med besætning om bord iført redningsdragt registreres. </P>  \r\n\r\n<P CLASS=PUNKT> <B>3.</B> En redningskrans kastet over bord, mens skibet gør  \r\n\r\n klar fart, og bringes om bord ved hjælp af rescue-båden. Tiden til  \r\n\r\n redningskransen er om bord registreres. </P>  \r\n\r\n<P CLASS=PUNKT> <B>4.</B> En overfladesvømmer eller dummy tages fra vandet om  \r\n\r\n bord i rescue-båden. Tiden fra båden udsættes fra skibet til personen/dummy  \r\n\r\n er om bord i båden registreres. </P>  \r\n\r\n<P CLASS=PUNKT> <B>5.</B> Radiokommunikation mellem skib og rescue-båd  \r\n\r\n afprøves, mens rescue-båden går fuld fart. </P>  \r\n\r\n<P CLASS=PUNKT> <B>6.</B> Med 3 personer om bord kontrolleres at rescue-båden  \r\n\r\n kan opnå en fart af mindst 25 knob i stille vand. Endvidere måles farten med  \r\n\r\n det maksimalt tilladte personantal om bord. </P>  \r\n\r\n<P CLASS=PUNKT> <B>7.</B> Med 2 overfladesvømmere i vandet kontrolleres  \r\n\r\n udstyret og at mandskabet er fortrolige med overfladesvømmer funktionen. </P>  \r\n\r\n<P CLASS=PUNKT> <B>8.</B> Samtaleanlæg mellem manøvrepladsen på broen,  \r\n\r\n rescuezonen og helikopteropsamlingszonen demonstreres. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Bkg. i Meddelelser fra Søfartsstyrelsen nr. 5, 1991 15. juni 1991"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19911000860"
        },
        {
            "displayName": "Entydig dokumentidentifikation",
            "displayValue": "CM025870"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/07/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10008"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "07/06/1991"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Regelkontoret Y 128-4-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}