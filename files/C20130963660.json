{
    "id": 159029,
    "title": "Stik- og skæreskader",
    "documentTypeId": "180",
    "isSagsforlobPeriodValid": true,
    "shortName": "VEJ nr 9636 af 01/11/2013",
    "documentHtml": "<div class=\"bjelke\">Den fulde tekst</div><p class=\"Titel2\">Stik- og skæreskader</p>\r\n<p class=\"Overskriftsnummer1\" style=\"text-align: left;\">At-vejledning 10.1.1</p>\r\n<p class=\"Overskriftsnummer1\" style=\"text-align: left;\">November 2013</p>\r\n<p class=\"Overskriftsnummer1\" style=\"text-align: left;\">De vigtigste regler om forebyggelse af stik- og skæreskader i sygehus- og sundhedssektoren</p>\r\n<p>Vejledningen handler om en række af de krav, der stilles til forebyggelse af arbejdsskader, som skyldes, at de ansatte kommer til skade på fx kanyler, skalpeller, sakse og lignende arbejdsredskaber.</p>\r\n<p>Denne type arbejdsredskaber betegnes i denne vejledning som spidse eller skarpe instrumenter.</p>\r\n<p>Vejledningen handler også om, hvilke krav der gælder, hvis en ansat kommer til skade ved anvendelsen af spidse eller skarpe instrumenter. Denne skadestype betegnes i det følgende som stik- og skæreskader.</p>\r\n<p class=\"Overskriftsnummer1\" style=\"text-align: left;\">De vigtigste regler</p>\r\n<p>Arbejdsgiveren skal sørge for, at arbejdet med spidse eller skarpe instrumenter planlægges og tilrettelægges, så det kan udføres sikkerheds- og sundhedsmæssigt fuldt forsvarligt.</p>\r\n<p>Hvis der er risiko for, at de ansatte kan blive udsat for stik- og skæreskader, skal arbejdsgiveren sørge for, at risikoen for skader fjernes eller mindskes mest muligt.</p>\r\n<p class=\"Overskriftsnummer1\" style=\"text-align: left;\">Risiko for stik- og skæreskader</p>\r\n<p>Risikoen for stik- og skæreskader forekommer typisk på hospitaler, i ældre- og hjemmeplejen, hos tandlæger og praktiserende læger, og andre steder, hvor man arbejder med spidse eller skarpe instrumenter, som fx kanyler og skalpeller.</p>\r\n<p>Uheld med spidse eller skarpe instrumenter indebærer risiko for at blive smittet med alvorlige sygdomme som hepatitis og HIV. Skaderne kan desuden medføre uarbejdsdygtighed i flere dage.</p>\r\n<p class=\"Overskriftsnummer1\" style=\"text-align: left;\">Forebyggelse af stik- og skæreskader</p>\r\n<p class=\"Overskriftsnummer1\" style=\"text-align: left;\">Generelt</p>\r\n<p>Arbejdet med spidse eller skarpe instrumenter skal planlægges, tilrettelægges og udføres, så det kan udføres sikkerheds- og sundhedsmæssigt fuldt forsvarligt.</p>\r\n<p>Det betyder, at arbejdet med kanyler, skalpeller og andre spidse eller skarpe instrumenter skal planlægges, tilrettelægges og udføres, så risikoen for smitte eller andre skader fjernes eller begrænses mest muligt.</p>\r\n<p class=\"Overskriftsnummer1\" style=\"text-align: left;\">Valg af spidse eller skarpe instrumenter</p>\r\n<p>Det er et krav, at der ved valg af spidse eller skarpe instrumenter tages hensyn til de forhold, hvorunder de skal anvendes, samt til de risici, der kan opstå ved anvendelse af instrumenterne, fx ved at indtænke arbejdets tilrettelæggelse og de ansattes kvalifikationer.</p>\r\n<p>Hvis anvendelsen af de valgte instrumenter indebærer en risiko for de ansattes sikkerhed og sundhed, fx smitterisici, skal risikoen imødegås ved egnede foranstaltninger, fx ved anvendelse af redskaber med sikkerhedsanordninger.</p>\r\n<p class=\"Overskriftsnummer1\" style=\"text-align: left;\">Oplæring og instruktion</p>\r\n<p>Arbejdsgiveren skal sørge for, at de ansatte, herunder nyansatte og praktikanter, får nødvendig oplæring og instruktion i at bruge spidse eller skarpe instrumenter, så anvendelsen til enhver tid kan ske sikkerheds- og sundhedsmæssigt fuldt forsvarligt.</p>\r\n<p>Oplæring og instruktion skal i nødvendigt omfang gentages løbende, fx når der indføres nye procedurer og metoder for arbejdet med spidse eller skarpe instrumenter, samt når der indkøbes nye arbejdsredskaber.</p>\r\n<p>Arbejdsgiveren skal sørge for at oplyse de berørte ansatte om eventuelle ulykkes- og sygdomsfarer, der kan være forbundet med at arbejde med spidse eller skarpe instrumenter, fx smitte med hepatitis eller HIV.</p>\r\n<p>Hvis der arbejdes med biologiske agenser, der kan forårsage alvorlig fare, skal der være opslag på arbejdspladsen om forholdsreglerne ved ulykker eller uheld.</p>\r\n<p class=\"Overskriftsnummer1\" style=\"text-align: left;\">Foranstaltninger og indberetning ved stik- og skæreskader</p>\r\n<p>På arbejdspladser, hvor der er risiko for alvorlig smittefare og andre infektioner fra biologiske agenser, fx ved anvendelse af spidse eller skarpe instrumenter, skal arbejdsgiveren sørge for, at der er information om forholdsreglerne ved ulykker eller uheld, fx ved opslag.</p>\r\n<p>Stik- og skæreskader skal indberettes til arbejdsgiveren eller den ansvarlige person for sundhed og sikkerhed på arbejdspladsen. Indberetningerne skal bruges som grundlag for at evaluere og følge op på uheldene, så man kan mindske antallet af skader.</p>\r\n<p>Virksomhedens arbejdsmiljøorganisation skal sørge for, at årsagen til skader undersøges, og sørge for at få iværksat foranstaltninger, der hindrer en gentagelse.</p>\r\n<p>Det kan fx være at vurdere, om gældende procedurer for bortskaffelse af brugte kanyler o.l. yder den nødvendige beskyttelse mod stik- og skæreskader. Der skal én gang om året udarbejdes en samlet oversigt over ulykker, skader mv. i virksomheden.</p>\r\n<p>Hvis en stik- og skæreskade medfører arbejdsudygtighed i en dag eller mere ud over dagen, hvor skaden skete, skal skaden anmeldes til Arbejdstilsynet via anmeldesystemet EASY.</p>\r\n<p class=\"Overskriftsnummer1\" style=\"text-align: left;\">Læs også</p>\r\n<p>\r\n   <p class=\"Liste1\">\r\n      <span class=\"Liste1Nr\">•</span> At-vejledning om AIDS og forebyggelse af HIV-infektion</p>\r\n   <p class=\"Liste1\">\r\n      <span class=\"Liste1Nr\">•</span> At-vejledning om arbejdsrelaterede smitterisici ved hepatitis, meningitis, polio, tetanus og Tickborne Encephalitis (TBE)</p>\r\n</p>\r\n<p class=\"Overskriftsnummer1\" style=\"text-align: left;\">Baggrund</p>\r\n<p>At-vejledningen knytter sig til:</p>\r\n<p>\r\n   <p class=\"Liste1\">\r\n      <span class=\"Liste1Nr\">•</span> Bekendtgørelse om arbejdets udførelse</p>\r\n   <p class=\"Liste1\">\r\n      <span class=\"Liste1Nr\">•</span> Bekendtgørelse om biologiske agenser og arbejdsmiljø</p>\r\n   <p class=\"Liste1\">\r\n      <span class=\"Liste1Nr\">•</span> Bekendtgørelse om anvendelse af tekniske hjælpemidler</p>\r\n   <p class=\"Liste1\">\r\n      <span class=\"Liste1Nr\">•</span> Bekendtgørelse om brug af personlige værnemidler</p>\r\n   <p class=\"Liste1\">\r\n      <span class=\"Liste1Nr\">•</span> Bekendtgørelse om samarbejde om sikkerhed og sundhed.</p>\r\n</p><div class=\"Givet\" id=\"Givet\"><p class=\"Givet\" align=\"center\">Arbejdstilsynet, den 1. november 2013</p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/11/2013"
        },
        {
            "displayName": "Accession",
            "displayValue": "C20130963660"
        },
        {
            "displayName": "Entydig dokumentidentifikation",
            "displayValue": "BE005646"
        },
        {
            "displayName": "Dato for førstegangsindlæggelse",
            "displayValue": "22/11/2013"
        },
        {
            "displayName": "Dato for indlæggelse",
            "displayValue": "22/11/2013"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9636"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "01/11/2013"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "10-1-1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}