{
    "id": 132752,
    "title": "Bekendtgørelse om tilskud til investeringer i nye teknologier inden for forarbejdning i fødevaresektoren",
    "documentTypeId": "60",
    "isSagsforlobPeriodValid": true,
    "shortName": "BEK nr 813 af 29/06/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Ordningens formål og indhold</p>\n      <p class=\"Indholdsfortegnelse\"><a href=\"#K2\">Kapitel 2</a>   Definitioner</p>\n      <p class=\"Indholdsfortegnelse\"><a href=\"#K3\">Kapitel 3</a>   Administration</p>\n      <p class=\"Indholdsfortegnelse\"><a href=\"#K4\">Kapitel 4</a>   Betingelser for tilskud</p>\n      <p class=\"Indholdsfortegnelse\"><a href=\"#K5\">Kapitel 5</a>   Tilskudsberettigede projektudgifter</p>\n      <p class=\"Indholdsfortegnelse\"><a href=\"#K6\">Kapitel 6</a>   Ændring af projektet og indtræden i tilsagn</p>\n      <p class=\"Indholdsfortegnelse\"><a href=\"#K7\">Kapitel 7</a>   Underretningspligt</p>\n      <p class=\"Indholdsfortegnelse\"><a href=\"#K8\">Kapitel 8</a>   Bortfald af tilsagn og tilbagebetaling af tilskud</p>\n      <p class=\"Indholdsfortegnelse\"><a href=\"#K9\">Kapitel 9</a>   Force majeure</p>\n      <p class=\"Indholdsfortegnelse\"><a href=\"#K10\">Kapitel 10</a>   Klageadgang</p>\n      <p class=\"Indholdsfortegnelse\"><a href=\"#K14\">Kapitel 14</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om tilskud til investeringer i nye teknologier inden for forarbejdning i fødevaresektoren</p>\n      <p class=\"Indledning2\">I medfør af § 3, jf. § 2, nr. 2, litra b, § 5, § 6, stk. 4 og 5, § 7, stk. 4, § 11, stk. 4, § 12 og § 13, stk. 1, i lov nr. 316 af 31. marts 2007 om udvikling af landdistrikterne (landdistriktsloven), fastsættes efter bemyndigelse:</p>\n      <p class=\"Kapitel\" id=\"K1\"><span id=\"Kap1\">Kapitel 1</span></p>\n      <p class=\"KapitelOverskrift2\">Ordningens formål og indhold</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Formålet med ordningen er at understøtte den teknologiske udvikling indenfor forarbejdning i fødevaresektoren for at styrke produktiviteten og værditilvæksten.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Der kan gives tilsagn om tilskud til projekter om investeringer i nye teknologier inden for forarbejdning af primære jordbrugsprodukter, der er omfattet af Traktatens bilag I, og som styrker produktiviteten og værditilvæksten væsentligt.</p>\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Tilsagn om tilskud kan gives til virksomheder, der forarbejder primære jordbrugsprodukter, der er omfattet af Traktatens bilag I.</p>\n      <p class=\"Kapitel\" id=\"K2\"><span id=\"Kap2\">Kapitel 2</span></p>\n      <p class=\"KapitelOverskrift2\">Definitioner</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Ved teknologiers nyhedsværdi forstås i denne bekendtgørelse graden af udbredelse i Danmark.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Små og mellemstore virksomheder defineres i denne bekendtgørelse som virksomheder, der er omfattet af definitionen på små og mellemstore virksomheder, jf. Kommissionens henstilling af 6. maj 2003.</p>\n      <p class=\"Kapitel\" id=\"K3\"><span id=\"Kap3\">Kapitel 3</span></p>\n      <p class=\"KapitelOverskrift2\">Administration</p>\n      <p class=\"ParagrafGruppeOverskrift\"><span id=\"Kap3_X1\">Myndigheder og kontrol</span></p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> FødevareErhverv træffer afgørelse efter denne bekendtgørelse.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> FødevareErhverv foretager kontrol i forbindelse med administrationen efter denne bekendtgørelse. Kontrolbesøg på stedet som led i den administrative kontrol, foretages af FødevareErhverv, eller den FødevareErhverv bemyndiger dertil.</p>\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Plantedirektoratet forestår den fysiske kontrol og den efterfølgende regnskabskontrol, jf. bekendtgørelse om Plantedirektoratets opgaver og beføjelser.</p>\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> FødevareErhverv og Plantedirektoratet kan til brug for kontrollen indhente oplysninger fra andre myndigheder i fornødent omfang i overensstemmelse med landdistriktslovens § 12.</p>\n      <p class=\"ParagrafGruppeOverskrift\"><span id=\"Kap3_X2\">Ansøgning om tilskud</span></p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Ansøgning om tilskud indsendes til FødevareErhverv på et særligt skema, der fås via FødevareErhvervs hjemmeside eller ved henvendelse til FødevareErhverv.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Ansøgning kan indgives fra den 1. juli og skal være modtaget i FødevareErhverv senest den 1. september i ansøgningsåret. FødevareErhverv kan fastsætte yderligere ansøgningsperioder, der offentliggøres på FødevareErhvervs hjemmeside senest fire uger før ansøgningsperiodens start. I tilfælde, hvor sidste dag af ansøgningsperioden er en lørdag, søndag, mandag eller en helligdag, udløber ansøgningsfristen den anden hverdag (lørdag ikke medregnet), der følger herefter.</p>\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> FødevareErhverv kvitterer for ansøgningens modtagelse og kan i forbindelse hermed give tilladelse til at iværksætte projektet.</p>\n      <p class=\"ParagrafGruppeOverskrift\"><span id=\"Kap3_X3\">Prioritering og afgørelse</span></p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> FødevareErhverv træffer afgørelse om tilsagn på baggrund af en prioritering af ansøgningerne efter følgende kriterier:</p>\n      <p class=\"Liste1\"><span class=\"Liste1Nr\" id=\"Par5_Stk1_Num1\">1)</span> En vurdering af de forventede effekter i forhold til ordningens formål, herunder at</p>\n      <p class=\"Liste2\"><span class=\"Liste2Nr\" id=\"Par5_Stk1_Num1_Lita\">a)</span> der er tale om nye teknologier, der sikrer introduktionen af produkter til markedet, hvor det kan sandsynliggøres, at produkterne vil forbedre virksomhedens værditilvækst væsentligt,</p>\n      <p class=\"Liste2\"><span class=\"Liste2Nr\" id=\"Par5_Stk1_Num1_Litb\">b)</span> der er tale om nye teknologier, der forbedrer virksomhedens forarbejdningsprocesser væsentligt, og dermed forbedrer virksomhedens værditilvækst, og</p>\n      <p class=\"Liste2\"><span class=\"Liste2Nr\" id=\"Par5_Stk1_Num1_Litc\">c)</span> at der er tale om investeringer, der har økonomisk potentiale og bæredygtighed.</p>\n      <p class=\"Liste1\"><span class=\"Liste1Nr\" id=\"Par5_Stk1_Num2\">2)</span> En vurdering af, om budgettet står i rimeligt forhold til de planlagte aktiviteter og de forventede effekter.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> FødevareErhverv kan give afslag eller delvist tilsagn for ansøgninger, hvis FødevareErhverv vurderer, at effekten af det ansøgte projekt ikke i tilstrækkeligt omfang bidrager til at opfylde formålet med ordningen eller ikke er tilstrækkelig set i forhold til projektets samlede udgifter.</p>\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Ved vurdering efter stk. 1, vil FødevareErhverv lægge vægt på, om der med ansøgningen er fremsendt relevant dokumentation for, at de planlagte aktiviteter vil føre til de forventede effekter i forhold til ordningens formål.</p>\n      <p class=\"Stk2\"><span class=\"StkNr\" id=\"Par5_Stk4\">Stk. 4.</span> Ansøgningerne vil blive prioriteret ved anvendelse af et pointsystem, som fastlægges nærmere af FødevareErhverv. Kriterierne for pointsystemet offentliggøres på FødevareErhvervs hjemmesidefør ansøgningsperiodens start.</p>\n      <p class=\"Stk2\"><span class=\"StkNr\" id=\"Par5_Stk5\">Stk. 5.</span> FødevareErhverv kan ved prioriteringen af ansøgningerne indhente faglig bistand ved vurderingen af projekterne.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Hvis FødevareErhverv vurderer, at en projektansøgning, hvor der er ansøgt om tilskud på mere end 1,0 mio. kr., har særlig betydning for en regional erhvervsudvikling i det specifikke område, forelægger FødevareErhverv projektansøgningen for det relevante vækstforum til indstilling.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> For projektansøgninger, hvor vækstfora afgiver indstilling, sendes indstillingen til FødevareErhverv senest fire uger efter projektansøgningen er modtaget hos det relevante vækstforum.</p>\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> FødevareErhverv træffer afgørelse om hvilke af de indstillede projekter, der skal ydes tilskud til på baggrund af indstillingen fra det relevante vækstforum.</p>\n      <p class=\"Kapitel\" id=\"K4\"><span id=\"Kap4\">Kapitel 4</span></p>\n      <p class=\"KapitelOverskrift2\">Betingelser for tilskud</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Det er en betingelse for tilskud til et projekt, at</p>\n      <p class=\"Liste1\"><span class=\"Liste1Nr\" id=\"Par7_Stk1_Num1\">1)</span> de samlede tilskudsberettigede udgifter til projektet beløber sig til mindst 300.000 kr., og ikke overskrider 5 mio. kr.,</p>\n      <p class=\"Liste1\"><span class=\"Liste1Nr\" id=\"Par7_Stk1_Num2\">2)</span> de nødvendige tilladelser fra offentlige myndigheder opnås,</p>\n      <p class=\"Liste1\"><span class=\"Liste1Nr\" id=\"Par7_Stk1_Num3\">3)</span> ansøger afgiver de oplysninger, FødevareErhverv anmoder om til brug for sagsbehandlingen,</p>\n      <p class=\"Liste1\"><span class=\"Liste1Nr\" id=\"Par7_Stk1_Num4\">4)</span> projektet afsluttes på det tidspunkt, der er anført i ansøgningen, dog senest to år efter tilsagnsdatoen, medmindre FødevareErhverv meddeler dispensation herfra,</p>\n      <p class=\"Liste1\"><span class=\"Liste1Nr\" id=\"Par7_Stk1_Num5\">5)</span> tilsagnshaver indsender udbetalingsanmodning og afsluttende projektrapport rettidigt til FødevareErhverv, jf. § 12, samt dokumentation for opsætning af informationsskilt,</p>\n      <p class=\"Liste1\"><span class=\"Liste1Nr\" id=\"Par7_Stk1_Num6\">6)</span> projektet opretholdes i tre år fra datoen, hvor projektet senest skal være afsluttet, dog mindst fem år fra tilsagnsdatoen,</p>\n      <p class=\"Liste1\"><span class=\"Liste1Nr\" id=\"Par7_Stk1_Num7\">7)</span> udbetalingsanmodning med tilhørende originale regnskabsbilag holdes tilgængeligt i mindst fem år, regnet fra datoen for afsluttende udbetaling af tilskud, og</p>\n      <p class=\"Liste1\"><span class=\"Liste1Nr\" id=\"Par7_Stk1_Num8\">8)</span> tilsagnshaver sikrer, at kontrolmyndigheden har adgang til projektområdet i forbindelse med kontrol.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> FødevareErhverv fastsætter i tilsagnet nærmere betingelser om tilsagnshavers forpligtelser til at informere om den offentlige medfinansiering af projektet og til at offentliggøre oplysninger om projektet på tilsagnshavers hjemmeside eller i relevante dagblade, tidsskrifter eller lignende.</p>\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Der kan kun indsendes én ansøgning pr. ansøger i en ansøgningsperiode.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> FødevareErhverv kan i tilsagnet fastsætte yderligere betingelser for tilsagnet, herunder at tilsagnshaver er forpligtet til at deltage i evaluering af projektet.</p>\n      <p class=\"Kapitel\" id=\"K5\"><span id=\"Kap5\">Kapitel 5</span></p>\n      <p class=\"KapitelOverskrift2\">Tilskudsberettigede projektudgifter</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> De tilskudsberettigede udgifter kan omfatte</p>\n      <p class=\"Liste1\"><span class=\"Liste1Nr\" id=\"Par9_Stk1_Num1\">1)</span> udgifter til investeringer på virksomheden,</p>\n      <p class=\"Liste1\"><span class=\"Liste1Nr\" id=\"Par9_Stk1_Num2\">2)</span> udgifter til honorar til arkitekt, ingeniør og anden konsulentbistand i forbindelse med udgifter omfattet af nr. 1, og</p>\n      <p class=\"Liste1\"><span class=\"Liste1Nr\" id=\"Par9_Stk1_Num3\">3)</span> udgifter til afprøvning og test i forbindelse med investeringen.</p>\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> FødevareErhverv kan efter ansøgning godkende andre udgifter end de i stk. 1 anførte som tilskudsberettigede. Det er en betingelse for godkendelse, at FødevareErhverv vurderer, at udgifterne er af væsentlig betydning for projektets gennemførelse.</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> De tilskudsberettigede udgifter kan ikke omfatte</p>\n      <p class=\"Liste1\"><span class=\"Liste1Nr\" id=\"Par10_Stk1_Num1\">1)</span> udgifter til køb af brugt udstyr og materiel,</p>\n      <p class=\"Liste1\"><span class=\"Liste1Nr\" id=\"Par10_Stk1_Num2\">2)</span> udgifter til opførelse og ombygning af bygninger,</p>\n      <p class=\"Liste1\"><span class=\"Liste1Nr\" id=\"Par10_Stk1_Num3\">3)</span> udgifter til leje og leasing af udstyr og materiel,</p>\n      <p class=\"Liste1\"><span class=\"Liste1Nr\" id=\"Par10_Stk1_Num4\">4)</span> udgifter, hvortil der ydes offentlig støtte eller støtte i medfør af anden lovgivning, bortset fra garantier, kaution og lignende der ydes af andre offentlige myndigheder,</p>\n      <p class=\"Liste1\"><span class=\"Liste1Nr\" id=\"Par10_Stk1_Num5\">5)</span> udgifter til moms, med mindre denne endeligt bæres af tilsagnshaver,</p>\n      <p class=\"Liste1\"><span class=\"Liste1Nr\" id=\"Par10_Stk1_Num6\">6)</span> udgifter til tilsagnshavers eget arbejde eller til løn til tilsagnshavers personale i forbindelse med projektet,</p>\n      <p class=\"Liste1\"><span class=\"Liste1Nr\" id=\"Par10_Stk1_Num7\">7)</span> finansierings- og pengeinstitutomkostninger, og</p>\n      <p class=\"Liste1\"><span class=\"Liste1Nr\" id=\"Par10_Stk1_Num8\">8)</span> udgifter som tilsagnshaver har afholdt, inden FødevareErhverv har givet tilladelse til at iværksætte projektet, jf. § 4, stk. 3.</p>\n      <p class=\"ParagrafGruppeOverskrift\"><span id=\"Kap5_X2\">Beregning af tilskud</span></p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Tilskud kan ydes med op til 40 pct. af de samlede tilskudsberettigede projektudgifter til virksomheder, der falder under definitionen af små og mellemstore virksomheder.</p>\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Virksomheder, der ikke falder under definitionen af små og mellemstore virksomheder, kan opnå tilskud på 20 pct. af de samlede tilskudsberettigede projektudgifter, hvis virksomheden har mindre end 750 ansatte eller en omsætning på mindre end 200 mio. EUR.</p>\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> De tilskudsberettigede udgifter kan kun omfatte udgifter, der er nødvendige for gennemførelsen af projektet.</p>\n      <p class=\"Stk2\"><span class=\"StkNr\" id=\"Par11_Stk4\">Stk. 4.</span> Ydes der anden offentlig støtte i form af garanti, kaution eller lignende støtte til de tilskudsberettigede udgifter, nedsættes tilskud efter denne bekendtgørelse med et beløb svarende til støtteelementet i de pågældende tilskud eller garantier m.v.</p>\n      <p class=\"ParagrafGruppeOverskrift\"><span id=\"Kap5_X3\">Udbetaling af tilskud</span></p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Udbetaling af tilskud sker på baggrund af tilsagnshavers opgørelse over betalte tilskudsberettigede udgifter, der skal kunne dokumenteres. Anmodning om udbetaling af tilskud skal indgives på et særligt skema og vedlægges en revisorerklæring fra en statsautoriseret eller registreret revisor. Skema og formular til revisorerklæring fås via FødevareErhvervs hjemmeside eller ved henvendelse til FødevareErhverv.</p>\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Tilskud kan udbetales i tre rater. Den enkelte rate skal udgøre mindst 20 pct. af det samlede tilsagnsbeløb.</p>\n      <p class=\"Stk2\"><span class=\"StkNr\" id=\"Par12_Stk3\">Stk. 3.</span> Det er en betingelse for slutudbetaling af tilskud, at FødevareErhverv har godkendt rateopgørelser, endelige opgørelser samt afsluttende projektrapport, jf. § 7, stk. 1, nr. 5.</p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Anmodning om slutudbetaling skal være modtaget i FødevareErhverv senest tre måneder efter datoen, hvor projektet senest skal være afsluttet. FødevareErhverv kan i særlige tilfælde meddele dispensation fra denne frist. Anmodning om slutudbetaling skal, udover hvad der kræves efter § 12, stk. 1, være vedlagt afsluttende projektrapport. Afsluttende projektrapport skal indgives på et særligt skema, der fås via FødevareErhvervs hjemmeside eller ved henvendelse til FødevareErhverv.</p>\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Tilskuddet overføres til tilsagnshavers NemKonto.</p>\n      <p class=\"Kapitel\" id=\"K6\"><span id=\"Kap6\">Kapitel 6</span></p>\n      <p class=\"KapitelOverskrift2\">Ændring af projektet og indtræden i tilsagn</p>\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Ændring af et projekt kan godkendes af FødevareErhverv på betingelse af, at ændringen efter FødevareErhvervs vurdering er i overensstemmelse med projektets formål. Ansøgning om ændring af et projekt skal godkendes af FødevareErhverv, inden ændringen iværksættes.</p>\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> Tilsagnsbeløbet kan ikke forhøjes i forbindelse med ændringer i projektet.</p>\n      <p class=\"Stk2\"><span class=\"StkNr\" id=\"Par15_Stk3\">Stk. 3.</span> Anmodning om ændring af et projekt skal være modtaget i FødevareErhverv senest to måneder før udløbet af projektperioden. FødevareErhverv kan i særlige tilfælde meddele dispensation fra denne frist.</p>\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> FødevareErhverv kan efter ansøgning tillade, at en anden, der ifølge § 1, stk. 3, kan være tilsagnshaver, indtræder i et tilsagn. Den, der indtræder i tilsagnet, indtræder i rettigheder og forpligtelser efter tilsagnet.</p>\n      <p class=\"Kapitel\" id=\"K7\"><span id=\"Kap7\">Kapitel 7</span></p>\n      <p class=\"KapitelOverskrift2\">Underretningspligt</p>\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Tilsagnshaver skal i hele perioden, hvor betingelserne for tilskud skal opfyldes, på forlangende afgive erklæring til FødevareErhverv om, hvorvidt betingelserne for tilskud fortsat opfyldes.</p>\n      <p class=\"Stk2\"><span class=\"StkNr\" id=\"Par17_Stk2\">Stk. 2.</span> Tilsagnshaver er i hele perioden, hvor betingelserne for tilskud skal opfyldes, forpligtet til uden ugrundet ophold skriftligt at give FødevareErhverv meddelelse om forhold, der kan medføre bortfald af tilsagn eller tilbagebetaling af tilskud efter § 18.</p>\n      <p class=\"Kapitel\" id=\"K8\"><span id=\"Kap8\">Kapitel 8</span></p>\n      <p class=\"KapitelOverskrift2\">Bortfald af tilsagn og tilbagebetaling af tilskud</p>\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> Tilsagn om tilskud bortfalder, hvis</p>\n      <p class=\"Liste1\"><span class=\"Liste1Nr\" id=\"Par18_Stk1_Num1\">1)</span> betingelserne for tilskud ikke er opfyldt, jf. §§ 7 og 8,</p>\n      <p class=\"Liste1\"><span class=\"Liste1Nr\" id=\"Par18_Stk1_Num2\">2)</span> tilsagnshaver har givet urigtige eller vildledende oplysninger, eller har fortiet oplysninger af betydning for sagens afgørelse,</p>\n      <p class=\"Liste1\"><span class=\"Liste1Nr\" id=\"Par18_Stk1_Num3\">3)</span> projektet ikke gennemføres i overensstemmelse med tilsagnet,</p>\n      <p class=\"Liste1\"><span class=\"Liste1Nr\" id=\"Par18_Stk1_Num4\">4)</span> tilsagnshaver tilsidesætter sine pligter efter landdistriktslovens § 11, stk. 2, eller</p>\n      <p class=\"Liste1\"><span class=\"Liste1Nr\" id=\"Par18_Stk1_Num5\">5)</span> hvis tilsagnshaver ikke overholder sin underretningspligt efter § 17.</p>\n      <p class=\"Stk2\"><span class=\"StkNr\" id=\"Par18_Stk2\">Stk. 2.</span> I de i stk. 1 nævnte tilfælde træffer FødevareErhverv afgørelse om tilbagebetaling af tilskud. Ved opgørelse af et tilbagebetalingskrav tillægges der renter. Rentetillægget beregnes fra tidspunktet for meddelelse af tilbagebetalingskravet til tilbagebetalingen sker og med den i lov om renter ved forsinket betaling m.v. (Renteloven) fastsatte referencesats med tillæg. Rentetillægget udgør dog mindst 50 kr.</p>\n      <p class=\"Kapitel\" id=\"K9\"><span id=\"Kap9\">Kapitel 9</span></p>\n      <p class=\"KapitelOverskrift2\">Force majeure</p>\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19.</span> FødevareErhverv anerkender følgende begivenheder som force majeure:</p>\n      <p class=\"Liste1\"><span class=\"Liste1Nr\" id=\"Par19_Stk1_Num1\">1)</span> Tilsagnshavers død.</p>\n      <p class=\"Liste1\"><span class=\"Liste1Nr\" id=\"Par19_Stk1_Num2\">2)</span> Tilsagnshavers uarbejdsdygtighed i længere tid.</p>\n      <p class=\"Liste1\"><span class=\"Liste1Nr\" id=\"Par19_Stk1_Num3\">3)</span> Ekspropriation, hvis en sådan ekspropriation ikke kunne forudses på tidspunktet for ansøgers modtagelse af tilsagnet.</p>\n      <p class=\"Liste1\"><span class=\"Liste1Nr\" id=\"Par19_Stk1_Num4\">4)</span> En alvorlig naturkatastrofe, der i væsentlig grad berører arealer, der er omfattet af projektet.</p>\n      <p class=\"Liste1\"><span class=\"Liste1Nr\" id=\"Par19_Stk1_Num5\">5)</span> Ødelæggelse af bedriftens anlæg ved ulykke.</p>\n      <p class=\"Stk2\"><span class=\"StkNr\" id=\"Par19_Stk2\">Stk. 2.</span> Det er en betingelse for anerkendelse af force majeure i konkrete tilfælde, at de indtrufne begivenheder forhindrer opfyldelse af de forpligtelser, i forhold til hvilke der påberåbes force majeure, og at den forpligtede ikke uden uforholdsmæssige opofrelser kunne have sikret sig herimod.</p>\n      <p class=\"Stk2\"><span class=\"StkNr\" id=\"Par19_Stk3\">Stk. 3.</span> FødevareErhverv kan i ganske særlige tilfælde anerkende andre begivenheder som force majeure end de, der er nævnt i stk. 1.</p>\n      <p class=\"Stk2\"><span class=\"StkNr\" id=\"Par19_Stk4\">Stk. 4.</span> Hvis tilsagnshaver eller dennes dødsbo ønsker at påberåbe sig force majeure, skal dette meddeles FødevareErhverv skriftligt senest 10 arbejdsdage efter det tidspunkt, hvor tilsagnshaver eller dennes dødsbo er i stand til at gøre det. Meddelelsen skal være vedlagt fyldestgørende dokumentationsmateriale.</p>\n      <p class=\"Kapitel\" id=\"K10\"><span id=\"Kap10\">Kapitel 10</span></p>\n      <p class=\"KapitelOverskrift2\">Klageadgang</p>\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\">§ 20.</span> Afgørelser, truffet af FødevareErhverv i medfør af denne bekendtgørelse, kan påklages til ministeren for fødevarer, landbrug og fiskeri.</p>\n      <p class=\"Stk2\"><span class=\"StkNr\" id=\"Par20_Stk2\">Stk. 2.</span> Klagen skal indgives gennem FødevareErhverv og skal være modtaget i FødevareErhverv senest fire uger efter modtagelsen af den afgørelse, klagen vedrører.</p>\n      <p class=\"Stk2\"><span class=\"StkNr\" id=\"Par20_Stk3\">Stk. 3.</span> FødevareErhverv kan genoptage en sag, efter der er indgivet en klage.</p>\n      <p class=\"Kapitel\" id=\"K14\"><span id=\"Kap14\">Kapitel 14</span></p>\n      <p class=\"KapitelOverskrift2\">Ikrafttræden</p>\n      <p class=\"Paragraf\" id=\"P21\"><span class=\"ParagrafNr\" id=\"Par21_Stk1\">§ 21.</span> Bekendtgørelsen træder i kraft den 1. juli 2010.</p>\n      <p class=\"Stk2\"><span class=\"StkNr\" id=\"Par21_Stk2\">Stk. 2.</span> Bekendtgørelse nr. 257 af 31. marts 2009 om tilskud til fremme af innovation vedrørende forarbejdning i fødevare- og skovbrugssektoren gennem udvikling, demonstration og investeringer ophæves. Bekendtgørelsen finder dog fortsat anvendelse for ansøgninger i henhold hertil, der er modtaget i FødevareErhverv inden den 1. juli 2010, samt for tilsagn om tilskud som følge af sådanne ansøgninger.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">FødevareErhverv, den 29. juni 2010</P><P CLASS=SIGN1 ALIGN=\"CENTER\">Arent B. Josefsen</P><P CLASS=SIGN2 ALIGN=\"RIGHT\">/ Steen Bonde</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2010"
        },
        {
            "displayName": "Accession",
            "displayValue": "B20100081305"
        },
        {
            "displayName": "Entydig dokumentidentifikation",
            "displayValue": "AH003919"
        },
        {
            "displayName": "Dato for førstegangsindlæggelse",
            "displayValue": "30/06/2010"
        },
        {
            "displayName": "Dato for indlæggelse",
            "displayValue": "30/06/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "813"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "29/06/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "FødevareErhverv"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />FødevareErhverv, j.nr. 3601-10-108"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}