{
    "id": 169584,
    "title": "Ankestyrelsens principafgørelse 14-15 om opholdskommune - mellemkommunal refusion - udlandsophold - § 110-tilbud",
    "documentTypeId": "240",
    "isSagsforlobPeriodValid": true,
    "shortName": "KEN nr 9219 af 13/04/2015",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 14-15 om opholdskommune - mellemkommunal refusion - udlandsophold - § 110-tilbud</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">\r\n      <span class=\"Bold\">Tilknytningen til en tidligere opholdskommune afbrydes som hovedregel ikke ved udrejse af Danmark</span>\r\n   </p>\r\n   <p class=\"TekstGenerel\">En tidligere opholdskommune bliver ikke frigjort fra sine fremtidige forpligtelser ved at en borger i en periode har været udrejst af Danmark.</p>\r\n   <p class=\"TekstGenerel\">Der skal som hovedregel for en person, der tager ophold på et § 110-tilbud, altid kunne findes en tidligere opholdskommune. Det er i den forbindelse uden betydning, om personen i en periode har været udrejst af Danmark.</p>\r\n   <p class=\"TekstGenerel\">En person, der ikke tidligere har haft ophold i Danmark, og som ved indrejse tager direkte ophold på en institution, som nævnt i retssikkerhedslovens § 9, stk. 7, får dog opholdskommune i den kommune institutionen er beliggende i.</p>\r\n</div>\r\n<p>\r\n   <span class=\"Bold\">Lov:</span>\r\n</p>\r\n<p>Lov om retssikkerhed og administration på det sociale område (Retssikkerhedsloven) - lovbekendtgørelse nr. 1019 af 23. september 2014 - § 9, stk. 8, jf. § 9 c, stk. 9</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen principielt</span></p>\r\n<p>Ankestyrelsen har behandlet sagen principielt for at afklare, hvilken kommune, der er en borgers handle- og betalingskommune, når borgeren har været udrejst af Danmark og umiddelbart efter indrejse får ophold på et § 110-tilbud.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>Retssikkerhedslovens §§ 9, stk. 8, og 9 c, stk. 9, fastslår, at en tidligere opholdskommunes forpligtelser overfor en borger, der har ophold på et § 110-tilbud, først ophører, når borger har erhvervet ny opholdskommune.</p>\r\n<p>Det fremgår af punkt 302 i vejledningen om retssikkerhed og administration på det sociale område, at forsorgshjemskommunen kan gå så langt tilbage i tiden, som det kræves, for at finde borgerens tidligere opholdskommune.</p>\r\n<p>\r\n   <span class=\"Bold\">3.</span> <span class=\"Bold\">Andre principafgørelser</span></p>\r\n<p>\r\n   <span class=\"Bold\">Kasserede</span>\r\n</p>\r\n<p>Følgende principafgørelse er kasseret og gælder ikke længere:</p>\r\n<p>R-17-00: historisk og gælder ikke længere. Praksis er indarbejdet i denne principafgørelse.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Ankestyrelsen har i møde d. 19. marts 2015 truffet afgørelse i sag om handlekommune og mellemkommunal refusion i anledning af B Kommunes klage over A Kommunes afgørelse af 5. marts 2014.</p>\r\n<p>Resultatet er</p>\r\n<p>• A Kommune er borgers seneste opholdskommune. B Kommune har ret til refusion fra A Kommune.</p>\r\n<p>Det betyder, at vi ændrer A Kommunes afgørelse.</p>\r\n<p>Der var enighed på mødet.</p>\r\n<p>Ankestyrelsen finder, at en tidligere opholdskommune ikke bliver frigjort for sine fremtidige forpligtelser ved, at en borger i en periode har været udrejst af Danmark.</p>\r\n<p>Som hovedregel skal der for en person, der tager ophold på et § 110-tilbud, altid kunne findes en tidligere opholdskommune. Det er i den forbindelse uden betydning, om personen i en periode har været udrejst af Danmark.</p>\r\n<p>En person, der ikke tidligere har haft ophold i Danmark, og der ved indrejse tager direkte ophold på en institution, som nævnt i retssikkerhedslovens § 9, stk. 7, får dog opholdskommune i den kommune institutionen er beliggende i.</p>\r\n<p>Det følger af retssikkerhedslovens § 9, stk. 2, at en borger har opholdskommune, der hvor han har sin bopæl eller sædvanligvis opholder sig. Det følger endvidere af § 9, stk. 1, at opholdskommunen har pligt til at handle.</p>\r\n<p>Det følger dog af § 9, stk. 7, at det for personer, der har ophold på et § 110-tilbud, ikke er den nuværende opholdskommune, men derimod personens seneste opholdskommune, der har pligt til at yde hjælp efter serviceloven. Det følger endvidere af § 9, stk. 8, at denne forpligtelse først ophører, når personen har erhvervet ny opholdskommune.</p>\r\n<p>Det fremgår af bemærkningerne til § 9, stk. 8, (jf. LF 169 af 17. marts 2010), at bestemmelsen tager sigte på, at der for alle borgere, som dukker op på et forsorgshjem, skal kunne findes en tidligere opholdskommune. Det betyder, at en tidligere opholdskommune ikke bliver frigjort fra sine forpligtelser, selv om en borger har klaret sig selv i en periode, hvis der ikke i denne periode er etableret en ny opholdskommune.</p>\r\n<p>Det fremgår af sagen, at borgeren udrejste til Spanien d. 1. november 2013 og indrejste i Danmark d. 24. januar 2014.</p>\r\n<p>Vi lægger vægt på, at pågældende inden udrejsen havde ophold i A Kommune, og at han efter indrejsen tog direkte ophold på forsorgshjemmet X, et § 110-tilbud i B Kommune.</p>\r\n<p>Vi lægger videre vægt på, at borgeren siden sit ophold i A Kommune ikke har haft ophold, der har medført, at han har opnået en ny opholdskommune.</p>\r\n<p>Vi finder på den baggrund, at A Kommune er borgerens seneste opholdskommune, hvorfor A Kommune har pligt til at yde hjælp efter serviceloven, jf. retssikkerhedslovens § 9, stk. 7, jf. stk. 8, samt at B Kommune har ret til refusion jf. retssikkerhedslovens § 9 c, stk. 2, jf. stk. 9.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/04/2015"
        },
        {
            "displayName": "Accession",
            "displayValue": "W20150921925"
        },
        {
            "displayName": "Entydig dokumentidentifikation",
            "displayValue": "CF001358"
        },
        {
            "displayName": "Dato for indlæggelse",
            "displayValue": "14/04/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9219"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "13/04/2015"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2014-2211-21272"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}