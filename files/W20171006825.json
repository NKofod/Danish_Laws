{
    "id": 194549,
    "title": "Pressenævnets kendelse i sag nr. 2017-80-0042",
    "documentTypeId": "240",
    "isSagsforlobPeriodValid": true,
    "shortName": "KEN nr 10068 af 30/10/2017",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2017-80-0042</p>\r\n<div class=\"Resume\">\r\n   <p class=\"TekstGenerel\">En læserkommentar blev kommenteret af avisen og omfattet af loven</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En læser kommenterede en artikel på sn.dk. Netavisen kommenterede læserens kommentar, og Pressenævnet anså herefter kommentaren for redigeret og omfattet af medieansvarsloven og derved også underlagt nævnets kompetence. Pressenævnet fandt ikke grundlag for at fastslå, at avisen havde overskredet rammerne for redigering. Klagen blev derfor afvist som åbenbar grundløs.</p>\r\n</div>\r\n<p>[Klager] har klaget over artiklen <span class=\"Italic\">”Fire dømt for systematisk hærværk mod overvågning” </span>bragt den 20. oktober 2017 på sn.dk og den 24. oktober 2017 i papirudgaven Lokalavisen Taastrup, idet hun mener, at god presseskik er tilsidesat.</p>\r\n<p>\r\n</p>\r\n<p>\r\n</p>\r\n<p>På hjemmesiden sn.dk var det muligt at kommentere artiklen. [Klager] kommenterede den 20. oktober 2017 kl. 18.13 artiklen. Af kommentaren fremgår følgende:</p>\r\n<p>\r\n</p>\r\n<p>”Byernes affald som udfører kriminalitet igen igen. Hvem træner dem i det? Fædrene, imamerne? ? Nogen gør i det muslimske miljø.</p>\r\n<p>Kommunerne må se at stramme grebet om de familier og samarbejde på tværs af kommunegrænserne. Nul kontanthjælp til de uduelige forældre og få så sat mere overvågning op – på gader og veje, ved moskeerne og ved stofcafeerne som de har god tid til at besøge hele ugen.</p>\r\n<p>Nedlæg integrationsrådet. De har intet bevist mht. nogen som helst positiv effekt overhovedet. Tværtimod så dominerer deres muslimske trosfæller i statistikken over vold, kriminalitet og sågar mord. Føj for en kultur og ideologi. ”</p>\r\n<p>\r\n</p>\r\n<p>Kl. 19.14 svarede Lokalavisen Taastrup i kommentarsporet følgende:</p>\r\n<p>\r\n</p>\r\n<p>”Kære [Klager]. Vi vil meget, meget nødig udelukke nogen fra debatten på vores side. Omvendt, så kan det blive nødvendigt, hvis næsten ethvert opslag af denne type følges op af en kommentar fra dig, hvor du giver udtryk for dine velkendte holdninger – uden det har relation til opslaget. Vh. [Person A]”</p>\r\n<p>\r\n</p>\r\n<p>[Klager] har til støtte for klagen til Pressenævnet blandt andet anført, at redaktøren forsøger at knægte hendes ytringsfrihed. [Klager] har videre anført, at avisen generelt ikke bringer objektiv information om hændelser i lokalområdet og favoriserer bestemte lokalpolitiske personer.</p>\r\n<p>\r\n</p>\r\n<p>\r\n   <span class=\"Bold\">Pressenævnets formand, Hanne Schmidt, udtaler</span>:</p>\r\n<p>[Klager] har klaget over Lokalavisen Taastrups redigering af avisen og henvist til artiklen <span class=\"Italic\">”Fire dømt for systematisk hærværk mod overvågning” </span>samt avisens svar i artiklens kommentarspor.</p>\r\n<p>\r\n</p>\r\n<p>Det er Pressenævnets opfattelse, at der gælder et almindeligt princip om, at redaktøren som udgangspunkt er berettiget til at redigere mediet og beslutte, hvad man vil bringe i avisen. Det gælder også for redigerede kommentarer, der som [Klager]s kommentar af 20. oktober 2017 er gennemgået af og kommenteret af Lokalavisen Taastrup.</p>\r\n<p>\r\n</p>\r\n<p>Pressenævnet finder ikke grundlag for at fastslå, at avisen har overskredet de vide rammer for redigering. Klagen afvises herefter som åbenbart grundløs, jf. medieansvarsloven § 43, stk. 2, nr. 1.</p>\r\n<p>\r\n</p>\r\n<p>Klagen afvises uden nærmere behandling.</p>\r\n<p>\r\n</p>\r\n<p>Afgjort den 30. oktober 2017</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/11/2017"
        },
        {
            "displayName": "Accession",
            "displayValue": "W20171006825"
        },
        {
            "displayName": "Entydig dokumentidentifikation",
            "displayValue": "AA010383"
        },
        {
            "displayName": "Dato for indlæggelse",
            "displayValue": "09/11/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10068"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "30/10/2017"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2017-80-0042"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}