{
    "id": 59120,
    "title": "Datasammenskrivning af lov om vagtvirksomhed ",
    "documentTypeId": "40",
    "isSagsforlobPeriodValid": false,
    "shortName": "DSK nr 11295 af 19/09/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Datasammenskrivning af lov om vagtvirksomhed  \r\n\r\n</H1>  \r\n\r\n<P></P>  \r\n\r\n<P CLASS=SUB-TITLE>Denne datasammenskrivning omfatter lov om vagtvirksomhed,  \r\n\r\n jf. lov nr. 266 af 22/5/1986 med de ændringer, der følger af lov nr. 936 af  \r\n\r\n 27/12/1991 og lov nr. 386 af 20/05/1992. </P>  \r\n\r\n<BR>  \r\n\r\n<P>Lovens anvendelsesområde </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Lovens regler om vagtvirksomhed finder  \r\n\r\n anvendelse på enhver selvstændig virksomhed, hvorved personer </P>  \r\n\r\n<UL CLASS=PLAIN-LIST>  \r\n\r\n<LI>1) enten ved egen eller ansattes tilstedeværelse, ved brug af hunde eller  \r\n\r\n ved TV-overvågning fører tilsyn med privat område eller område, hvortil der  \r\n\r\n er almindelig adgang, </LI>  \r\n\r\n<LI>2) udfører værditransporter, </LI>  \r\n\r\n<LI>3) udøver beskyttelse af andre personer, </LI>  \r\n\r\n<LI>4) modtager og behandler alarmsignaler fra overfalds- eller  \r\n\r\n indbrudsalarmeringsanlæg eller </LI>  \r\n\r\n<LI>5) fører kontrol med andres virksomhed som nævnt i nr. 1-4. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Ikke-erhvervsmæssig vagtvirksomhed samt  \r\n\r\n vagtvirkomhed, der udøves af statslig eller kommunal myndighed, er dog kun  \r\n\r\n omfattet af reglerne om vagtvirksomhed i det omfang, dette bestemmes af  \r\n\r\n justitsministeren. </P>  \r\n\r\n<P CLASS=STK> <I>Stk. 3. </I> Justitsministeren kan undtagelsesvis bestemme,  \r\n\r\n at lovens regler ikke eller kun delvis skal finde anvendelse på en  \r\n\r\n vagtvirksomhed. </P>  \r\n\r\n<P>Autorisation og godkendelse </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Den, der udøver vagtvirksomhed eller indgår  \r\n\r\n aftale herom, skal have autorisation hertil. </P>  \r\n\r\n<P CLASS=STK> <I>Stk. 2. </I> Personalet i en vagtvirksomhed skal være  \r\n\r\n godkendt efter reglerne i § 7. </P>  \r\n\r\n<P CLASS=STK> <I>Stk. 3. </I> Kontrolcentraler, hvorfra der til politiet  \r\n\r\n videregives alarminformationer fra anlæg som nævnt i § 1, stk. 1, nr. 4, skal  \r\n\r\n være godkendt hertil, jfr. § 9. </P>  \r\n\r\n<P>Betingelser for meddelelse af autorisation </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Autorisation kan meddeles personer, der </P>  \r\n\r\n<UL CLASS=PLAIN-LIST>  \r\n\r\n<LI>1) har dansk indfødsret, </LI>  \r\n\r\n<LI>2) har bopæl her i landet, </LI>  \r\n\r\n<LI>3) er fyldt 25 år, </LI>  \r\n\r\n<LI>4) ikke er umyndiggjort eller under lavværgemål, </LI>  \r\n\r\n<LI>5) hverken har anmeldt betalingsstandsning eller er under konkurs, </LI>  \r\n\r\n<LI>6) ikke har betydelig forfalden gæld til det offentlige, hvorved forstås  \r\n\r\n beløb i størrelsesordenen 50.000 kr. og derover, </LI>  \r\n\r\n<LI>7) ikke er dømt for strafbart forhold, der begrunder en nærliggende fare  \r\n\r\n for misbrug af adgangen til at udøve vagtvirksomhed, jfr. borgelig  \r\n\r\n straffelovs § 78, stk. 2, og som </LI>  \r\n\r\n<LI>8) i øvrigt gør det antageligt, at de vil kunne udøve vagtvirksomhed på  \r\n\r\n forsvarlig måde og i overensstemmelse med god skik inden for branchen. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Kravet i stk. 1 om dansk indfødsret og bopæl i  \r\n\r\n Danmark bortfalder i det omfang, dette har hjemmel i international aftale  \r\n\r\n eller ved bestemmelser fastsat af justitsministeren. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Autorisation kan meddeles aktieselskaber eller  \r\n\r\n anpartsselskaber, når de er registreret i aktieselskabs-registeret og  \r\n\r\n direktørerne og flertallet af bestyrelsesmedlemmerne opfylder betingelserne i  \r\n\r\n § 3, stk. 1, nr. 1-4, jfr. stk. 2, og direktørerne og alle  \r\n\r\n bestyrelsesmedlemmerne opfylder betingelserne i § 3, stk. 1, nr. 5-8. Der kan  \r\n\r\n endvidere under tilsvarende betingelser meddeles autorisation til andre her i  \r\n\r\n landet hjemmehørende selskaber med begrænset ansvar, foreninger, stiftelser  \r\n\r\n og andre selvejende institutioner. Filialer af udenlandske selskaber m.v. af  \r\n\r\n den i 1. og 2. pkt. nævnte art kan meddeles autorisation, såfremt dette er  \r\n\r\n hjemlet i international aftale eller ved bestemmelser fastsat af  \r\n\r\n justitsministeren. </P>  \r\n\r\n<P CLASS=STK> <I>Stk. 2. </I> Indtræder der nye medlemmer i direktionen eller  \r\n\r\n bestyrelsen, skal selskabet inden 14 dage foretage anmeldelse herom til den  \r\n\r\n myndighed, der har meddelt autorisationen. Myndigheden afgør herefter, om  \r\n\r\n autorisationen kan opretholdes. Såfremt myndigheden bestemmer, at  \r\n\r\n autorisationen ikke kan opretholdes, finder bestemmelserne i §§ 15-17  \r\n\r\n anvendelse. </P>  \r\n\r\n<P>Autorisationens indhold </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> En autorisation meddeles for bestemte former for  \r\n\r\n vagtvirksomhed efter § 1, for et tidsrum af højst 5 år og for en eller flere  \r\n\r\n politikredse eller for hele landet. En autorisation meddeles i øvrigt på  \r\n\r\n nærmere fastsatte vilkår for vagtvirksomhedens udøvelse. </P>  \r\n\r\n<P CLASS=STK> <I>Stk. 2. </I> Såfremt myndigheden bestemmer, at en  \r\n\r\n autorisation ikke kan fornys, finder bestemmelserne i §§ 15-17 anvendelse.  \r\n\r\n</P>  \r\n\r\n<P>Vagtvirksomhed på områder, hvortil der er almindelig adgang </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> En autorisation til at udøve virksomhed som  \r\n\r\n nævnt i § 1, stk. 1, nr. 1, omfatter ikke adgang til at udøve vagtvirksomhed  \r\n\r\n på steder, hvortil der er almindelig adgang, medmindre der er givet særlig  \r\n\r\n tilladelse hertil. Det samme gælder anvendelse af hunde på sådanne områder  \r\n\r\n som led i virksomheden. </P>  \r\n\r\n<P CLASS=STK> <I>Stk. 2. </I> Justitsministeren eller den, ministeren  \r\n\r\n bemyndiger dertil, kan til enhver tid bestemme, at vagtvirksomhed ikke må  \r\n\r\n udøves på bestemte steder, hvortil der er almindelig adgang. </P>  \r\n\r\n<P>Godkendelse af personalet </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Autorisationens indehaver skal sørge for, at  \r\n\r\n vagtvirksomhedens personale er godkendt til ansættelse i virksomheden, inden  \r\n\r\n ansættelsen træder i kraft. Godkendelse kan kun meddeles, såfremt den, der  \r\n\r\n ønskes ansat, er fyldt 18 år. </P>  \r\n\r\n<P CLASS=STK> <I>Stk. 2. </I> Justitsministeren kan dog fastsætte  \r\n\r\n bestemmelser om, at stk. 1 ikke eller kun delvis skal gælde for nærmere  \r\n\r\n angivne grupper af ansatte. </P>  \r\n\r\n<P CLASS=STK> <I>Stk. 3. </I> Godkendelse af en ansættelse kan nægtes </P>  \r\n\r\n<UL CLASS=PLAIN-LIST>  \r\n\r\n<LI>1) under de omstændigheder, der er nævnt i borgerlig straffelovs § 78,  \r\n\r\n stk. 2, eller </LI>  \r\n\r\n<LI>2) såfremt den pågældende i stilling eller erhverv har udvist en sådan  \r\n\r\n adfærd, at der er grund til at antage, at vedkommende ikke vil udøve hvervet  \r\n\r\n på forsvarlig måde. </LI>  \r\n\r\n</UL>  \r\n\r\n<P>Bestemmelser om vagtvirksomhed </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Justitsministeren fastsætter nærmere  \r\n\r\n bestemmelser om vagtvirksomhed, herunder om personalets uddannelse,  \r\n\r\n uniformering og legitimation, samt krav til hunde, køretøjer og anden  \r\n\r\n udrustning. </P>  \r\n\r\n<P>Alarminformationer til politiet </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Alarminformationer fra overfalds- og  \r\n\r\n indbrudsalarmeringsanlæg må kun videregives til politiet af personalet i en  \r\n\r\n kontrolcentral, der er godkendt hertil. Når særlige politimæssige hensyn  \r\n\r\n taler derfor, kan der gives tilladelse til, at alarminformationer fra  \r\n\r\n overfaldsalarmeringsanlæg indføres direkte til politiet. </P>  \r\n\r\n<P>Bestemmelser om kontrolcentraler </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Justitsministeren fastsætter nærmere  \r\n\r\n bestemmelser om godkendelse af kontrolcentraler efter § 9 samt bestemmelser  \r\n\r\n om indretningen og driften af kontrolcentraler. Der kan herunder fastsættes  \r\n\r\n bestemmelser om personlig observation på den lokalitet, der overvåges, eller  \r\n\r\n om andre tilsvarende forholdsregler inden videregivelse af alarminformationen  \r\n\r\n til politiet. </P>  \r\n\r\n<P>Bestemmelser om alarmeringsanlæg </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Justitsministeren kan fastsætte bestemmelser om  \r\n\r\n forbud mod anvendelse af indbrudsvarslingsanlæg samt bestemte typer af  \r\n\r\n overfalds- eller indbrudsalarmeringsanlæg. </P>  \r\n\r\n<P CLASS=STK> <I>Stk. 2. </I> Justitsministeren kan endvidere fastsætte  \r\n\r\n bestemmelser om typegodkendelsesordning for overfalds- og  \r\n\r\n indbrudsalarmeringsanlæg. </P>  \r\n\r\n<P>Betalingsbestemmelser </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> For autorisation af en vagtvirksomhed betales  \r\n\r\n 5.000 kr. For ændring af en meddelt autorisation betales 3.000 kr. </P>  \r\n\r\n<P CLASS=STK> <I>Stk. 2. </I> For udstedelse af personlegitimationskort  \r\n\r\n betales 300 kr. </P>  \r\n\r\n</DIV>  \r\n\r\n<A NAME=\"\"P12A\"\"></A>\r\n\r\n<DIV CLASS=PARAGRAPH ID=\"P12A\">  \r\n\r\n<P CLASS=PARAB> <B>§ 12 a. </B> For godkendelse af en kontrolcentral betales  \r\n\r\n ved godkendelsen 5.000 kr. og derefter hvert år 2.000 kr. </P>  \r\n\r\n<P CLASS=STK> <I>Stk. 2. </I> I tilfælde af gentagne fejlalarmeringer kan  \r\n\r\n politimesteren (politidirektøren) i den politikreds, hvortil  \r\n\r\n alarminformationen videregives, efter at have meddelt en advarsel pålægge  \r\n\r\n kontrolcentralen at betale 500 kr. for hver fejlalarmering. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Autorisation til at udøve vagtvirksomhed samt  \r\n\r\n godkendelse af kontrolcentraler og personalet i en vagtvirksomhed meddeles af  \r\n\r\n justitsministeren eller den, ministeren bemyndiger dertil. </P>  \r\n\r\n<P CLASS=STK> <I>Stk. 2. </I> Justitsministeren kan fastsætte bestemmelser om  \r\n\r\n ansøgningers udformning. </P>  \r\n\r\n<P>Tilbagekaldelse og bortfald af autorisationer m.v. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> En autorisation og en godkendelse af en  \r\n\r\n ansættelse i en vagtvirksomhed kan tilbagekaldes af justitsministeren eller  \r\n\r\n den, ministeren bemyndiger dertil, såfremt autorisationens indehaver eller  \r\n\r\n den ansatte har gjort sig skyldig i grov eller oftere gentagen overtrædelse  \r\n\r\n af vilkår for autorisationen eller godkendelsen eller af bestemmelser fastsat  \r\n\r\n i henhold til loven. Det samme gælder, såfremt betingelserne i § 3, stk. 1,  \r\n\r\n nr. 7, § 4, stk. 1, jfr. § 3, stk. 1, nr. 7, eller § 7, stk. 3, nr. 2, for  \r\n\r\n meddelelse af autorisation eller godkendelse ikke længere er til stede.  \r\n\r\n Tilbagekaldelsen kan ske for et tidsrum af 1 til 5 år eller indtil videre.  \r\n\r\n</P>  \r\n\r\n<P CLASS=STK> <I>Stk. 2. </I> En autorisation kan endvidere tilbagekaldes,  \r\n\r\n såfremt betingelsen i § 3, stk. 1, nr. 6, og § 4, stk. 1, jf. § 3, stk. 1,  \r\n\r\n nr. 6, for meddelelse af autorisation ikke længere er til stede. I  \r\n\r\n forbindelse med tilbagekaldelse af autorisation forstås ved betydelig  \r\n\r\n forfalden gæld til det offentlige beløb i størrelsesordenen 100.000 kr. og  \r\n\r\n derover. Tilbagekaldelsen kan ske for et tidsrum af 1 til 5 år eller indtil  \r\n\r\n videre. </P>  \r\n\r\n<P CLASS=STK> <I>Stk. 3. </I> En afgørelse om tilbagekaldelse skal indeholde  \r\n\r\n oplysning om adgangen efter § 15, stk. 1 og 3, til at begære domstolsprøvelse  \r\n\r\n og om fristen herfor. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> En afgørelse efter § 14, stk. 1, kan af den,  \r\n\r\n afgørelsen vedrører, forlanges indbragt for domstolene. Anmodning herom skal  \r\n\r\n fremsættes inden 4 uger efter, at afgørelsen er meddelt den pågældende. Sagen  \r\n\r\n indbringes herefter for retten efter reglerne om politisager. </P>  \r\n\r\n<P CLASS=STK> <I>Stk. 2. </I> Anmodning om indbringelse af sagen for retten  \r\n\r\n efter stk.1 har opsættendevirkning, men retten kan ved kendelse bestemme, at  \r\n\r\n den pågældende under sagens behandling ikke må udøve virksomheden. Hvis  \r\n\r\n tilbagekaldelsen findes lovlig ved dommen, kan det i denne bestemmes, at anke  \r\n\r\n ikke har opsættende virkning. </P>  \r\n\r\n<P CLASS=STK> <I>Stk. 3. </I> En afgørelse efter § 14, stk. 2, kan af den,  \r\n\r\n afgørelsen vedrører, forlanges indbragt for domstolene. Anmodning herom skal  \r\n\r\n fremsættes inden 4 uger efter, at afgørelsen er meddelt den pågældende. Sagen  \r\n\r\n indbringes for retten i den borgerlige retslejes former. Anmodning om  \r\n\r\n sagsanlæg har ikke opsættende virkning, men retten kan ved kendelse bestemme,  \r\n\r\n at den pågældende under sagens behandling skal have adgang til at udøve  \r\n\r\n vagtvirksomheden. Ankes en dom, hvorved en tilbagekaldelse ikke findes  \r\n\r\n lovlig, kan den ret, der har afsagt dommen, eller den ret, hvortil sagen er  \r\n\r\n indbragt, bestemme, at vagtvirksomheden ikke må drives under ankesagen. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> En tilbagekaldelse af en autorisation eller en  \r\n\r\n godkendelse efter denne lov kan til enhver tid efter ansøgning ophæves. En  \r\n\r\n ansøgning herom kan dog kun indgives med 1 års mellemrum. Hvis en  \r\n\r\n tilbagekaldelse er sket indtil videre og en ansøgning om ophævelse afslås,  \r\n\r\n kan ansøgeren forlange afgørelsen prøvet ved domstolene, såfremt der er  \r\n\r\n forløbet mindst 5 år efter tilbagekaldelsen og mindst 2 år efter at  \r\n\r\n ophævelsen senest er nægtet ved dom. § 14, stk. 3, og § 15, stk. 1,2. og 3.  \r\n\r\n pkt., og § 15, stk. 3,2. og 3. pkt., finder tilsvarende anvendelse. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> En autorisation bortfalder, når autorisationens  \r\n\r\n indehaver dør eller ophører med at opfylde betingelserne i § 3, stk. 1, nr.  \r\n\r\n 1-5, og § 4, stk. 1, jfr. § 3, stk. 1, nr. 1-5. </P>  \r\n\r\n<P CLASS=STK> <I>Stk. 2. </I> Efter anmeldelse inden 14 dage til den  \r\n\r\n myndighed, der har meddelt autorisationen, kan et dødsbo, en ægtefælle, der  \r\n\r\n sidder i uskiftet bo, en skyldner, der har anmeldt betalingsstandsning, et  \r\n\r\n konkursbo eller en værge for en umyndiggjort uden autorisation fortsætte  \r\n\r\n vagtvirksomheden med henblik på afvikling, afhændelse eller lignende.  \r\n\r\n Adgangen hertil gælder kun indtil seks måneder efter dødsfaldet,  \r\n\r\n betalingsstandsningens anmeldelse, konkursdekretets afsigelse eller  \r\n\r\n umyndiggørelsen. I særlige tilfælde kan fristen forlænges. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Justitsministeren fastsætter bestemmelser om  \r\n\r\n tilbagekaldelse af en godkendelse af en kontrolcentral. </P>  \r\n\r\n<P>Kontrolbestemmelse </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Politiet har til enhver tid uden retskendelse  \r\n\r\n mod behørig legitimation adgang til en vagtvirksomheds forretningslokaler,  \r\n\r\n forretningsbøger og -papirer for at føre det nødvendige tilsyn med  \r\n\r\n virksomhedens udøvelse. </P>  \r\n\r\n<P>Straf- og ikrafttrædelsesbestemmelser m.v. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Medmindre højere straf er forskyldt efter anden  \r\n\r\n lovgivning, straffes med bøde den, der </P>  \r\n\r\n<UL CLASS=PLAIN-LIST>  \r\n\r\n<LI>1) overtræder § 2, § 4, stk. 2, § 6, stk. 1, § 7, stk. 1, og § 9 eller  \r\n\r\n</LI>  \r\n\r\n<LI>2) overtræder vilkår eller forbud fastsat efter § 5 og § 6, stk. 2. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I forskrifter, der udstedes efter loven, kan  \r\n\r\n der fastsættes straf af bøde for overtrædelse af bestemmelser i  \r\n\r\n forskrifterne. </P>  \r\n\r\n<P CLASS=STK> <I>Stk. 3. </I> Er en overtrædelse begået af et aktieselskab,  \r\n\r\n andelsselskab, anpartsselskab eller lignende, kan der pålægges selskabet som  \r\n\r\n sådant bødeansvar. Er overtrædelsen begået af en kommune eller på tilsvarende  \r\n\r\n måde af et kommunalt fællesskab, der er omfattet af § 60 i lov om kommunernes  \r\n\r\n styrelse, kan der pålægges kommunen eller det kommunale fællesskab  \r\n\r\n bødeansvar. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Loven træder i kraft den 1. januar 1987.  \r\n\r\n Bestemmelserne i stk. 2 og § 13, stk. 2, træder dog i kraft dagen efter  \r\n\r\n lovens bekendtgørelse i Lovtidende. </P>  \r\n\r\n<P CLASS=STK> <I>Stk. 2. </I> Justitsministeren kan fastsætte overgangsregler  \r\n\r\n vedrørende vagtvirksomhed, der udøves inden lovens ikrafttræden. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Loven gælder ikke for Færøerne og Grønland, men  \r\n\r\n kan ved kongelig anordning helt eller delvis sættes i kraft for disse  \r\n\r\n landsdele med de afvigelser, som de særlige færøske eller grønlandske forhold  \r\n\r\n tilsiger. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 19. september  \r\n\r\n 1994 </I> </P>  \r\n\r\n<P CLASS=UNDERSKREVET-AF ALIGN=CENTER>Ole Græsbøll Olesen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "A19941129514"
        },
        {
            "displayName": "Entydig dokumentidentifikation",
            "displayValue": "CM018072"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Datasammenskrivning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "11295"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "19/09/1994"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}