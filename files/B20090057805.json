{
    "id": 125553,
    "title": "Bekendtgørelse om visse ligningslovsregler m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 578 af 23/06/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Befordringsfradrag</p>\r\n      <p class=\"Indholdsfortegnelse\"><a href=\"#K2\">Kapitel 2</a>   Kontoføring efter ligningslovens § 14 G, stk. 6, og Grundejernes Investeringsfonds oplysningspligt</p>\r\n      <p class=\"Indholdsfortegnelse\"><a href=\"#K3\">Kapitel 3</a>   Afsluttende ansættelse ved ophør af skattepligt m.v.</p>\r\n      <p class=\"Indholdsfortegnelse\"><a href=\"#K4\">Kapitel 4</a>   Ikrafttrædelsesbestemmelser</p><div class=\"bjelke\">Den fulde tekst</div><p class=\"Titel2\">Bekendtgørelse om visse ligningslovsregler m.v.</p>\r\n      <p class=\"Indledning2\">I henhold til § 9 C, stk. 5, § 14 G, stk. 6 og 7, og § 32 D i lov om påligningen af indkomstskat til staten (ligningsloven), jf. lovbekendtgørelse nr. 176 af 11. marts 2009, fastsættes:</p>\r\n      <p class=\"Kapitel\" id=\"K1\"><span id=\"Kap1\">Kapitel 1</span></p>\r\n      <p class=\"KapitelOverskrift2\">Befordringsfradrag</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Fradrag efter ligningslovens § 9 C er betinget af, at den skattepligtige over for told- og skatteforvaltningen oplyser antallet af arbejdsdage og antallet af befordrede kilometer pr. arbejdsdag mellem sædvanlig bopæl og arbejdsplads (transportvejen). Uanset den skattepligtiges valg af transportmiddel beregnes transportvejen på grundlag af den normale transportvej ved bilkørsel.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Ved normal transportvej ved bilkørsel forstås den strækning, der skal tilbagelægges med bil, under hensyntagen til:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par1_Stk2_Num1\">1)</span> de givne geografiske forhold,</p>\r\n          <p class=\"Liste1\"><span class=\"Liste1Nr\" id=\"Par1_Stk2_Num2\">2)</span> tidsforbrug og</p>\r\n          <p class=\"Liste1\"><span class=\"Liste1Nr\" id=\"Par1_Stk2_Num3\">3)</span> økonomisk rimelighed.</p>\r\n        </div>\r\n      </p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Hvis den skattepligtige på grund af de forhold, der er nævnt i § 1, stk. 2, på en del af eller på hele strækningen mellem hjem og arbejdsplads må anvende færgetransport, ruteflytransport eller lignende, beregnes befordringsfradraget for denne befordring efter § 3.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Den skattepligtige kan mod dokumentation fratrække faktiske udgifter til færgetransport, ruteflytransport eller lignende.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Hvis den skattepligtige til brug for yderligere befordring medbringer eget transportmiddel med færgen m.v., kan de faktiske udgifter hertil ligeledes fradrages mod dokumentation.</p>\r\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Fradrag efter stk. 1 og 2 kan kun foretages i det omfang, den daglige udgift overstiger et beløb svarende til udgiften til 24 km daglig befordring beregnet efter ligningslovens § 9 C. Omfatter befordringsfradraget tillige fradrag efter § 1, sker begrænsningen i befordringsfradraget dog i første række i denne del af fradraget.</p>\r\n      <p class=\"Kapitel\" id=\"K2\"><span id=\"Kap2\">Kapitel 2</span></p>\r\n      <p class=\"KapitelOverskrift2\">Kontoføring efter ligningslovens § 14 G, stk. 6, og Grundejernes Investeringsfonds oplysningspligt</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Ejere af ejendomme, der er omfattet af ligningslovens § 14 G, skal føre en særskilt konto, jf. stk. 2 og 3.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> På debetsiden skal angives:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par4_Stk2_Num1\">1)</span> de beløb, der anvendes til ejendommens lejeretlige vedligeholdelse,</p>\r\n          <p class=\"Liste1\"><span class=\"Liste1Nr\" id=\"Par4_Stk2_Num2\">2)</span> de beløb, der anvendes til ejendommens lejeretlige forbedring, og</p>\r\n          <p class=\"Liste1\"><span class=\"Liste1Nr\" id=\"Par4_Stk2_Num3\">3)</span> de beløb fra tidligere års lejeretlige forbedringsudgifter, som i indkomståret anvendes til nedsættelse af overskydende beløb, jf. ligningslovens § 14 G, stk. 5, 3. pkt., og de beløb, der kommer til efterbeskatning efter ligningslovens § 14 G, stk. 5.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Af kreditsiden skal fremgå:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par4_Stk3_Num1\">1)</span> de udgifter til lejeretlig vedligeholdelse og/eller lejeretlig forbedring af ejendommen, som modregnes i den årlige indbetaling til ejendommens konto i Grundejernes Investeringsfond efter boligreguleringslovens § 22 a, og de udgifter, der afholdes af beløb, der udbetales fra kontoen efter boligreguleringslovens § 22 b eller lejelovens § 63 e,</p>\r\n          <p class=\"Liste1\"><span class=\"Liste1Nr\" id=\"Par4_Stk3_Num2\">2)</span> de lejeretlige forbedringsudgifter, der ikke kan dækkes af beløb, som modregnes i den årlige indbetaling til ejendommens konto i Grundejernes Investeringsfond efter boligreguleringslovens § 22 a, eller af beløb, der udbetales fra kontoen efter boligreguleringslovens § 22 b eller lejelovens § 63 e, og</p>\r\n          <p class=\"Liste1\"><span class=\"Liste1Nr\" id=\"Par4_Stk3_Num3\">3)</span> de beløb, der kan fradrages ved opgørelsen af den skattepligtige indkomst.</p>\r\n        </div>\r\n      </p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> En udskrift af den konto, der er nævnt i § 4, med bevægelserne inden for indkomståret skal indsendes til told- og skatteforvaltningen efter anmodning.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Ejere af ejendomme, der er omfattet af ligningslovens § 14 G, skal til Grundejernes Investeringsfond opgive CPR-nr. samt ejerandele, hvis ejendommen har flere ejere. Har virksomheden (udlejningsejendommen) et selvstændigt SE-nr. eller CVR-nr., skal dette oplyses.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Selskaber m.v., der er ejere af ejendomme omfattet af ligningslovens § 14 G, skal til Grundejernes Investeringsfond opgive SE-nr. eller CVR-nr.</p>\r\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> For selskaber m.v. og andre ejere, der hverken har SE-nr., CVR-nr. eller CPR-nr., skal ejendommens administrators SE-nr. eller CVR-nr. oplyses, dog administrators CPR-nr., hvis administrator ikke har SE-nr. eller CVR-nr.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Grundejernes Investeringsfond skal for hvert indkomstår give told- og skatteforvaltningen oplysning om følgende forhold vedrørende beløb, der er omfattet af ligningslovens § 14 G:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par7_Stk1_Num1\">1)</span> de faktiske indbetalte beløb i medfør af boligreguleringslovens § 18 b eller lejelovens § 63 a samt godtgørelser efter § 4 i lov om kommunal anvisningsret, der er indsat på ejendommens konto efter § 18 b, vedrørende indkomståret,</p>\r\n          <p class=\"Liste1\"><span class=\"Liste1Nr\" id=\"Par7_Stk1_Num2\">2)</span> udbetalte beløb i henhold til boligreguleringslovens § 22 b eller § 22 e eller lejelovens § 63 e eller § 63 f vedrørende indkomståret,</p>\r\n          <p class=\"Liste1\"><span class=\"Liste1Nr\" id=\"Par7_Stk1_Num3\">3)</span> vedligeholdelses- og forbedringsudgifter, der i indkomståret er fratrukket i ejendommens indbetalinger til Grundejernes Investeringsfond, jf. boligreguleringslovens § 22 a, og</p>\r\n          <p class=\"Liste1\"><span class=\"Liste1Nr\" id=\"Par7_Stk1_Num4\">4)</span> den lovbestemte hensættelse for ejendommen til Grundejernes Investeringsfond, jf. boligreguleringslovens § 18 b og lejelovens § 63 a.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Grundejernes Investeringsfond skal endvidere give told- og skatteforvaltningen oplysning om indestående på en konto efter boligreguleringslovens § 18 b eller lejelovens § 63 a ved kontoens ophør.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Indberetningerne efter § 7 skal forsynes med ejendommens nummer i Bygnings- og Boligregistret (BBR-nr.) samt oplysning om ejendommens matrikelnummer eller –numre og adresse.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Indberetningerne efter § 7, skal ledsages af oplysninger om ejers eller administrators SE-nr., CVR-nr. eller CPR-nr., jf. § 6.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Grundejernes Investeringsfond skal til told- og skatteforvaltningen indsende de indberetninger for et indkomstår, som er omtalt i § 7, inden den 1. september det efterfølgende år.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Told- og skatteforvaltningen kan fastsætte yderligere regler om indhold og form for indberetninger efter ligningslovens § 14 G, stk. 7, herunder om kodemarkering.</p>\r\n      <p class=\"Kapitel\" id=\"K3\"><span id=\"Kap3\">Kapitel 3</span></p>\r\n      <p class=\"KapitelOverskrift2\">Afsluttende ansættelse ved ophør af skattepligt m.v.</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Når en persons skattepligt efter kildeskattelovens § 1 ophører af anden grund end ved død, skal den pågældende indgive selvangivelse senest den 1. maj i året efter det år, hvor skattepligten ophører, hvis personen er omfattet af reglerne i skattekontrollovens § 4, stk. 1, 2. pkt., og ellers senest den 1. juli i året efter det år, hvor skattepligten ophører. Selvangivelsen skal omfatte skattepligtige indkomster for det indkomstår, der løber fra udgangen af det seneste indkomstår og indtil ophøret af skattepligten.</p>\r\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Såfremt en person, der er omfattet af stk. 1, vælger, at der ikke skal ske helårsomregning efter personskattelovens § 14, stk. 1, skal selvangivelsen dog ud over de skattepligtige indkomster, der er nævnt i stk. 1, også omfatte skattepligtige indkomster for perioden fra ophør af skattepligten indtil udløbet af det pågældende indkomstår, som om den pågældende fortsat var skattepligtig efter kildeskattelovens § 1.</p>\r\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Stk. 1 gælder ligeledes, når en persons begrænsede skattepligt efter kildeskattelovens § 2, stk. 1, nr. 4 eller 5, ophører, medmindre denne skattepligt afløses af skattepligt efter kildeskattelovens § 1.</p>\r\n      <p class=\"Stk2\"><span class=\"StkNr\" id=\"Par10_Stk4\">Stk. 4.</span> Stk. 1 gælder endvidere, når en person efter bestemmelserne i en dobbeltbeskatningsoverenskomst bliver hjemmehørende i en fremmed stat, Færøerne eller Grønland.</p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Selvangivelse skal indgives til told- og skatteforvaltningen.</p>\r\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Skattekontrollovens § 5 finder tilsvarende anvendelse.</p>\r\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> Told- og skatteforvaltningen foretager ansættelsen, når selvangivelse er indgivet, eller efter at fristen i § 10 er udløbet. Ansættelsen foretages både for det indkomstår, der er nævnt i § 10, og for eventuelle tidligere indkomstår, hvor ansættelse endnu ikke er foretaget.</p>\r\n      <p class=\"Kapitel\" id=\"K4\"><span id=\"Kap4\">Kapitel 4</span></p>\r\n      <p class=\"KapitelOverskrift2\">Ikrafttrædelsesbestemmelser</p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Bekendtgørelsen træder i kraft den 1. juli 2009. Samtidig ophæves bekendtgørelse nr. 962 af 12. oktober 2005 om visse ligningslovsregler m.v.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Skatteministeriet, den 23. juni 2009</P><P CLASS=SIGN1 ALIGN=\"CENTER\">Kristian Jensen</P><P CLASS=SIGN2 ALIGN=\"RIGHT\">/ Birgitte Christensen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/2009"
        },
        {
            "displayName": "Accession",
            "displayValue": "B20090057805"
        },
        {
            "displayName": "Entydig dokumentidentifikation",
            "displayValue": "AN009717"
        },
        {
            "displayName": "Dato for førstegangsindlæggelse",
            "displayValue": "25/06/2009"
        },
        {
            "displayName": "Dato for indlæggelse",
            "displayValue": "25/06/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "578"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "23/06/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 2009-312-0010"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}