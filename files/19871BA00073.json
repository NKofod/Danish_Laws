{
    "id": 105880,
    "title": "1987 BSF 73   FORSLAG TIL FOLKETINGSBESLUTNING OM ADRESSELØSE FORSENDELSER ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 73",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 73 </P>  \r\n\r\n<P></P>  \r\n\r\n<P>Forslag til folketingsbeslutning om adresseløse forsendelser </P>  \r\n\r\n<P></P>  \r\n\r\n<P>Fremsat af Birthe Hansen (SF) Birgitte Husmark (SF) Hanne Thanning  \r\n\r\n Jacobsen (SF) Ingerlise Koefoed (SF) Jes Lunde (SF) Stillinger (SF) Ebba  \r\n\r\n Strange (SF) Jens Thoft (SF) </P>  \r\n\r\n<P></P>  \r\n\r\n<P>den 13. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen inden 1. juni 1988 at fremsætte </P>  \r\n\r\n<P>lovforslag, som gør det muligt for den private forbruger at frasige </P>  \r\n\r\n<P>sig modtagelsen af adresseløse forsendelser, når bortses fra </P>  \r\n\r\n<P>statslige og kommunale publikationer samt lokalaviser, som </P>  \r\n\r\n<P>indeholder stof om lokalområdet. </P>  \r\n\r\n<P>Lovforslaget skal udarbejdes efter følgende retningslinjer: </P>  \r\n\r\n<P>1. Mennesker, som ikke ønsker at modtage adresseløse forsendelser og </P>  \r\n\r\n<P>som utvetydigt gør opmærksom på dette ved at opsætte besked herom </P>  \r\n\r\n<P>på deres respektive brevkasse eller på deres indgangsdør, skal </P>  \r\n\r\n<P>respekteres og dermed friholdes for modtagelsen af ovennævnte </P>  \r\n\r\n<P>forsendelser. Undtaget fra denne bestemmelse er statslige og </P>  \r\n\r\n<P>kommunale publikationer, hvor det på omslaget tydeligt fremgår, </P>  \r\n\r\n<P>at de skal tilgå samtlige husstande, samt lokalaviser, som </P>  \r\n\r\n<P>udkommer regelmæssigt, og som indeholder stof om lokalområdet. </P>  \r\n\r\n<P>2. Alle posthuse, som omdeler adresseløse forsendelser, skal </P>  \r\n\r\n<P>fremover tilsluttes en genbrugsordning, således at overskydende </P>  \r\n\r\n<P>adresseløse forsendelser og forsendelser, som kunderne må have </P>  \r\n\r\n<P>indleveret eller nægtet at modtage, viderebringes til genbrug. </P>  \r\n\r\n<P>3. Yderligere ønskes gennemført en prisdifferentiering ved </P>  \r\n\r\n<P>postvæsenets omdeling af adresseforsendelser, således at </P>  \r\n\r\n<P>forsendelser, der kan genbruges, takstmæssigt gøres 20 pct. </P>  \r\n\r\n<P>billigere at få omdelt end forsendelser, som ikke kan genbruges. </P>  \r\n\r\n<P>Bemærkninger til forslaget </P>  \r\n\r\n<P>Importen af papir er i dag en betydelig post på valutaregnskabet. En </P>  \r\n\r\n<P>ganske betydelig del af dette papir distribueres af postvæsenet. </P>  \r\n\r\n<P>Antallet af husstande, der modtager adresseløse forsendelser, </P>  \r\n\r\n<P>udgør 2.345.998. Ved en differentieret prispolitik over for </P>  \r\n\r\n<P>adresseløse forsendelser vil man kunne øge andelen af </P>  \r\n\r\n<P>genbrugspapir, mindske belastningen af miljøet, mindske </P>  \r\n\r\n<P>valutaunderskuddet og skærpe producenternes opmærksomhed over for </P>  \r\n\r\n<P>de afledede miljøkonsekvenser. En differentieret prispolitik i </P>  \r\n\r\n<P>distributionsleddet vil ikke virke konkurrenceforvridende på </P>  \r\n\r\n<P>samme måde, som hvis man greb ind i produktionsleddet. </P>  \r\n\r\n<P>Samtidig skal nævnes, at mange af de reklamer, som ikke kan </P>  \r\n\r\n<P>genbruges, bliver trykt i udlandet. </P>  \r\n\r\n<P>Som forholdene er i dag, gøres den enkelte forbruger opmærksom på af </P>  \r\n\r\n<P>P &amp; T, at adresseløse forsendelser kan leveres tilbage til </P>  \r\n\r\n<P>posthuset, men det ændrer ikke på ressourcespildet, hvis disse </P>  \r\n\r\n<P>tilbageleverede forsendelser ikke samtidig genbruges. Derudover </P>  \r\n\r\n<P>modtager postvæsenet ca. 10 pct. flere reklamer, end det kan </P>  \r\n\r\n<P>fordele, hvilket fremgår af skrivelsen &#187;adresseløse  \r\n\r\n forsendelser&#171; </P>  \r\n\r\n<P>fra Postens Kundetjeneste. Disse forsendelser genbruges heller </P>  \r\n\r\n<P>ikke i dag, såvidt det er forslagsstillerne bekendt. </P>  \r\n\r\n<P>Når stat og kommune samt lokalaviser skal fritages for ordningen, er </P>  \r\n\r\n<P>det, fordi en del af dem har en vigtig funktion i forhold til </P>  \r\n\r\n<P>lokalsamfundet. Stat og kommune skal have mulighed for at omdele </P>  \r\n\r\n<P>vigtige meddelelser til samtlige husstande, f.eks. AIDS-pjecer </P>  \r\n\r\n<P>m.v. samt oplysninger i henhold til lov om kommuner og </P>  \r\n\r\n<P>lokalplanlægning og lignende. Forsendelser, som ønskes omdelt til </P>  \r\n\r\n<P>samtlige husstande, skal godkendes af P &amp; T efter retningslinjer </P>  \r\n\r\n<P>udarbejdet af Kultur- og Kommunikationsministeriet, og det skal </P>  \r\n\r\n<P>tydeligt fremgå af publikationen, at den skal omdeles til </P>  \r\n\r\n<P>samtlige husstande, så det ikke er det enkelte postbud, der skal </P>  \r\n\r\n<P>afgøre, hvem der skal have tryksagen, og hvem der ikke skal have </P>  \r\n\r\n<P>den. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00073"
        },
        {
            "displayName": "Entydig dokumentidentifikation",
            "displayValue": "CL004446"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "73"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}