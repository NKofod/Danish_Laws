{
    "id": 83249,
    "title": "Skrivelse om ændring af lov om social bistand ",
    "documentTypeId": "200",
    "isSagsforlobPeriodValid": false,
    "shortName": "SKR nr 19245 af 16/12/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om ændring af lov om social bistand  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Folketinget har ved 3. behandlingen d. 13. december 1996 vedtaget: </P>  \r\n\r\n<P>L 28: Forslag til lov om ændring af lov om social bistand (Regler om  \r\n\r\n oprettelse, visitation og finansiering m.v. af individuelt beskyttede  \r\n\r\n enkeltpladser efter bistandslovens §§ 91-95). </P>  \r\n\r\n<P>Lovforslaget L 28, som vedtaget ved 3. behandlingen, er medtaget som bilag  \r\n\r\n (* 1) til denne skrivelse. Teksten svarer til den vedtagne lov. </P>  \r\n\r\n<P>Loven træder i kraft d. 1. januar 1997. </P>  \r\n\r\n<P>Endvidere er som bilag (* 1) vedlagt udkast til Socialministeriets  \r\n\r\n bekendtgørelse om erhvervsområder inden for hvilke, der ikke er adgang til at  \r\n\r\n beskæftige personer i individuelt beskyttede enkeltpladser. </P>  \r\n\r\n<P>Bekendtgørelsen vil blive udsendt, så snart den er underskrevet.  \r\n\r\n Underskrivelse kan først ske, efter at loven er stadfæstet. </P>  \r\n\r\n<P CLASS=PUNKT> <B>1.</B> Baggrunden for L 28 </P>  \r\n\r\n<P>Loven er vedtaget på baggrund af anbefaling fra Udvalget om Skånejob. </P>  \r\n\r\n<P>Udvalget om skånejob blev nedsat i maj 1995 af arbejdsministeren og  \r\n\r\n socialministeren. Et enigt udvalg, herunder repræsentanterne for  \r\n\r\n arbejdsmarkedets parter, Kommunernes Landsforening og Amtsrådsforeningen i  \r\n\r\n Danmark, anbefalede en ændring af byrdefordelingen mellem stat, amt og  \r\n\r\n kommune ved oprettelse af individuelt beskyttede enkeltpladser til personer,  \r\n\r\n der ikke modtager social pension, de såkaldte 50/50 stillinger. Udvalget  \r\n\r\n anbefalede samtidig, at ansvaret for at oprette stillingerne flyttes fra  \r\n\r\n amtskommunen til kommunen. </P>  \r\n\r\n<P>Baggrunden for udvalgets forslag var et ønske om at flytte ansvaret og  \r\n\r\n finansieringen til de myndigheder, der har den største økonomiske interesse i  \r\n\r\n stillingernes oprettelse, og for at yde en hurtigere indsats over for  \r\n\r\n personer, der har behov for og ønske om at opnå en 50/50 stilling. </P>  \r\n\r\n<P CLASS=PUNKT> <B>2.</B> Lovens hovedelementer </P>  \r\n\r\n<P>Loven, som træder i kraft d. 1. januar 1997, indeholder følgende  \r\n\r\n elementer: </P>  \r\n\r\n<P>- ansvaret for oprettelse af 50/50 stillingerne flyttes fra amtskommunerne  \r\n\r\n til kommunerne </P>  \r\n\r\n<P>- kommunerne får beslutningskompetencen (visitationen) til individuelt  \r\n\r\n beskyttede enkeltpladser til personer, der ikke modtager social pension  \r\n\r\n (50/50 stillinger). Amtskommunerne bevarer dog beslutningskompetencen  \r\n\r\n (visitationen), når amtskommunen selv er arbejdsgiver </P>  \r\n\r\n<P>- amtskommunernes finansieringsandel for 50/50 stillinger overgår til  \r\n\r\n staten. </P>  \r\n\r\n<P>- en hjemmel til under hensyn til EF-traktaten at fastsætte regler om  \r\n\r\n erhvervsområder inden for hvilke, der ikke er adgang til at beskæftige  \r\n\r\n personer i individuelt beskyttede enkeltpladser ( gælder både 50/50 og 1/3  \r\n\r\n stillinger). </P>  \r\n\r\n<P>- en hjemmel for socialministeren til at fastsætte regler om  \r\n\r\n arbejdsvederlag og befordringsgodtgørelse m.v. under beskæftigelse på  \r\n\r\n revalideringsinstitutioner og beskyttede virksomheder. </P>  \r\n\r\n<P>Der sker iøvrigt ingen ændringer i amtskommunernes og kommunernes opgaver  \r\n\r\n efter bistandslovens §§ 91-95. </P>  \r\n\r\n<P CLASS=PUNKT> <B>3.</B> Kort om de enkelte ændringer </P>  \r\n\r\n<P>A. Ansvaret for oprettelse af individuelt beskyttede enkeltpladser til  \r\n\r\n personer der ikke modtager social pension ( 50/50 stillinger) </P>  \r\n\r\n<P>Kommunalbestyrelsen overtager fra 1. januar 1997 amtskommunens  \r\n\r\n forpligtelse efter § 91, stk. 1, til at sørge for individuelt beskyttede  \r\n\r\n enkeltpladser til personer, med en nedsat erhvervsevne, der ikke får pension.  \r\n\r\n Det er en forudsætning, at de pågældende ikke kan opnå beskæftigelse på  \r\n\r\n normale vilkår på arbejdsmarkedet. </P>  \r\n\r\n<P>Mulighederne for revalidering skal være udtømt. Dette indebærer, at f.eks.  \r\n\r\n et eller flere revalideringsforsøg ikke har ført til normal beskæftigelse,  \r\n\r\n eller, at kommunen, på baggrund af erhvervsevnenedsættelsens karakter  \r\n\r\n umiddelbart skønner, at en revalidering ikke vil kunne forbedre erhvervsevnen  \r\n\r\n væsentligt. </P>  \r\n\r\n<P>Forpligtelsen til at sørge for en individuelt beskyttet enkeltplads  \r\n\r\n indebærer, at kommunen skal finde en arbejdsplads, der indeholder  \r\n\r\n arbejdsfunktioner, der kan varetages af en person med netop denne nedsatte  \r\n\r\n erhvervsevne, dvs. der skal ved den konkrete placering tages hensyn til den  \r\n\r\n enkeltes erhvervsevne. </P>  \r\n\r\n<P>B. Afgørelse om ansættelse i individuelt beskyttede enkeltpladser </P>  \r\n\r\n<P>( visitation) til personer, der ikke modtager pension ( 50/50 stillinger).  \r\n\r\n</P>  \r\n\r\n<P>Efter § 94 er det kommunen, der direkte visiterer til 50/50 stillingerne,  \r\n\r\n hvilket skal sammenholdes med, at det fremover også er kommunens forpligtelse  \r\n\r\n at skaffe pladserne. </P>  \r\n\r\n<P>Amtskommunen kan - uden forudgående indstilling fra kommunalbestyrelsen -  \r\n\r\n visitere til 50/50 stillinger til personer, der ikke modtager social pension,  \r\n\r\n når amtet selv er arbejdsgiver. Da betalingsforpligtelsen påhviler kommunen  \r\n\r\n med 50 pct. refusion fra staten, skal amtskommunen dog snarest orientere  \r\n\r\n kommunen herom. Amtskommunen kan iøvrigt efter aftale med kommunalbestyrelsen  \r\n\r\n visitere til 50/50 stillinger, dvs. amtsrådet kan fremover kun visitere til  \r\n\r\n 50/50 stillinger hvis kommunalbestyrelsen forinden har godkendt dette. </P>  \r\n\r\n<P>Den myndighed der visiterer til en individuelt beskyttet enkeltplads fører  \r\n\r\n tilsyn med denne, med mindre andet er aftalt. </P>  \r\n\r\n<P>Der sker iøvrigt ikke ændringer i amtskommunernes og kommunernes nuværende  \r\n\r\n adgang til at visitere til tilbud efter bistandslovens § 91. </P>  \r\n\r\n<P>C. Amtskommunernes finansieringsandel af individuelt beskyttede  \r\n\r\n enkeltpladser til personer, der ikke modtager social pension (50/50  \r\n\r\n stillinger), overgår til staten. </P>  \r\n\r\n<P>Staten overtager amtskommunernes andel af løntilskuddet til aflønning af  \r\n\r\n personer, der ikke får social pension, i individuelt beskyttede  \r\n\r\n enkeltpladser. </P>  \r\n\r\n<P>Ændringen af finansieringen betyder, at kommunerne skal anmelde deres  \r\n\r\n udgifter til løntilskud efter loven til statsrefusion. Det er alene udgiften  \r\n\r\n til løntilskuddet, der skal anmeldes til refusion. Lønudgiften til personer i  \r\n\r\n individuelt beskyttede enkeltpladser efter 50/50-ordningen i kommunale  \r\n\r\n institutioner og virksomheder mv. kan ikke anmeldes til statsrefusion. </P>  \r\n\r\n<P>Anmeldelsen af udgifterne til refusion skal ske på et revideret skema til  \r\n\r\n brug for anmodning om forskudsvis udbetaling af statsrefusion af sociale  \r\n\r\n udgifter, som Socialministeriet vil udsende til kommunerne i begyndelsen af  \r\n\r\n 1997. Det reviderede skema skal anvendes fra og med april kvartal, d.v.s. det  \r\n\r\n skema der skal indsendes til Socialministeriet senest den 1. marts 1997. På  \r\n\r\n skemaet for april kvartal skal kommunen anmelde de anslåede udgifter til  \r\n\r\n løntilskud for januar og april kvartaler under et. </P>  \r\n\r\n<P>På det reviderede skema for anmodning om statsrefusion af sociale udgifter  \r\n\r\n vil der blive oprettet følgende 3 nye konti vedrørende udgifter til  \r\n\r\n løntilskud: </P>  \r\n\r\n<P>- Løntilskud til personer i individuelt beskyttede enkeltpladser med 50  \r\n\r\n pct. refusion. </P>  \r\n\r\n<P>- Løntilskud til flygtninge i individuelt beskyttede enkeltpladser med 100  \r\n\r\n pct. refusion. </P>  \r\n\r\n<P>- Løntilskud til flygtninge i individuelt beskyttede enkeltpladser med 75  \r\n\r\n pct. refusion. </P>  \r\n\r\n<P>I Budget- og regnskabssystemet for kommuner og amtskommuner vil der blive  \r\n\r\n oprettet en ny funktion 5.41 til registrering af udgifter til løntilskud til  \r\n\r\n personer i individuelt beskyttede enkeltpladser efter 50/50-ordningen. På  \r\n\r\n denne funktion vil der blive autoriseret 3 tilsvarende driftsgrupperinger og  \r\n\r\n 3 grupperinger til registrering af statsrefusionen. Indenrigsministeriet vil  \r\n\r\n udsende en orienteringsskrivelse til kommuner og amtskommuner m.fl. om denne  \r\n\r\n ny funktion. </P>  \r\n\r\n<P>D. Hjemmel for socialministeren til - under hensyn til EF- traktaten - at  \r\n\r\n fastsætte regler om erhvervsområder inden for hvilke, der ikke er adgang til  \r\n\r\n at beskæftige personer i individuelt beskyttede enkeltpladser (50/50- og 1/3  \r\n\r\n stillinger). </P>  \r\n\r\n<P>Efter EU-bestemmelserne kan der inden for visse erhvervsområder ikke gives  \r\n\r\n tilskud til beskæftigelse i individuelt beskyttede enkeltpladser. Der vil  \r\n\r\n derfor efter 1. januar 1997 ikke kunne oprettes individuelt beskyttede  \r\n\r\n enkeltpladser inden for de områder, der er nævnt i vedlagte udkast til  \r\n\r\n bekendtgørelse. </P>  \r\n\r\n<P>Det bemærkes, at i Danmark er det i dag kun Stålvalseværket, der er  \r\n\r\n omfattet af traktaten om Det Europæiske Kul-og Stålfællesskab (EKSF-  \r\n\r\n traktaten). </P>  \r\n\r\n<P>Skibsværfter omfattet af EU-direktiver og OECD-aftalen omfatter </P>  \r\n\r\n<P>bygning og reparation af følgende søgående skibe med metalskrog: </P>  \r\n\r\n<P>- handelsskibe på mindst 100 BT til befordring af personer og/eller gods.  \r\n\r\n</P>  \r\n\r\n<P>- fiskefartøjer på mindst 100 BT </P>  \r\n\r\n<P>- muddermaskiner eller fartøjer til andet arbejde på havet på mindst 100  \r\n\r\n BT, bortset fra boreplatforme </P>  \r\n\r\n<P>- bugserbåde med maskineffekt på mindst 365 kw. </P>  \r\n\r\n<P>Der gælder samme regler for gennemgribende ombygninger af de ovennævnte  \r\n\r\n skibe, hvis de er på mindst 1000 BT. </P>  \r\n\r\n<P>E. Hjemmel til at fastsætte regler om arbejdsvederlag samt  \r\n\r\n befordringsgodtgørelse m.v. under beskæftigelse på revalideringsinstitutioner  \r\n\r\n og beskyttede virksomheder. </P>  \r\n\r\n<P>Da det gældende cirkulære indeholder bestemmelser, der har direkte  \r\n\r\n betydning for borgerne, bør bestemmelser herom ud fra et  \r\n\r\n retssikkerhedsmæssigt synspunkt fremover fremgå af en bekendtgørelse. Der vil  \r\n\r\n snarest blive udarbejdet en bekendtgørelse herom. </P>  \r\n\r\n<P>Det er hensigten med bemyndigelsen, at den alene skal anvendes til at  \r\n\r\n fastsætte regler om arbejdsvederlag og befordringsgodtgørelse i  \r\n\r\n bekendtgørelsesform. Det er ikke hensigten at ændre i kalkulationsregler  \r\n\r\n udarbejdet af amtsrådsforeningen. </P>  \r\n\r\n<P CLASS=PUNKT> <B>4.</B> Ikrafttræden. </P>  \r\n\r\n<P>Loven træder i kraft 1.januar 1997. Herefter er det kommunerne, der skal  \r\n\r\n varetage opgaverne vedrørende individuelt beskyttede enkeltpladser til  \r\n\r\n personer, der ikke modtager social pension. Kommunerne overtager samtidig  \r\n\r\n finansieringen af allerede oprettede stillinger. </P>  \r\n\r\n<P>5.Tilsyn </P>  \r\n\r\n<P>Kommunen/ amtskommunen skal foretage opfølgning af placeringer i  \r\n\r\n individuelt beskyttede enkeltpladser. </P>  \r\n\r\n<P CLASS=PUNKT> <B>6.</B> Klageadgang. </P>  \r\n\r\n<P>Kommunens beslutning om ansættelse i individuelt beskyttede enkeltpladser  \r\n\r\n efter 50/50 ordningen kan klages til Det sociale Ankenævn efter lovens  \r\n\r\n almindelige klageregler. Amtskommunens beslutning om ansættelse i individuelt  \r\n\r\n beskyttede enkeltpladser efter 1/3 ordningen kan klages til Den sociale  \r\n\r\n Ankestyrelse, </P>  \r\n\r\n<P CLASS=PUNKT> <B>7.</B> Løn og løntilskud til personer i individuelt  \r\n\r\n beskyttede enkeltpladser. </P>  \r\n\r\n<P>Nærmere bestemmelser herom er fastsat i pkt. 74 i Socialministeriets  \r\n\r\n cirkulære af 17. december 1986, som senest ændret ved cirkulære nr. 208 af  \r\n\r\n 14. december 1993. </P>  \r\n\r\n<P>Der vil snarest muligt i det nye år blive udsendt en vejledning om  \r\n\r\n individuelt beskyttede enkeltpladser. </P>  \r\n\r\n<P CLASS=PUNKT> <B>8.</B> Vejledning om de nye regler. </P>  \r\n\r\n<P>Henvendelse om vejledning og afklaring af tvivlsspørgsmål vedrørende  \r\n\r\n anvendelsen af de nye regler skal rettes til Socialministeriet i perioden  \r\n\r\n frem til d.1. april 1997. Herefter skal henvendelse ske til Den sociale  \r\n\r\n Ankestyrelse eller de sociale ankenævn. </P>  \r\n\r\n<P>Med venlig hilsen </P>  \r\n\r\n<P>Anne Mette Lolk </P>  \r\n\r\n</DIV>",
    "isHistorical": true,
    "editorialNotes": [
        "(* 1) Bilagene udelades her."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19961924554"
        },
        {
            "displayName": "Entydig dokumentidentifikation",
            "displayValue": "CM042635"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19245"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "16/12/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialministeriet, Aktiveringskontoret, j.nr. 50136-795"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}