{
    "id": 41536,
    "title": "Bekendtgørelse om udmåling af realkreditlån ",
    "documentTypeId": "60",
    "isSagsforlobPeriodValid": false,
    "shortName": "BEK nr 515 af 28/06/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om udmåling af realkreditlån  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I medfør af § 36, stk. 10, § 44, stk. 2, og § 101, stk. 3, i  \r\n\r\n realkreditloven, jf. lov nr. 841 af 20. december 1989 med senere ændringer  \r\n\r\n fastsættes: </P>  \r\n\r\n<P> <I>Generelle regler for samtlige ejendomstyper</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Låneudmålingen foretages under bestyrelsens og  \r\n\r\n direktionens ansvar. Bestyrelsen fastlægger de generelle direktiver under  \r\n\r\n iagttagelse af reglerne i loven og denne bekendtgørelse, og det påhviler  \r\n\r\n direktionen i overensstemmelse hermed at sikre en betryggende låneudmåling i  \r\n\r\n de enkelte lånesager. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Lån udmåles på grundlag af ejendommens  \r\n\r\n kontantværdi ansat efter reglerne i Finanstilsynets bekendtgørelse om  \r\n\r\n realkreditinstitutters værdiansættelse. </P>  \r\n\r\n<P CLASS=STK> <I>Stk. 2. </I> Det skal af lånesagen klart fremgå, på hvilket  \r\n\r\n grundlag låneudmålingen er foretaget. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Lånets kontantprovenu beregnet efter kursen på  \r\n\r\n tidspunktet for instituttets seneste lånetilbud skal ligge inden for den  \r\n\r\n maksimale lånegrænse i realkreditloven for pågældende ejendomskategori og  \r\n\r\n låneformål. </P>  \r\n\r\n<P CLASS=STK> <I>Stk. 2. </I> Ved belåning af allerede behæftede ejendomme  \r\n\r\n skal behæftelsernes nominelle værdi omregnes til kontantværdi ved anvendelse  \r\n\r\n af omregningstabeller, der er fælles for alle institutter, og som udarbejdes  \r\n\r\n efter regler, der godkendes af Finanstilsynet. </P>  \r\n\r\n<P CLASS=STK> <I>Stk. 3. </I> Instituttet kan ved låneudmåling se bort fra  \r\n\r\n ejerpantebreve, skadesløsbreve og pantstiftende deklarationer til  \r\n\r\n ejerlejlighedsforeninger, grundejerforeninger eller lignende, såfremt den  \r\n\r\n samlede tinglyste hovedstol for de her nævnte hæftelser på ejendommen ikke  \r\n\r\n overstiger 29.000 kr. Ved større beløb medregnes det overskydende beløb,  \r\n\r\n ansat til pari. Beløbsgrænsen svarer til det af Danmarks Statistik pr. 1.  \r\n\r\n januar 1991 beregnede reguleringsindeks for boligbyggeri og reguleres efter  \r\n\r\n reglerne i realkreditlovens § 33, stk. 4, idet der afrundes til nærmeste hele  \r\n\r\n 1.000 kr. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Lånets størrelse og løbetid fastsættes i øvrigt  \r\n\r\n under iagttagelse af de sikkerhedshensyn, som efter forholdene skønnes  \r\n\r\n nødvendige. Ved belåning af erhvervsejendomme skal der ved låneudmålingen  \r\n\r\n tages hensyn til en vurdering af lånsøgers soliditet og kreditværdighed. </P>  \r\n\r\n<P CLASS=STK> <I>Stk. 2. </I> Ved byggeri på lejet grund må lånets løbetid  \r\n\r\n ikke overstige den aftalte lejeperiode. Instituttet skal endvidere have ret  \r\n\r\n til at indtræde i lejekontrakten i tilfælde af, at udlejer hæver denne som  \r\n\r\n følge af debitors misligholdelse af lejekontrakten. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ved udmåling af lån til ejendomme, hvortil der i  \r\n\r\n henhold til særlig lovgivning ydes offentlig støtte, kan der ydes lån ud over  \r\n\r\n den sædvanlige lånegrænse for den pågældende ejendomskategori og låneformål  \r\n\r\n mod, at der stilles offentlig garanti for den del af belåningen, som  \r\n\r\n overstiger den lånegrænse, som svarer til værdiansættelsen efter reglerne i  \r\n\r\n Finanstilsynets bekendtgørelse om realkreditinstitutters værdiansættelse.  \r\n\r\n</P>  \r\n\r\n<P> <I>Supplerende regler for visse ejendomstyper </I></P>  \r\n\r\n<P>Ejerboliger til helårsbrug og fritidshuse </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Ved lån til om- og tilbygning m.v. af  \r\n\r\n ejerboliger til helårsbrug og fritidshuse må lånets kontantprovenu ikke  \r\n\r\n overstige henholdsvis 80 pct. og 60 pct. af de afholdte og efter instituttets  \r\n\r\n skøn rimelige udgifter til arbejder og leverancer fra virksomheder, der er  \r\n\r\n registreret efter lov om almindelig omsætningsafgift (merværdiafgift). Disse  \r\n\r\n udgifter kan kun indgå i låneudmålingsgrundlaget i det omfang, der foreligger  \r\n\r\n dokumentation for, at de er afholdt til virksomheder som nævnt i 1. pkt., jf.  \r\n\r\n stk. 4. </P>  \r\n\r\n<P CLASS=STK> <I>Stk. 2. </I> Det i stk. 1 anførte låneudmålingsgrundlag kan  \r\n\r\n forhøjes med afholdte rimelige finansieringsomkostninger. Foreligger der ikke  \r\n\r\n dokumentation for finansieringsomkostninger, kan disse medregnes med et  \r\n\r\n beløb, der udgør 10 pct. af regningsbeløbet, jf. stk. 4. </P>  \r\n\r\n<P CLASS=STK> <I>Stk. 3. </I> Kun udgifter til arbejder, der er udført inden  \r\n\r\n for det sidste år før afgivelsen af lånetilbud, kan medtages ved  \r\n\r\n låneudmålingen til om- og tilbygning m.v. af de nævnte ejendomme. Er der  \r\n\r\n alene afholdt udgifter til materialer, kan disse udgifter kun medtages, hvis  \r\n\r\n materialerne er anvendt til arbejder, der er udført i det nævnte tidsrum.  \r\n\r\n Værdien af eget arbejde kan ikke medtages ved låneudmålingen. </P>  \r\n\r\n<P CLASS=STK> <I>Stk. 4. </I> Dokumentationskravet i stk. 1 betyder, at  \r\n\r\n daterede, egentlige regninger - eller kopier heraf - der specificeret viser  \r\n\r\n de enkelte udgiftsposter for de udførte arbejder, skal være instituttet i  \r\n\r\n hænde inden udbetalingen af lånet, medmindre dette er et forhåndslån. Det  \r\n\r\n skal fremgå, hvem der har udstedt regningen, der skal være udstedt til  \r\n\r\n lånsøger. Regninger dateret mere end 1 1/2 år før låneansøgningstidspunktet,  \r\n\r\n kan ikke medtages. Instituttet skal opbevare de modtagne regninger eller  \r\n\r\n kopier heraf i to år fra modtagelsen. </P>  \r\n\r\n<P CLASS=STK> <I>Stk. 5. </I> Lånets kontantprovenu må ikke overstige  \r\n\r\n låneudmålingsgrundlaget efter stk. 1-4 med fradrag af offentlige tilskud til  \r\n\r\n de pågældende arbejder. </P>  \r\n\r\n<P CLASS=STK> <I>Stk. 6. </I> Bestemmelsen i stk. 1-5 gælder uanset, om om-  \r\n\r\n og tilbygningsarbejderne mere end fordobler bygningsværdien, og belåning  \r\n\r\n derfor kan ske i henhold til realkreditlovens § 26, stk. 2, og § 27, stk. 2.  \r\n\r\n</P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Til arbejder som nævnt i realkreditlovens § 39  \r\n\r\n kan lånet dog udmåles således, at det svarer til samtlige afholdte rimelige  \r\n\r\n udgifter, jf. § 6, stk. 1. Det forudsættes herved, at der er stillet  \r\n\r\n offentlig garanti for den del af lånet, som måtte ligge ud over de sædvanlige  \r\n\r\n lånegrænser, jf. realkreditlovens § 39, stk. 4. </P>  \r\n\r\n<P CLASS=STK> <I>Stk. 2. </I> Ved rimelige udgifter forstås udgifter, der  \r\n\r\n ikke overstiger, hvad der efter instituttets skøn svarer til sædvanlige  \r\n\r\n omkostninger ved gennemførelsen af byggearbejder af den pågældende art og  \r\n\r\n kvalitet i ejendomme af tilsvarende karakter. </P>  \r\n\r\n<P CLASS=STK> <I>Stk. 3. </I> I låneudmålingsgrundlaget skal fragå eventuel  \r\n\r\n offentlig støtte, som dækker en del af de afholdte udgifter til gennemførelse  \r\n\r\n af det byggearbejde, der søges belånt. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Ved lån til opførelse samt om- og tilbygning  \r\n\r\n m.v. af ejerboliger til helårsbrug samt fritidshuse kan udgifter til  \r\n\r\n husholdningsmaskiner (hårde hvidevarer) ikke indgå i låneudmålingsgrundlaget,  \r\n\r\n jf. dog stk. 2. </P>  \r\n\r\n<P CLASS=STK> <I>Stk. 2. </I> Ved lån til om- og tilbygning m.v. af ejendomme  \r\n\r\n som nævnt i stk. 1, kan husholdningsmaskiner (hårde hvidevarer) indgå i  \r\n\r\n låneudmålingsgrundlaget, hvis den pågældende ejendom er omfattet af en senest  \r\n\r\n den 27. marts 1985 godkendt saneringsplan, en vedtaget byfornyelsesbeslutning  \r\n\r\n eller en vedtaget boligforbedringsbeslutning. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Ved lån til indfrielse af realkreditlån og  \r\n\r\n realkreditlignende lån, jf. § 2 i lov om realkreditlignende lån og  \r\n\r\n andelsboliglån m.v., i ejerboliger til helårsbrug kan  \r\n\r\n finansieringsomkostninger indgå i låneudmålingsgrundlaget i det omfang, lånet  \r\n\r\n kan ydes inden for 80 pct. af ejendommens værdi. </P>  \r\n\r\n<P CLASS=STK> <I>Stk. 2. </I> Ved lån som nævnt i stk. 1 i fritidshuse kan  \r\n\r\n finansieringsomkostninger indgå i låneudmålingsgrundlaget i det omfang, lånet  \r\n\r\n kan ydes inden for 60 pct. af ejendommens værdi. </P>  \r\n\r\n<P CLASS=STK> <I>Stk. 3. </I> Ved lån til indfrielse af andre prioriteter i  \r\n\r\n ejerboliger til helårsbrug og fritidshuse kan finansieringsomkostninger indgå  \r\n\r\n i låneudmålingsgrundlaget, såfremt lånet kan ydes indenfor 40 pct. af  \r\n\r\n ejendommens værdi. </P>  \r\n\r\n<P> <I>Kontor- og forretningsejendomme samt private udlejningsejendomme til  \r\n\r\n helårsbeboelse</I>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Lån i kontor- og forretningsejendomme samt  \r\n\r\n private udlejningsejendomme til helårsbeboelse må ikke udmåles, så nettolejen  \r\n\r\n opgjort efter reglerne i Finanstilsynets bekendtgørelse om  \r\n\r\n realkreditinstitutters værdiansættelse er mindre end de årlige ydelser på det  \r\n\r\n tilbudte realkreditlån med tillæg af årlige ydelser på et lån med maksimal  \r\n\r\n løbetid og med et kontantprovenu svarende til de samlede omkostninger ved  \r\n\r\n indfrielse af eventuelle foranstående prioriteter. </P>  \r\n\r\n<P> <I>Landbrugs- og skovbrugsejendomme, gartnerier m.v.</I>  </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Ved belåning af landbrugsejendomme m.v. skal  \r\n\r\n der - især ved långivning ud over 45 pct., af ejendommens værdi - tages  \r\n\r\n hensyn til det finansierede aktivs levetid ved fastsættelsen af lånets  \r\n\r\n løbetid. </P>  \r\n\r\n<P> <I>Blandede ejendomme</I>  </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> For ejendomme, der anvendes til flere formål,  \r\n\r\n fastsættes lånets størrelse særskilt for ejendommens enkelte dele, bestemt  \r\n\r\n efter disses anvendelsesformål, jf. dog realkreditlovens § 45, stk. 3. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Ved belåning af ejendomme, der anvendes til  \r\n\r\n flere formål, fordeles eksisterende behæftelser på ejendommens enkelte dele  \r\n\r\n på grundlag af oplysninger om belåningsformålet for de eksisterende  \r\n\r\n behæftelser, der så vidt muligt henregnes til den til belåningsformålet  \r\n\r\n hørende del af ejendommen. Er der ikke holdepunkter for fordelingen af de  \r\n\r\n eksisterende behæftelser på grundlag af disses belåningsformål, fordeles  \r\n\r\n eksisterende behæftelser på ejendommens enkelte dele i samme forhold som  \r\n\r\n værdiansættelsen er fordelt på disse. </P>  \r\n\r\n<P> <I>Straffebestemmelse</I>  </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Overtrædelse af bestemmelserne i denne  \r\n\r\n bekendtgørelse straffes med bøde. </P>  \r\n\r\n<P> <I>Ikrafttræden</I>  </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Bekendtgørelsen træder i kraft den 1. august  \r\n\r\n 1991. </P>  \r\n\r\n<P CLASS=STK> <I>Stk. 2. </I> Bekendtgørelsen gælder også for lånetilbud, der  \r\n\r\n erstatter tilbud afgivet før 1. august 1991. </P>  \r\n\r\n<P CLASS=STK> <I>Stk. 3. </I> Bekendtgørelse nr. 113 af 15. februar 1989 om  \r\n\r\n realkreditinstitutternes værdiansættelse og låneudmåling ophæves. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Såfremt særlige forhold tilsiger det, kan  \r\n\r\n boligministeren fastsætte regler, hvorefter bekendtgørelsens bestemmelser  \r\n\r\n fraviges i forbindelse med långivning i udlandet. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Boligministeriet, den 28. juni 1991 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Svend E. Hovmand </P>  \r\n\r\n<P CLASS=MINISTER ALIGN=RIGHT>/ Hanne Victor Hansen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/1991"
        },
        {
            "displayName": "Accession",
            "displayValue": "B19910051505"
        },
        {
            "displayName": "Entydig dokumentidentifikation",
            "displayValue": "CM000023"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "515"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "28/06/1991"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Boligmin. D 1-2381-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}