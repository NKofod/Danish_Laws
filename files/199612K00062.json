{
    "id": 112091,
    "title": "1996 LSF 62   FORSLAG TIL LOV OM ÆNDRING AF KILDESKATTELOVEN (LØN FOR ARBEJDE I   UDLANDET, OVERFØRSEL AF SKAT) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 62",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 62 </P>  \r\n\r\n<P></P>  \r\n\r\n<P>Forslag til Lov om ændring af kildeskatteloven (Løn for arbejde i  \r\n\r\n udlandet, overførsel af skat) </P>  \r\n\r\n<P></P>  \r\n\r\n<P>Fremsat af skatteministeren (Carsten Koch) </P>  \r\n\r\n<P></P>  \r\n\r\n<P>den 7. november 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 17. december 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960121630\"> Lov nr. 1216 af 27/12/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om opkrævning af indkomst- og formueskat for personer m.v.  \r\n\r\n (kildeskat), jf. lovbekendtgørelse nr. 519 af 22. juni 1995, som senest  \r\n\r\n ændret ved § 3 i lov nr. 487 af 12. juni 1996, foretages følgende ændringer:  \r\n\r\n</P>  \r\n\r\n<P> <B>1.</B> Efter § 62 C indsættes: </P>  \r\n\r\n<P>&#187; <B>§ 62 D.</B> Ved fastsættelsen af grundlaget for den foreløbige  \r\n\r\n skattesvarelse, jf. §§ 52-55,for en skattepligtig person, som har lønindkomst  \r\n\r\n for personligt arbejde på Færøerne, i Grønland eller i en fremmed stat  \r\n\r\n (arbejdsstaten), jf. stk. 3, for en arbejdsgiver med hjemting her i landet,  \r\n\r\n skal bestemmelsen i ligningslovens § 33 A eller i en  \r\n\r\n dobbeltbeskatningsoverenskomst om nedsættelse af skat for sådan lønindkomst  \r\n\r\n kun anvendes, hvis den skattepligtige dokumenterer, at den pågældende betaler  \r\n\r\n skat i arbejdsstaten af lønindkomsten for arbejdet der. 1. pkt. omfatter dog  \r\n\r\n ikke personer, der er udsendt af den danske stat eller anden dansk offentlig  \r\n\r\n myndighed til tjeneste uden for riget, eller tilfælde, hvor en  \r\n\r\n dobbeltbeskatningsoverenskomst har tillagt Danmark beskatningsretten til  \r\n\r\n lønindkomsten. </P>  \r\n\r\n<P> <I>Stk. 2.</I> Overskydende skat for en person, som har haft lønindkomst  \r\n\r\n som nævnt i stk. 1, kan overføres til den pågældendes arbejdsgiver, i det  \r\n\r\n omfang denne har betalt den pågældendes skat til arbejdsstaten af  \r\n\r\n lønindkomsten for arbejdet der. </P>  \r\n\r\n<P> <I>Stk. 3.</I> Bestemmelserne i stk. 1 og 2 skal kun anvendes ved  \r\n\r\n personligt arbejde i en fremmed stat, som er omfattet af EF's  \r\n\r\n bistandsdirektiv (Rådets direktiv nr. 77/799/EØF af 19. december 1977) eller  \r\n\r\n OECD's og Europarådets bistandskonvention (af 25. januar 1988), og som har  \r\n\r\n indgået en aftale med Danmark om gensidig administrativ bistand med  \r\n\r\n inddrivelse af skattekrav.&#171; </P>  \r\n\r\n<P> <B>2.</B>  <I>§ 88</I> affattes således: </P>  \r\n\r\n<P>&#187; <B>§ 88.</B> Skatteministeren bemyndiges til under forbehold af  \r\n\r\n gensidighed at indgå aftaler med Færøerne og Grønland om, at personer,  \r\n\r\n dødsboer, selskaber, foreninger, institutioner m.v., der har hjemting i den  \r\n\r\n ene del af riget, skal foretage indeholdelse af kildeskat til den anden del  \r\n\r\n af riget, for så vidt angår indkomst, som er omfattet af skattepligt efter  \r\n\r\n skattelovgivningen i den anden del af riget. </P>  \r\n\r\n<P> <I>Stk. 2.</I> Skatteministeren bemyndiges til under forbehold af  \r\n\r\n gensidighed at indgå aftaler med fremmede stater, som er omfattet af EF's  \r\n\r\n bistandsdirektiv (Rådets direktiv nr. 77/799/EØF af 19. december 1977) eller  \r\n\r\n OECD's og Europarådets bistandskonvention (af 25. januar 1988), om, at  \r\n\r\n foreløbige skatter, der i den ene stat er indeholdt i en indkomst, kan  \r\n\r\n overføres til dækning af den anden stats skattekrav i samme indkomst. </P>  \r\n\r\n<P> <I>Stk. 3.</I> Skatteministeren fastsætter de nærmere regler om  \r\n\r\n opkrævning og afregning af kildeskat i tilfælde, der er omfattet af aftaler,  \r\n\r\n som nævnt i stk. 1 og 2. I det omfang bestemmelserne om A-indkomst og A-skat  \r\n\r\n efter deres indhold ikke er anvendelige, eller hvor praktiske hensyn i øvrigt  \r\n\r\n taler derfor, kan ministeren fastsætte særlige regler om, hvorledes der skal  \r\n\r\n forholdes med de omhandlede indkomst- ogskattebeløb.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> Kildeskattelovens § 62 D som indsat ved § 1, nr. 1, har  \r\n\r\n virkning for den foreløbige skattesvarelse for indkomståret 1997, som  \r\n\r\n fastsættes eller ændres dagen efter bekendtgørelsen i Lovtidende eller  \r\n\r\n senere, samt for fastsættelse af den foreløbige skattesvarelse for senere  \r\n\r\n indkomstår. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om opkrævning af indkomst- og formueskat for personer m.v.  \r\n\r\n (kildeskat), jf. lovbekendtgørelse nr. 519 af 22. juni 1995, som senest  \r\n\r\n ændret ved § 3 og § 8 i lov nr. 487 af 12. juni 1996, foretages følgende  \r\n\r\n ændringer: </P>  \r\n\r\n<P> <B>1.</B> Efter <I>§ 62 C</I> indsættes: </P>  \r\n\r\n<P>&#187; <B>§ 62 D.</B> Ved fastsættelsen af grundlaget for den foreløbige  \r\n\r\n skattesvarelse, jf. §§ 52-55, for en skattepligtig person, som har  \r\n\r\n lønindkomst for personligt arbejde på Færøerne, i Grønland eller i en fremmed  \r\n\r\n stat (arbejdsstaten), jf. stk. 3, for en arbejdsgiver med hjemting her i  \r\n\r\n landet, skal bestemmelsen i ligningslovens § 33 A eller i en  \r\n\r\n dobbeltbeskatningsoverenskomst om nedsættelse af skat for sådan lønindkomst  \r\n\r\n kun anvendes, hvis den skattepligtige dokumenterer, at han betaler skat i  \r\n\r\n arbejdsstaten af lønindkomsten for arbejdet der. 1. pkt. omfatter dog ikke  \r\n\r\n personer, der er udsendt af den danske stat eller anden dansk offentlig  \r\n\r\n myndighed til tjeneste uden for riget, eller tilfælde, hvor en  \r\n\r\n dobbeltbeskatningsoverenskomst har tillagt Danmark beskatningsretten til  \r\n\r\n lønindkomsten. </P>  \r\n\r\n<P> <I>Stk. 2.</I> Overskydende skat for en person, som har haft lønindkomst  \r\n\r\n som nævnt i stk. 1, kan overføres til den pågældendes arbejdsgiver, i det  \r\n\r\n omfang denne har betalt den pågældendes skat til arbejdsstaten af  \r\n\r\n lønindkomsten for arbejdet der. </P>  \r\n\r\n<P> <I>Stk. 3.</I> Bestemmelserne i stk. 1 og 2 skal kun anvendes ved  \r\n\r\n personligt arbejde i en fremmed stat, som er omfattet af EU's  \r\n\r\n bistandsdirektiv (Rådets direktiv nr. 77/799/EØF af 19. december 1977) eller  \r\n\r\n OECD og Europarådets bistandskonvention (af 25. januar 1988), og som har  \r\n\r\n indgået en aftale med Danmark om gensidig administrativ bistand med  \r\n\r\n inddrivelse af skattekrav.&#171;. </P>  \r\n\r\n<P> <B>2.</B>  <I>§ 88</I> affattes således: </P>  \r\n\r\n<P>&#187; <B>§ 88.</B> Skatteministeren bemyndiges til under forbehold af  \r\n\r\n gensidighed at indgå aftaler med Færøerne og Grønland om, at personer,  \r\n\r\n dødsboer, selskaber, foreninger, institutioner m.v., der har hjemting i den  \r\n\r\n ene del af riget, skal foretage indeholdelse af kildeskat til den anden del  \r\n\r\n af riget, for så vidt angår indkomst, som er omfattet af skattepligt efter  \r\n\r\n skattelovgivningen i den anden del af riget. </P>  \r\n\r\n<P> <I>Stk. 2.</I> Skatteministeren bemyndiges til under forbehold af  \r\n\r\n gensidighed at indgå aftaler med fremmede stater, som er omfattet af EU's  \r\n\r\n bistandsdirektiv (Rådets direktiv nr. 77/799/EØF af 19. december 1977) eller  \r\n\r\n OECD og Europarådets bistandskonvention (af 25. januar 1988), om, at  \r\n\r\n foreløbige skatter, der i den ene stat er indeholdt i en indkomst, kan  \r\n\r\n overføres til dækning af den anden stats skattekrav i samme indkomst. </P>  \r\n\r\n<P> <I>Stk. 3.</I> Skatteministeren fastsætter de nærmere regler om  \r\n\r\n opkrævning og afregning af kildeskat i tilfælde, der er omfattet af aftaler,  \r\n\r\n som nævnt i stk. 1 og 2. I det omfang bestemmelserne om A-indkomst og A-skat  \r\n\r\n efter deres indhold ikke er anvendelige, eller hvor praktiske hensyn i øvrigt  \r\n\r\n taler derfor, kan ministeren fastsætte særlige regler om, hvorledes der skal  \r\n\r\n forholdes med de omhandlede indkomst- ogskattebeløb.&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Lovforslagets formål er at at mindske problemerne med, at danske  \r\n\r\n skattemyndigheder skal inddrive udenlandsk skat hos en dansk lønmodtager, der  \r\n\r\n har arbejdet i udlandet, eller at danske arbejdsgivere kommer til at betale  \r\n\r\n udenlandsk skat for deres medarbejdere, der har arbejdet i udlandet. </P>  \r\n\r\n<P>De foreslåede regler skal derfor kun gælde for lønindkomst ved arbejde i  \r\n\r\n udlandet, hvis lønmodtageren ikke betaler skat til den stat, hvor arbejdet  \r\n\r\n udføres (arbejdsstaten). </P>  \r\n\r\n<P>Den manglende løbende beskatning i arbejdsstaten kan nemlig medføre, at  \r\n\r\n danske myndigheder senere skal inddrive arbejdsstatens skat af samme løn hos  \r\n\r\n samme lønmodtager. Det kan også medføre, at arbejdsstatens skattemyndigheder  \r\n\r\n pålægger lønmodtagerens danske arbejdsgiver at betale lønmodtagerens skat til  \r\n\r\n arbejdsstaten. Danske arbejdsgivere med virksomhed i udlandet er således i  \r\n\r\n flere tilfælde blevet pålagt at betale deres medarbejderes udenlandske skat.  \r\n\r\n</P>  \r\n\r\n<P>Efter særlige regler i skattelovgivningen nedsættes den danske beskatning  \r\n\r\n af løn for arbejde i udlandet. Forslaget medfører, at de danske  \r\n\r\n skattemyndigheder alligevel ikke skal nedsætte de danske forskudsskatter af  \r\n\r\n løn for arbejde i udlandet, med mindre lønmodtageren allerede betaler  \r\n\r\n kildeskat af lønnen i den stat, hvor arbejdet er udført. </P>  \r\n\r\n<P>De særlige regler om nedsat dansk beskatning af udenlandsk lønindkomst vil  \r\n\r\n i såfald først få virkning ved ligningen og årsopgørelsen. Lønmodtageren vil  \r\n\r\n være berettiget til overskydende skat (plus godtgørelse). </P>  \r\n\r\n<P>Den overskydende skat skal dog ikke udbetales til skatteyderen, i det  \r\n\r\n omfang arbejdsstaten anmoder om bistand med inddrivelse af dens skattekrav  \r\n\r\n mod samme lønmodtager. </P>  \r\n\r\n<P>Hvis arbejdsstaten i stedet har pålagt lønmodtagerens arbejdsgiver at  \r\n\r\n betale lønmodtagerens skat til arbejdsstaten af løn for arbejdet der, skal  \r\n\r\n den overskydende skat kunne overføres til arbejdsgiveren til dækning af  \r\n\r\n dennes krav. </P>  \r\n\r\n<P>De foreslåede regler skal kun anvendes for løn ved arbejde på Færøerne, i  \r\n\r\n Grønland eller i en fremmed stat, som er omfattet af EU's bistandsdirektiv  \r\n\r\n eller OECD/Europarådets bistandskonvention, og som har en aftale med Danmark  \r\n\r\n om administrativ bistand med inddrivelse af skattekrav. Lovforslaget vil  \r\n\r\n derfor omfatte arbejde udført i Belgien, Finland, Frankrig, Holland, Island,  \r\n\r\n Luxembourg, Norge, Sverige, Tyskland samt (i et vist omfang) USA. </P>  \r\n\r\n<P>Det foreslås også, at skatteministeren bemyndiges til at indgå aftaler med  \r\n\r\n andre stater - på basis af gensidighed - om, at foreløbig skat, som er  \r\n\r\n indeholdt i den ene stat, skal kunne overføres til dækning af skat i den  \r\n\r\n anden stat. </P>  \r\n\r\n<P> <I>Administrative konsekvenser</I>  </P>  \r\n\r\n<P>Forslaget skønnes ikke at ville have nævneværdige administrative  \r\n\r\n konsekvenser. </P>  \r\n\r\n<P> <I>Provenumæssige og erhvervsøkonomiske konsekvenser</I>  </P>  \r\n\r\n<P>I takt med, at der efter lovforslagets bemyndigelse indgås aftaler med  \r\n\r\n flere lande om overførsel af indeholdt skat, vil Danmark i større omfang  \r\n\r\n kunne få inddrevet dansk skat ved overførsel af skat, der er indeholdt i  \r\n\r\n udlandet. </P>  \r\n\r\n<P>Den foreslåede adgang til overførsel af overskydende skat mv. til  \r\n\r\n udenlandske skattemyndigheder vil ikke have provenumæssige konsekvenser. </P>  \r\n\r\n<P>Lovforslaget skønnes ikke at have erhvervsøkonomiske konsekvenser. </P>  \r\n\r\n<P> <I>Forholdet til EU-retten</I>  </P>  \r\n\r\n<P>Forslaget skønnes ikke at have EU-retlige aspekter. </P>  \r\n\r\n<P>Forslaget medfører ikke, at en lønmodtager, der tager arbejde i en anden  \r\n\r\n medlemsstat, bliver undergivet en mere byrdefuld beskatning. Forslaget skal  \r\n\r\n alene sikre bedre muligheder for inddrivelse af de skatter, som lønmodtageren  \r\n\r\n skal betale i denne anden medlemsstat. </P>  \r\n\r\n<P> <I>Bemærkninger til de enkelte bestemmelser</I>  </P>  \r\n\r\n<P>Til § 1, nr. 1. </P>  \r\n\r\n<P>Personer, der er fuldt skattepligtige til Danmark, er skattepligtige af  \r\n\r\n samtlige deres indtægter, hvad enten de hidrører her fra landet eller fra  \r\n\r\n udlandet. Der vil dog typisk ske en nedsættelse af dansk beskatning af løn  \r\n\r\n for arbejde i udlandet efter særlige skatteregler, nemlig enten  \r\n\r\n ligningslovens § 33 A eller regler i en dobbeltbeskatningsoverenskomst. </P>  \r\n\r\n<P>Efter reglen i ligningslovens § 33 A skal en fuldt skattepligtig person  \r\n\r\n ikke betale den danske skat, der falder på lønindkomst ved arbejde uden for  \r\n\r\n riget. Det er bl.a. en betingelse, at arbejdet i udlandet er udført i  \r\n\r\n forbindelse med et ophold uden for riget i mindst 6 måneder, som må være  \r\n\r\n afbrudt af ophold i Danmark på sammenlagt højst 42 dage på grund af  \r\n\r\n nødvendigt arbejde her i landet samt ferie eller lignende. I de tilfælde,  \r\n\r\n hvor en dobbeltbeskatningsoverenskomst mellem Danmark og arbejdsstaten  \r\n\r\n afskærer arbejdsstaten fra at beskatte lønindkomsten, gives der dog kun  \r\n\r\n nedsættelse for den halve danske skat af den udenlandske lønindkomst. </P>  \r\n\r\n<P>Hvis Danmark har indgået en dobbeltbeskatningsoverenskomst med  \r\n\r\n arbejdsstaten, kan den danske beskatning af lønindkomsten i stedet blive  \r\n\r\n nedsat efter reglerne i denne overenskomst. Nedsættelsen sker for at undgå,  \r\n\r\n at lønmodtageren både skal betale skat i Danmark og i arbejdsstaten af den  \r\n\r\n samme lønindkomst. </P>  \r\n\r\n<P>Når en dansk lønmodtager udfører arbejde i en fremmed stat  \r\n\r\n (arbejdsstaten), vil den pågældende nemlig som regel også være skattepligtig  \r\n\r\n af lønindkomsten i arbejdsstaten. </P>  \r\n\r\n<P>Arbejdsstaten vil typisk beskatte lønindkomsten for arbejdet der, hvad  \r\n\r\n enten arbejdsgiveren er hjemmehørende der eller i udlandet (fx i Danmark). I  \r\n\r\n de tilfælde, hvor arbejdsgiveren ikke er hjemmehørende i arbejdsstaten, kan  \r\n\r\n denne stat dog have praktiske vanskeligheder ved at gennemføre beskatningen.  \r\n\r\n Dette kan skyldes, at arbejdsstatens skattemyndigheder først på et sent  \r\n\r\n tidspunkt får kendskab til arbejdsforholdet i den pågældende stat. </P>  \r\n\r\n<P>Resultatet kan blive, at arbejdsstaten først efterfølgende gennemfører  \r\n\r\n beskatningen af den løn, som den danske lønmodtager har erhvervet ved arbejde  \r\n\r\n i denne stat. </P>  \r\n\r\n<P>I de fleste tilfælde vil arbejdsstaten først søge at opkræve skattekravet  \r\n\r\n hos lønmodtageren. Hvis arbejdsstaten først gennemfører beskatningen af  \r\n\r\n lønindkomsten, efter at arbejdsforholdet i denne stat er ophørt og  \r\n\r\n lønmodtageren har forladt staten, kan det være svært at få skatten opkrævet  \r\n\r\n hos lønmodtageren. I så fald kan arbejdsstaten anmode de danske  \r\n\r\n skattemyndigheder om at inddrive skatten på dens vegne, hvis der er en aftale  \r\n\r\n mellem Danmark og arbejdsstaten om bistand til inddrivelse af skattekrav.  \r\n\r\n</P>  \r\n\r\n<P>Det er en administrativ belastning for de danske myndigheder, at de skal  \r\n\r\n tvangsinddrive udenlandsk indkomstskat på udenlandske myndigheders vegne hos  \r\n\r\n en person her i landet. Det er også uhensigtsmæssigt for den berørte  \r\n\r\n skatteyder, som skal betale omkostningerne ved inddrivelse. </P>  \r\n\r\n<P>I nogle tilfælde søger arbejdsstaten også at gennemføre skattekravet mod  \r\n\r\n lønmodtageren ved at gøre den pågældendes arbejdsgiver ansvarlig for  \r\n\r\n betalingen af skatten. Danske virksomheder med aktivitet i udlandet er  \r\n\r\n således i flere tilfælde blevet pålagt at betale deres medarbejderes  \r\n\r\n udenlandske skat, så virksomheden derefter er henvist til selv at søge at få  \r\n\r\n det beløb, som virksomheden har lagt ud, dækket hos medarbejderne. Det er  \r\n\r\n især svært, hvis medarbejderne ikke længere arbejder for samme virksomhed.  \r\n\r\n</P>  \r\n\r\n<P>Skattemyndighedernes arbejde med at inddrive udenlandsk skat hos  \r\n\r\n lønmodtagere eller en arbejdsgivers arbejde med at få lønmodtagere til at  \r\n\r\n betale et krav for at have betalt deres skat er ofte vanskeligt som følge af,  \r\n\r\n at de pågældende personer har undladt at sætte det beløb, som de har sparet  \r\n\r\n ved nedsættelsen af de foreløbige danske skatter af den udenlandske løn, til  \r\n\r\n side til betaling af udenlandsk skat af den samme løn. </P>  \r\n\r\n<P>Formålet med lovforslaget er at mindske disse problemer. </P>  \r\n\r\n<P>De foreslåede regler medfører, at hvis en lønmodtager med arbejde i  \r\n\r\n udlandet ikke betaler løbende skat i arbejdsstaten, vil de særlige regler om  \r\n\r\n nedsat dansk beskatning af lønindkomsten først få virkning ved ligningen og  \r\n\r\n årsopgørelsen. Lønmodtageren vil være berettiget til overskydende skat plus  \r\n\r\n godtgørelse. </P>  \r\n\r\n<P>Hvis arbejdsstatens myndigheder anmoder de danske myndigheder om bistand  \r\n\r\n til inddrivelse af dens krav på skat af en lønindkomst inden årsopgørelsen,  \r\n\r\n kan det beløb, der skal udbetales som overskydende dansk skat, anvendes til  \r\n\r\n betaling af den udenlandske skat. Hvis arbejdsstatens myndigheder i stedet  \r\n\r\n har pålagt den danske arbejdsgiver at betale medarbejdernes skat, kan det  \r\n\r\n beløb, der skal udbetales som overskydende skat, anvendes til betaling af  \r\n\r\n arbejdsgiverens krav. </P>  \r\n\r\n<P>Den foreslåede regel i kildeskattelovens § 62 D, stk. 1, skal derfor  \r\n\r\n anvendes i tilfælde, hvor en lønmodtager har lønindkomst ved arbejde i  \r\n\r\n udlandet (arbejdsstaten), og lønmodtageren er omfattet af regler om  \r\n\r\n skattefritagelse eller nedsættelse i ligningslovens § 33 A eller en  \r\n\r\n dobbeltbeskatningsoverenskomst. Løn for arbejde på Færøerne eller i Grønland  \r\n\r\n kan dog kun være omfattet af en dobbeltbeskatningsoverenskomst. </P>  \r\n\r\n<P>Under hensyn til formålet med lovforslaget (bl.a. at imødegå problemer med  \r\n\r\n danske myndigheders inddrivelse af udenlandske skatter af løn for arbejde i  \r\n\r\n udlandet) skal de foreslåede regler ikke anvendes i de tilfælde, hvor en  \r\n\r\n dobbeltbeskatningsoverenskomst mellem Danmark og arbejdsstaten medfører, at  \r\n\r\n arbejdsstaten er afskåret fra at beskatte lønindkomsten, og hvor  \r\n\r\n ligningslovens § 33 A, stk. 3, medfører, at der gives halv nedsættelse af den  \r\n\r\n danske skat af den udenlandske lønindkomst. </P>  \r\n\r\n<P>De foreslåede regler heller ikke anvendes, hvis lønmodtageren  \r\n\r\n dokumenterer, at han betaler skat i arbejdsstaten af lønindkomsten for  \r\n\r\n arbejdet der. Dette kan f.eks. ske ved, at den pågældendes arbejdsgiver  \r\n\r\n attester, at der sker beskatning af lønindkomsten. </P>  \r\n\r\n<P>Efter formålet skal de foreslåede regler også kun gælde for udenlandsk  \r\n\r\n lønindkomst under forudsætning af, at lønindkomsten er omfattet af en aftale  \r\n\r\n om bistand med inddrivelse af udenlandske skatter. </P>  \r\n\r\n<P>De foreslåede regler skal kun anvendes ved arbejde på Færøerne, i Grønland  \r\n\r\n eller i en fremmed stat, som er omfattet af EU's bistandsdirektiv eller  \r\n\r\n OECD/Europarådets bistandskonvention, og som har en aftale med Danmark om  \r\n\r\n administrativ bistand med inddrivelse af skattekrav (dvs.Belgien, Finland,  \r\n\r\n Frankrig, Holland, Island, Luxembourg, Norge, Sverige, Tyskland samt (i det  \r\n\r\n omfang, lønmodtageren ikke er dansk statsborger) USA. </P>  \r\n\r\n<P>De foreslåede regler skal derfor ikke omfatte personer, der er udsendt af  \r\n\r\n den danske stat eller anden dansk offentlig myndighed til tjeneste uden for  \r\n\r\n riget, idet disse personer ikke kan beskattes af den stat, hvor de udfører  \r\n\r\n deres tjeneste. </P>  \r\n\r\n<P>Den foreslåede regel i § 62 D, stk. 1, medfører, at når disse  \r\n\r\n forudsætninger er opfyldt, skal der ved forskudsregistreringen ikke tages  \r\n\r\n hensyn til reglerne i ligningslovens § 33 A eller i en  \r\n\r\n dobbeltbeskatningsoverensskomst. Det medfører, at de foreløbige skatter af  \r\n\r\n udenlandsk lønindkomst ikke bliver nedsat. </P>  \r\n\r\n<P>På samme måde kan en lønmodtager i løbet af et indkomstår ikke anmode om  \r\n\r\n tilbagebetaling af for meget betalt skat for samme indkomstår, jf.  \r\n\r\n kildeskattelovens § 55, for så vidt angår udenlandsk lønindkomst. </P>  \r\n\r\n<P>De foreslåede regler medfører alene, at der ved forskudsregistreringen  \r\n\r\n skal ses bort fra reglen i ligningslovens § 33 A eller i en  \r\n\r\n dobbeltbeskatningsoverenskomst om fritagelse for dansk skat. De foreslåede  \r\n\r\n regler medfører derimod ikke, at der ved forskudsregistreringen skal ses bort  \r\n\r\n fra fradrag for udgifter for arbejde i udlandet. </P>  \r\n\r\n<P>Når der ikke tages hensyn til regler om skattefritagelse eller  \r\n\r\n -nedsættelse ved forskudsregistreringen, vil de foreløbige skatter alt andet  \r\n\r\n lige bliver større end den endelige skat, således at lønmodtageren skal have  \r\n\r\n udbetalt overskydende skat (med godtgørelse, der for tiden udgør 4 pct., samt  \r\n\r\n eventuelle renter, hvis udbetalingen sker efter 1. oktober i det år, hvor  \r\n\r\n ligningen foretages). </P>  \r\n\r\n<P>Hvis arbejdsstatens myndigheder har opgjort skattekravet mod en dansk  \r\n\r\n lønmodtager og anmodet de danske myndigheder om bistand til inddrivelse af  \r\n\r\n dette krav inden udbetalingen af overskydende dansk skat, kan det beløb, der  \r\n\r\n skal udbetales, anvendes til betaling af den udenlandske skat. </P>  \r\n\r\n<P>Hvis arbejdsstatens myndigheder har opgjort skattekravet mod en dansk  \r\n\r\n lønmodtager og pålagt den pågældendes arbejdsgiver at betale skattekravet,  \r\n\r\n kan det beløb, der skal udbetales som overskydende dansk skat, overføres til  \r\n\r\n betaling af det beløb, som arbejdsgiveren har betalt, jf. den foreslåede  \r\n\r\n regel i kildeskattelovens § 62 D, stk. 2. </P>  \r\n\r\n<P>Dette gælder også i tilfælde, hvor danske myndigheder har andre krav mod  \r\n\r\n den pågældende lønmodtager. Hvis omvendt arbejdsgiveren har andre krav mod  \r\n\r\n lønmodtageren (end den betalte udenlandske skat), kan den overskydende skat  \r\n\r\n ikke overføres til arbejdsgiveren til dækning af dette krav. </P>  \r\n\r\n<P>Til § 1, nr. 2. </P>  \r\n\r\n<P>Den gældende bestemmelse i kildeskattelovens § 88 er en udmøntning af  \r\n\r\n artikel 25 i den dansk-grønlandske dobbeltbeskatningsaftale af 18. oktober  \r\n\r\n 1979. Det er her aftalt, at når en person eller et selskab m.v. i den ene del  \r\n\r\n af riget udbetaler løn og pension, som kan beskattes i den anden del af  \r\n\r\n riget, skal der foretages indeholdelse af kildestat i den førstnævnte del af  \r\n\r\n riget. </P>  \r\n\r\n<P>Efter § 88, stk. 1, kan skatteministeren bestemme, at personer, selskaber  \r\n\r\n m.v., der har hjemting her i landet, skal foretage indeholdelse af kildeskat  \r\n\r\n til Grønland af lønindkomst og pension, som er omfattet af skattepligt efter  \r\n\r\n den grønlandske landstingslov om indkomstskat. Ministeren fastsætter de  \r\n\r\n nærmere regler om opkrævning og afregning af kildeskat i disse tilfælde. </P>  \r\n\r\n<P>Der er fastsat nærmere regler om kildeskat til Grønland i § 53 - 55 i  \r\n\r\n bekendtgørelse nr. 768 af 19. september 1995 om opkrævning m.v. af indkomst-  \r\n\r\n og formueskat. </P>  \r\n\r\n<P>§ 88, stk. 2, omfatter de modsatte tilfælde, hvor personer, selskaber  \r\n\r\n m.v., der har hjemting i Grønland, foretager indeholdelse af kildeskat til  \r\n\r\n Danmark af lønindkomst og pension, som er omfattet af skattepligt her i  \r\n\r\n landet. I så fald anses indkomsten for A-indkomst og kildeskatten for A-skat  \r\n\r\n i forhold til indkomstmodtageren. Skatteministeren kan fastsætte nærmere  \r\n\r\n regler om, hvorledes der skal forholdes med de omhandlede indkomst- og  \r\n\r\n skattebeløb, i det omfang de sædvanlige bestemmelser om A-indkomst og A-skat  \r\n\r\n efter deres indhold ikke er anvendelige. </P>  \r\n\r\n<P>De færøske myndigheder har anmodet om, at Danmark og Færøerne indgår en  \r\n\r\n tilsvarende aftale som den dansk-grønlandske dobbeltbeskatningsaftales  \r\n\r\n artikel 25. </P>  \r\n\r\n<P>Efter den foreslåede ny affattelse af kildeskattelovens § 88 skal  \r\n\r\n skatteministeren for det første være bemyndiget til at indgå aftaler med  \r\n\r\n Færøerne og Grønland om, at Danmark skal indeholde færøsk og grønlandsk  \r\n\r\n kildeskat. Aftalerne skal være gensidige, så Færøerne og Grønland også skal  \r\n\r\n indeholde dansk kildeskat. </P>  \r\n\r\n<P>Den aftale, som allerede er indgået med de grønlandske myndigheder, er  \r\n\r\n fortsat omfattet af den ny § 88. </P>  \r\n\r\n<P>Efter den foreslåede ny affattelse af kildeskattelovens § 88 skal  \r\n\r\n skatteministeren for det andet være bemyndiget til at indgå aftaler med  \r\n\r\n fremmede stater om, at danske foreløbige skatter vedrørende en indkomst kan  \r\n\r\n overføres til dækning af den anden stats skattekrav af samme indkomst.  \r\n\r\n Aftalerne medfører en udvidet adgang til modregning. </P>  \r\n\r\n<P>Det er en betingelse, at aftalerne er gensidige, så indeholdte foreløbige  \r\n\r\n skatter i fremmede stater også skal kunne overføres til dækning af danske  \r\n\r\n skattekrav. </P>  \r\n\r\n<P>Dette vil også lette inddrivelsen af danske skattekrav. </P>  \r\n\r\n<P>Aftaler om overførsel af skat skal dog kun kunne indgås med fremmede  \r\n\r\n stater, hvis skattemyndigheder arbejder sammen med danske skattemyndigheder i  \r\n\r\n et særligt omfang, dvs. stater, som er omfattet af EU's bistandsdirektiv  \r\n\r\n eller OECD/Europarådets bistandskonvention. </P>  \r\n\r\n<P>Danmark har allerede indgået en aftale af 19. juni 1991 med de andre  \r\n\r\n nordiske lande om overførsel af forskudsskatter, som er opkrævet i en stat,  \r\n\r\n men som vedrører lønindkomst, der beskattes i en anden stat. Aftalen blev  \r\n\r\n indgået med hjemmel i den nu ophævede lov nr. 74 af 31. marts 1953 om  \r\n\r\n indgåelse af overenskomster med fremmede stater til undgåelse af  \r\n\r\n dobbeltbeskatning m.v. </P>  \r\n\r\n<P>Det forventes, at Danmark i de kommende år vil indgå aftaler med andre  \r\n\r\n fremmede stater om overførsel af skatter. </P>  \r\n\r\n<P>Skriftlig fremsættelse </P>  \r\n\r\n<P> <B>Skatteministeren</B> (Carsten Koch): </P>  \r\n\r\n<P>Jeg skal herved tillade mig at fremsætte: </P>  \r\n\r\n<P> <I>Forslag til lov om ændring af kildeskatteloven. (Løn for arbejde i  \r\n\r\n udlandet, overførsel af skat).</I>  </P>  \r\n\r\n<P>(Lovforslag nr. L 62). </P>  \r\n\r\n<P>Lovforslaget går ud på, at en lønmodtager, der efter ligningslovens § 33 A  \r\n\r\n eller en dobbeltbeskatningsoverenskomst kan få nedsættelse for dansk skat af  \r\n\r\n løn ved arbejde i udlandet, alligevel skal betale dansk forskudsskat på linie  \r\n\r\n med lønmodtagere med arbejde her i landet. Ved udfærdigelsen af årsopgørelsen  \r\n\r\n får lønmodtageren udbetalt overskydende skat med procentgodtgørelse vedr. den  \r\n\r\n udenlandske lønindkomst. De foreslåede regler skal dog ikke gælde, hvis  \r\n\r\n lønmodtageren betaler skat i den stat, hvor arbejdet udføres, eller hvis  \r\n\r\n denne stat ikke kan beskatte lønnen efter en dobbeltbeskatningsoverenskomst  \r\n\r\n med Danmark. </P>  \r\n\r\n<P>Formålet med forslaget er at undgå, at danske arbejdsgivere kommer til at  \r\n\r\n hæfte over for udenlandske skattemyndigheder, for så vidt angår deres  \r\n\r\n medarbejderes udenlandske kildeskat af den udenlandske løn, samtidig med at  \r\n\r\n medarbejderne er fritaget for dansk kildeskat af denne løn. Det har været et  \r\n\r\n problem i forbindelse med danske byggevirksomheders aktivititet i Tyskland.  \r\n\r\n Efter forslaget skal en medarbejders overskydende danske skat derfor kunne  \r\n\r\n udbetales til den pågældendes arbejdsgiver, hvis denne har betalt  \r\n\r\n medarbejderens udenlandske skat. </P>  \r\n\r\n<P>Formålet er også at undgå, at danske skattemyndigheder ved  \r\n\r\n forskudsansættelsen giver afkald på dansk skat af løn for en lønmodtagers  \r\n\r\n arbejde i udlandet og senere skal bistå udenlandske skattemyndigheder med at  \r\n\r\n opkræve deres skat af den samme løn hos den samme lønmodtager. </P>  \r\n\r\n<P>De foreslåede regler skal derfor kun gælde ved arbejde på Færøerne og  \r\n\r\n Grønland samt i lande, der har tilsluttet sig EU's bistandsdirektiv eller  \r\n\r\n OECD/Europarådets bistandskonvention og som har en aftale med Danmark om  \r\n\r\n bistand med inddrivelse af skatter. </P>  \r\n\r\n<P>Endvidere går forslaget ud på, at skatteministeren bemyndiges til - under  \r\n\r\n forbehold om gensidighed - at indgå aftaler med disse lande om, at foreløbige  \r\n\r\n skatter, som er indeholdt i den ene stat, kan overføres til dækning af den  \r\n\r\n anden stats skattekrav. </P>  \r\n\r\n<P>Lovforslaget vil ikke have nævneværdige administrative virkninger og det  \r\n\r\n vil ikke medføre et merprovenu. </P>  \r\n\r\n<P>Idet jeg i øvrigt henviser til bemærkningerne til lovforslaget, skal jeg  \r\n\r\n anbefale forslaget til Folketingets velvillige behandling. </P>  \r\n\r\n<P>Efter 2. behandling den 13. december 1996 </P>  \r\n\r\n<P> <B>§ 1</B>  </P>  \r\n\r\n<P>I lov om opkrævning af indkomst- og formueskat for personer m.v.  \r\n\r\n (kildeskat), jf. lovbekendtgørelse nr. 519 af 22. juni 1995, som senest  \r\n\r\n ændret ved § 3 i lov nr. 487 af 12. juni 1996, foretages følgende ændringer:  \r\n\r\n</P>  \r\n\r\n<P> <B>1.</B> Efter § 62 C indsættes: </P>  \r\n\r\n<P>&#187; <B>§ 62 D.</B> Ved fastsættelsen af grundlaget for den foreløbige  \r\n\r\n skattesvarelse, jf. §§ 52-55,for en skattepligtig person, som har lønindkomst  \r\n\r\n for personligt arbejde på Færøerne, i Grønland eller i en fremmed stat  \r\n\r\n (arbejdsstaten), jf. stk. 3, for en arbejdsgiver med hjemting her i landet,  \r\n\r\n skal bestemmelsen i ligningslovens § 33 A eller i en  \r\n\r\n dobbeltbeskatningsoverenskomst om nedsættelse af skat for sådan lønindkomst  \r\n\r\n kun anvendes, hvis den skattepligtige dokumenterer, at den pågældende betaler  \r\n\r\n skat i arbejdsstaten af lønindkomsten for arbejdet der. 1. pkt. omfatter dog  \r\n\r\n ikke personer, der er udsendt af den danske stat eller anden dansk offentlig  \r\n\r\n myndighed til tjeneste uden for riget, eller tilfælde, hvor en  \r\n\r\n dobbeltbeskatningsoverenskomst har tillagt Danmark beskatningsretten til  \r\n\r\n lønindkomsten. </P>  \r\n\r\n<P> <I>Stk. 2.</I> Overskydende skat for en person, som har haft lønindkomst  \r\n\r\n som nævnt i stk. 1, kan overføres til den pågældendes arbejdsgiver, i det  \r\n\r\n omfang denne har betalt den pågældendes skat til arbejdsstaten af  \r\n\r\n lønindkomsten for arbejdet der. </P>  \r\n\r\n<P> <I>Stk. 3.</I> Bestemmelserne i stk. 1 og 2 skal kun anvendes ved  \r\n\r\n personligt arbejde i en fremmed stat, som er omfattet af EF's  \r\n\r\n bistandsdirektiv (Rådets direktiv nr. 77/799/EØF af 19. december 1977) eller  \r\n\r\n OECD's og Europarådets bistandskonvention (af 25. januar 1988), og som har  \r\n\r\n indgået en aftale med Danmark om gensidig administrativ bistand med  \r\n\r\n inddrivelse af skattekrav.&#171; </P>  \r\n\r\n<P> <B>2.</B>  <I>§ 88</I> affattes således: </P>  \r\n\r\n<P>&#187; <B>§ 88.</B> Skatteministeren bemyndiges til under forbehold af  \r\n\r\n gensidighed at indgå aftaler med Færøerne og Grønland om, at personer,  \r\n\r\n dødsboer, selskaber, foreninger, institutioner m.v., der har hjemting i den  \r\n\r\n ene del af riget, skal foretage indeholdelse af kildeskat til den anden del  \r\n\r\n af riget, for så vidt angår indkomst, som er omfattet af skattepligt efter  \r\n\r\n skattelovgivningen i den anden del af riget. </P>  \r\n\r\n<P> <I>Stk. 2.</I> Skatteministeren bemyndiges til under forbehold af  \r\n\r\n gensidighed at indgå aftaler med fremmede stater, som er omfattet af EF's  \r\n\r\n bistandsdirektiv (Rådets direktiv nr. 77/799/EØF af 19. december 1977) eller  \r\n\r\n OECD's og Europarådets bistandskonvention (af 25. januar 1988), om, at  \r\n\r\n foreløbige skatter, der i den ene stat er indeholdt i en indkomst, kan  \r\n\r\n overføres til dækning af den anden stats skattekrav i samme indkomst. </P>  \r\n\r\n<P> <I>Stk. 3.</I> Skatteministeren fastsætter de nærmere regler om  \r\n\r\n opkrævning og afregning af kildeskat i tilfælde, der er omfattet af aftaler,  \r\n\r\n som nævnt i stk. 1 og 2. I det omfang bestemmelserne om A-indkomst og A-skat  \r\n\r\n efter deres indhold ikke er anvendelige, eller hvor praktiske hensyn i øvrigt  \r\n\r\n taler derfor, kan ministeren fastsætte særlige regler om, hvorledes der skal  \r\n\r\n forholdes med de omhandlede indkomst- ogskattebeløb.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> Kildeskattelovens § 62 D som indsat ved § 1, nr. 1, har  \r\n\r\n virkning for den foreløbige skattesvarelse for indkomståret 1997, som  \r\n\r\n fastsættes eller ændres dagen efter bekendtgørelsen i Lovtidende eller  \r\n\r\n senere, samt for fastsættelse af den foreløbige skattesvarelse for senere  \r\n\r\n indkomstår. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/12/1996"
        },
        {
            "displayName": "Accession",
            "displayValue": "199612K00062"
        },
        {
            "displayName": "Entydig dokumentidentifikation",
            "displayValue": "CL007262"
        },
        {
            "displayName": "Dato for førstegangsindlæggelse",
            "displayValue": "27/12/1996"
        },
        {
            "displayName": "Dato for indlæggelse",
            "displayValue": "27/12/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "62"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}