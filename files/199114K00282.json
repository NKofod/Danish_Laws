{
    "id": 109522,
    "title": "1991 BTL 282   BETÆNKNING OVER FORSLAG TIL LOV OM PRIVAT BYFORNYELSE    NR L 282 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 282",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 282 </P>  \r\n\r\n<P></P>  \r\n\r\n<P>Betænkning over Forslag til lov om privat byfornyelse <BR>  \r\n\r\n Nr L 282 1991-92, 1. samling </P>  \r\n\r\n<P></P>  \r\n\r\n<P>Afgivet af Boligudvalget </P>  \r\n\r\n<P></P>  \r\n\r\n<P>Afgivet: 19920612 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i flere møder og har herunder </P>  \r\n\r\n<P>stillet spørgsmål til boligministeren, som denne har besvaret </P>  \r\n\r\n<P>skriftligt og i samråd. Nogle af udvalgets spørgsmål og </P>  \r\n\r\n<P>boligministerens svar herpå optrykkes som bilag til betænkningen. </P>  \r\n\r\n<P>Endvidere har udvalget modtaget skriftlige henvendelser fra  \r\n\r\n Landsforeningen for Ejere af Udlejningsejendomme og Lejernes  \r\n\r\n Landsorganisation. </P>  \r\n\r\n<P>Der er af boligministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis medlemmer) lovforslaget til <I>vedtagelse</I> med de  \r\n\r\n stillede ændringsforslag. </P>  \r\n\r\n<P>Et mindretal inden for flertallet (Socialdemokratiets medlemmer af  \r\n\r\n udvalget) finder, at lovforslaget er blevet noget bedre i forbindelse med  \r\n\r\n behandlingen i udvalget. </P>  \r\n\r\n<P>Der er således sket væsentlige ændringer i klageproceduren for de forhold,  \r\n\r\n der ikke vedrører selve den mellem parterne indgåede aftale, og der er  \r\n\r\n generelt sket en helt nødvendig ændring af klageinstansen, således at der er  \r\n\r\n overensstemmelse med de gældende bestemmelser i lejelovgivningen. </P>  \r\n\r\n<P>Endvidere er der med besvarelsen af spørgsmål 3 og spørgsmål 22, der er  \r\n\r\n optrykt som bilag til betænkningen, sket en præcisering af  \r\n\r\n beboerrepræsentanternes rolle. </P>  \r\n\r\n<P>Mindretallet beklager, at det ikke har været muligt at opnå aftale om en  \r\n\r\n mere dynamisk lovmodel, hvor muligheden for at få igangsat arbejder er  \r\n\r\n væsentlig større end i det foreliggende lovforslag. Der mangler fra  \r\n\r\n regeringens side en seriøs stillingtagen til, hvordan udgifterne til  \r\n\r\n vedligeholdelsesdelen af arbejderne kan fremskaffes. En ensidig forventning  \r\n\r\n rettet mod lejerne, som lovforslaget repræsenterer, er ikke overbevisende i  \r\n\r\n virkelighedens verden. </P>  \r\n\r\n<P>Med boligministerens besvarelse af spørgsmål 17, der er optrykt som bilag  \r\n\r\n til betænkningen, er det dokumenteret, at der ikke er foretaget relevante  \r\n\r\n sonderinger hos de institutionelle investorer, siden finanslovsaftalen blev  \r\n\r\n indgået, bl.a. omfattende en forpligtelse til at søge disse investorer  \r\n\r\n inddraget i byfornyelsesindsatsen. Først efter næsten et halvt års forløb og  \r\n\r\n efter lovforslagets fremsættelse rettes der en utjenlig henvendelse til  \r\n\r\n investorerne, der kun kortfattet kan kommentere et fremsat lovforslag. </P>  \r\n\r\n<P>Mindretallet vil søge nye veje for inddragelse af disse investorer og  \r\n\r\n håber, at regeringen vil lade sig overbevise af de forventede meget beskedne  \r\n\r\n erfaringer med nærværende lovforslag og så efterfølgende indgå i konstruktive  \r\n\r\n drøftelser af alternative forslag. På denne baggrund er lovforslaget en  \r\n\r\n nødvendig omvej. En chance for at skabe aktivitet er tabt i denne omgang, men  \r\n\r\n tiden og mindretallet vil arbejde for at ændre denne situation. </P>  \r\n\r\n<P>Et andet mindretal inden for flertallet (Fremskridtspartiets medlem af  \r\n\r\n udvalget) udtaler: </P>  \r\n\r\n<P>Forslaget om en forsøgsordning for privat byfornyelse uden offentlige  \r\n\r\n tilskud er positivt. Det merarbejde, der igangsættes, er der hårdt brug for.  \r\n\r\n Fremskridtspartiet støtter også de frihedsbestræbelser, der ligger i at give  \r\n\r\n lejere og grundejere ret til ved frivillig aftale at foretage byfornyelse med  \r\n\r\n de deraf følgende lejestigninger, uden at deres aftale kan tilsidesættes af  \r\n\r\n huslejenævnet. Der bliver hermed åbnet adgang til at bryde med princippet om  \r\n\r\n &#187;det lejedes værdi&#171;. Hvis lejere og grundejere er enige, skal deres  \r\n\r\n aftale selvfølgelig respekteres. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>forkastelse</I> ved 3. behandling.  \r\n\r\n Mindretallet kan dog stemme for de stillede ændringsforslag. </P>  \r\n\r\n<P>ÆndringsforslagAf <I>boligministeren</I> , tiltrådt af <I>udvalget:  \r\n\r\n</I></P>  \r\n\r\n<P> Til § 6 <B>1)</B>  <I>Stk. 2</I> affattes således: </P>  \r\n\r\n<P> <I>&#187;Stk. 2.</I> Vil udlejeren ikke godkende lejerens afvisning af  \r\n\r\n gennemførelse af arbejder efter stk. 1, 1. pkt., skal udlejeren indbringe  \r\n\r\n sagen for huslejenævnet senest 6 uger efter, at lejers afvisning er kommet  \r\n\r\n frem til udlejeren, såfremt udlejeren fastholder kravet om gennemførelse af  \r\n\r\n arbejderne. I kommuner, hvor bestemmelserne i kapitel II-V i lov om  \r\n\r\n midlertidig regulering af boligforholdene ikke finder anvendelse, skal  \r\n\r\n indbringelse dog ske for boligretten. Såfremt udlejer ikke gives medhold, kan  \r\n\r\n lejeforhøjelse i henhold til denne lov for de af udlejeren gennemførte  \r\n\r\n arbejder i den omhandlede bolig ikke gennemføres.&#171; </P>  \r\n\r\n<P>Til § 7 <B>2)</B> I <I>stk. 3</I> ændres &#187;§ 12, stk. 1 og 2&#171;  \r\n\r\n til: &#187;stk. 4&#171;. </P>  \r\n\r\n<P> <B>3)</B> Efter stk. 3 indsættes som nyt stykke: </P>  \r\n\r\n<P> <I>&#187;Stk. 4.</I> Såfremt lejeren ikke kan godkende den  \r\n\r\n erstatningsbolig, som udlejeren tilbyder, skal lejeren gøre indsigelse herom  \r\n\r\n til udlejer senest 6 uger efter, at tilbudet er fremsat over for lejeren. Vil  \r\n\r\n udlejeren ikke godkende lejerens afvisning af den tilbudte erstatningsbolig,  \r\n\r\n skal udlejeren indbringe sagen for huslejenævnet senest 6 uger efter, at  \r\n\r\n lejers afvisning er kommet frem til udlejeren, såfremt udlejeren fastholder,  \r\n\r\n at den tilbudte erstatningsbolig opfylder betingelserne for en passende  \r\n\r\n erstatningsbolig, jf. stk. 2, 2. pkt. I kommuner, hvor reglerne i kapitel  \r\n\r\n II-V i lov om midlertidig regulering af boligforholdene ikke finder  \r\n\r\n anvendelse, skal indbringelse dog ske for boligretten. 1.-3. pkt. finder  \r\n\r\n tilsvarende anvendelse, såfremt kommunalbestyrelsen, jf. § 8, har overtaget  \r\n\r\n ejerens forpligtelse til at anvise en erstatningsbolig. Såfremt der ikke  \r\n\r\n inden 12 måneder efter, at lejeren har fremsat krav herom, er anvist en  \r\n\r\n passende erstatningsbolig, kan kravet om lejeforhøjelse efter denne lov ikke  \r\n\r\n gennemføres i den bolig, hvori den lejer, som har fremsat kravet om  \r\n\r\n erstatningsbolig, bor.&#171; </P>  \r\n\r\n<P>Til § 12 <B>4)</B> Paragraffen affattes således: </P>  \r\n\r\n<P> <B>&#187;§ 12.</B> Klage over udlejers krav om lejeforhøjelse efter § 5,  \r\n\r\n stk. 1-3, kan indbringes af den enkelte lejer for huslejenævnet. Det samme  \r\n\r\n gælder klage over, at de af lejeren skriftligt accepterede arbejder ikke  \r\n\r\n opfylder reglerne i §§ 3 og 4, samt klage over, at de i medfør af § 2, stk.  \r\n\r\n 1, og § 10 fastsatte bestemmelser ikke er overholdt ved gennemførelse af  \r\n\r\n aftalen. I kommuner, hvor bestemmelserne i kapitel II-V i lov om midlertidig  \r\n\r\n regulering af boligforholdene ikke finder anvendelse, skal indbringelse dog  \r\n\r\n ske for boligretten. </P>  \r\n\r\n<P> <I>Stk. 2.</I> Indbringelsen efter stk. 1, 1. pkt., skal ske senest 6  \r\n\r\n uger efter, at kravet om lejeforhøjelse er kommet frem til lejeren, jf. dog §  \r\n\r\n 5, stk. 4. </P>  \r\n\r\n<P> <I>Stk. 3.</I> Hvis der ikke foreligger dokumentation for de afholdte  \r\n\r\n udgifter eller lejeforhøjelsen ikke er beregnet i overensstemmelse med § 5,  \r\n\r\n stk. 1-3, eller de i medfør af § 10 fastsatte bestemmelser ikke er overholdt,  \r\n\r\n bortfalder kravet om lejeforhøjelse helt eller delvist.&#171; </P>  \r\n\r\n<P>Til § 13 <B>5)</B> Paragraffen affattes således: </P>  \r\n\r\n<P> <B>&#187;§ 13.</B> De i lov om leje og lov om midlertidig regulering af  \r\n\r\n boligforholdene indeholdte bestemmelser for sagernes behandling i boligret  \r\n\r\n henholdsvis huslejenævn finder tilsvarende anvendelse ved behandling af sager  \r\n\r\n efter lov om privat byfornyelse.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-5 De foreslåede ændringer tager sigte på, at klagebehandlingen  \r\n\r\n skal ske ved huslejenævn i de kommuner, hvor boligreguleringslovens kapitel  \r\n\r\n II-V er gældende og ved boligretten i øvrige kommuner. </P>  \r\n\r\n<P>Ændringsforslagene indebærer som udgangspunkt, at indbringelse af sager  \r\n\r\n for nævnet henholdsvis boligretten som hovedregel skal foretages af den af  \r\n\r\n sagens parter, der ønsker en eventuel tvist prøvet. Dog foreslås det, at i de  \r\n\r\n tilfælde, hvor lejeren ikke kan godkende en anvist erstatningsbolig, eller  \r\n\r\n udlejer ikke kan acceptere lejers veto, er det udlejeren, der efter lejers  \r\n\r\n indsigelse skal indbringe sagen. </P>  \r\n\r\n<P>Ad nr. 1 </P>  \r\n\r\n<P>Ændringsforslaget fastsætter, at udlejer skal indbringe sagen for  \r\n\r\n huslejenævnet henholdsvis boligretten, såfremt udlejer ikke vil godkende  \r\n\r\n lejers veto efter § 6, stk. 1, 1. pkt. </P>  \r\n\r\n<P>Ad nr. 2 </P>  \r\n\r\n<P>Ændringsforslaget er en konsekvens af den foreslåede ændring af  \r\n\r\n lovforslagets § 12. </P>  \r\n\r\n<P>Ad nr. 3 </P>  \r\n\r\n<P>Ændringsforslaget fastsætter, at udlejer, såfremt denne ikke vil godkende  \r\n\r\n lejers afvisning af en tilbudt erstatningsbolig, skal indbringe sagen for  \r\n\r\n huslejenævnet henholdsvis boligretten inden 6 uger efter sagens indsigelse.  \r\n\r\n</P>  \r\n\r\n<P>Såfremt ejer ikke inden 12 måneder fra lejers krav om erstatningsbolig har  \r\n\r\n anvist en passende erstatningsbolig, kan lejeforhøjelse ikke gennemføres i  \r\n\r\n den bolig, hvori den pågældende lejer bor. </P>  \r\n\r\n<P>Ad nr. 4 </P>  \r\n\r\n<P>Ændringsforslaget fastsætter, i hvilke tilfælde den enkelte lejer kan  \r\n\r\n indbringe en klage til huslejenævnet henholdsvis boligretten. Der er  \r\n\r\n endvidere fastsat en klagefrist på 6 uger. </P>  \r\n\r\n<P>Det fastslås endvidere, at såfremt lejeren får medhold i sin klage,  \r\n\r\n bortfalder kravet om lejeforhøjelse helt eller delvist. </P>  \r\n\r\n<P>Ad nr. 5 </P>  \r\n\r\n<P>Ændringsforslaget er en konsekvens af, at klageinstanserne er ændret fra  \r\n\r\n byfornyelsesnævn til huslejenævn henholdsvis boligret. </P>  \r\n\r\n<P>Baadsgaard (S) fmd. <I>Pia Gjellerup (S) Lissa Mathiasen (S) Jørn Pedersen  \r\n\r\n (S) Grete Schødts (S) Else Marie Mortensen (S) Holger K. Nielsen (SF) Pelle  \r\n\r\n Voigt (SF) Svend Aage Jensen (CD) Pernille Sams (KF) Fischer (KF) John  \r\n\r\n Vinther (KF) Mejdahl (V) Bodil Thrane (V) Kirsten Jacobsen (FP)</I> nfmd.  \r\n\r\n<I>Jørgen Estrup (RV) Lysholm Christensen (KRF)</I>  </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til boligministeren og dennes besvarelse  \r\n\r\n heraf: </P>  \r\n\r\n<P>  <I>Spørgsmål 3: </I></P>  \r\n\r\n<P> På hvilken måde, under hvilke former og med hvilke rettigheder kan  \r\n\r\n beboerrepræsentanterne inddrages? </P>  \r\n\r\n<P> <I>Svar: </I></P>  \r\n\r\n<P> I ejendomme, hvor der er valgt beboerrepræsentanter, har disse efter  \r\n\r\n lejelovens regler ret til at drøfte ethvert spørgsmål af betydning for  \r\n\r\n ejendommens drift med udlejeren. </P>  \r\n\r\n<P>I overenstemmelse hermed skal udlejeren, såfremt det overvejes at benytte  \r\n\r\n lov om privat byfornyelse til at gennemføre forbedringsarbejder på ejendommen  \r\n\r\n og en heraf følgende lejeforhøjelse, inddrage beboerrepræsentanterne med  \r\n\r\n henblik på at udnytte det kendskab, disse har erhvervet sig til ejendommen og  \r\n\r\n dens beboere. </P>  \r\n\r\n<P>Udlejeren vil på grundlag af disse drøftelser - og inden afholdelse af  \r\n\r\n evt.udgifter til forundersøgelser - kunne danne sig et indtryk af, om det er  \r\n\r\n hensigtsmæssigt at rette henvendelse til de enkelte beboelseslejere med  \r\n\r\n henblik på at opnå en aftale efter lov om privat byfornyelse. Tilsvarende vil  \r\n\r\n det være betryggende for lejerne, at ejerens overvejelser diskuteres med  \r\n\r\n beboerrepræsentanterne, som har et særligt kendskab til ejendommens forhold,  \r\n\r\n forinden planerne evt. præsenteres for de enkelte lejere. </P>  \r\n\r\n<P>Det er lovforslagets grundtanke, at samarbejdet i ejer-lejer-forholdet  \r\n\r\n skal udbygges og fremmes via aftaler ejer og lejer imellem om en bestemt  \r\n\r\n moderniseringsindsats og en deraf følgende lejeforhøjelse. Det er derfor  \r\n\r\n udlejeren og den enkelte beboelseslejer, der har kompetencen til at indgå en  \r\n\r\n aftale. </P>  \r\n\r\n<P>Som følge heraf er det foreslået, at reglen i lejeloven om, at udlejeren  \r\n\r\n ikke kan iværksætte forbedringer, der vil medføre lejeforhøjelse for  \r\n\r\n beboelseslejemålene, forinden beboerrepræsentanterne i en periode på 3 uger  \r\n\r\n har haft adgang til at ytre sig, ikke finder anvendelse. </P>  \r\n\r\n<P>Lovforslagets bestemmelser er ikke til hinder for, at det aftales, at  \r\n\r\n lejerne i (en del af) forhandlingsforløbet lader sig repræsentere af  \r\n\r\n beboerrepræsentanterne, men beboerrepræsentanterne vil ikke på lejernes vegne  \r\n\r\n kunne indgå endelig aftale med udlejeren. </P>  \r\n\r\n<P>Det beror således på de enkelte beboelseslejere, i hvilket omfang  \r\n\r\n beboerrepræsentanterne skal forestå forhandlingerne på lejernes vegne efter  \r\n\r\n den indledende drøftelse mellem udlejer og beboerrepræsentanter. </P>  \r\n\r\n<P> <I>Spørgsmål 17: </I></P>  \r\n\r\n<P> Hvilke institutionelle investorer har regeringen haft kontakt til, jf.  \r\n\r\n aftale om aktivering, med henblik på at afklare deres interesse for at  \r\n\r\n medvirke til de nødvendige investeringer? Hvad har afklaringen medført,  \r\n\r\n herunder på hvilken måde og i hvilket omfang vil disse investorer medvirke?  \r\n\r\n</P>  \r\n\r\n<P> <I>Svar: </I></P>  \r\n\r\n<P> I forbindelse med lovforslagets tilblivelse har jeg i overensstemmelse  \r\n\r\n med &#187;Aftale om aktivering&#171; af 8. maj 1992 haft kontakt med følgende  \r\n\r\n repræsentanter for institutionelle investorer for at afklare deres interesse  \r\n\r\n for at medvirke til de nødvendige investeringer: </P>  \r\n\r\n<P>Pensionskasserådet </P>  \r\n\r\n<P>Arbejdsmarkedets Tillægspension </P>  \r\n\r\n<P>Lønmodtagernes Dyrtidsfond </P>  \r\n\r\n<P>Assurandørsocietetet </P>  \r\n\r\n<P>Under mine samtaler med ovennævnte repræsentanter tilkendegav disse  \r\n\r\n følgende synspunkter: </P>  \r\n\r\n<P>- Forslaget repræsenterer ud fra et investorsynspunkt en betydelig  \r\n\r\n forbedring i forhold til gældende lejelovgivning. Der må således forventes en  \r\n\r\n klar stigning i interessen hos de institutionelle investorer for at investere  \r\n\r\n i forbedringer i den eksisterende boligmasse. </P>  \r\n\r\n<P>- Det var et generelt ønske, at der ved genudlejning i optrapningsperioden  \r\n\r\n blev givet mulighed for at forhøje loven til det fremtidige niveau hos den  \r\n\r\n nye lejer. </P>  \r\n\r\n<P>- Det blev endvidere tilkendegivet, at i betragtning af, at forsøget  \r\n\r\n drejer sig om dispositioner i fast ejendom, hvor lejerne er involveret, er en  \r\n\r\n forsøgsperiode på 11/2 år vel kort, og at en forlængelse med i hvert fald et  \r\n\r\n år måtte antages at ville forøge ordningens effekt væsentligt. </P>  \r\n\r\n<P>- Endelig blev det påpeget, at forslagets positive effekt vil kunne øges  \r\n\r\n yderligere ved en ændring af realrenteafgiften. </P>  \r\n\r\n<P>Det har ikke været muligt for repræsentanterne - bl.a. på grund af den  \r\n\r\n korte tidsfrist for overvejelserne - mere konkret at angive, på hvilken måde  \r\n\r\n og i hvilket omfang de institutionelle investorer vil medvirke, ligesom de  \r\n\r\n ikke havde haft mulighed for at drøfte spørgsmålet med de respektive  \r\n\r\n bestyrelser. </P>  \r\n\r\n<P> <I>Spørgsmål 22: </I></P>  \r\n\r\n<P> Vil ministeren stille ændringsforslag eller yde teknisk bistand til  \r\n\r\n udformning af ændringsforslag: </P>  \r\n\r\n<P>a) At loven udløber 31. december 1993; </P>  \r\n\r\n<P>b) at lejerne og beboerrepræsentanterne får forelagt regnskab over  \r\n\r\n ombygningsarbejdet? </P>  \r\n\r\n<P> <I>Svar: </I></P>  \r\n\r\n<P> Der henvises til forslagets § 1, hvorefter forsøget løber til udgangen af  \r\n\r\n 1993. Jf. de almindelige bemærkninger til forslaget varer forsøget &#187;frem  \r\n\r\n til den 1. januar 1994&#171;. </P>  \r\n\r\n<P>At forsøget løber indtil udgangen af 1993 betyder, at der senest denne  \r\n\r\n dato skal være indgået en skriftlig aftale om arbejdernes gennemførelse  \r\n\r\n mellem ejendommens ejer og lejerne. Det er ikke et krav i forslaget, at de  \r\n\r\n fysiske arbejder på ejendommen skal være afsluttet inden dette tidspunkt. Der  \r\n\r\n kan således efter gældende affatning af § 1 ikke indgås aftale om privat  \r\n\r\n byfornyelse efter 31. december 1993. </P>  \r\n\r\n<P>Det er med lovforslagets udformning forudsat, at en række forhold omkring  \r\n\r\n arbejders gennemførelse i henhold til forslaget skal aftales mellem ejer og  \r\n\r\n lejerne. En forelæggelse af ombygningsregnskabet og hermed en dokumentation  \r\n\r\n for de udgifter, der kan danne grundlag for lejeberegningen efter arbejdernes  \r\n\r\n gennemførelse, vil normalt være en forudsætning for, at lejerne har mulighed  \r\n\r\n for at kontrollere aftalens overholdelse. Det vil derfor fremgå af den  \r\n\r\n bekendtgørelse, som udstedes i medfør af forslagets §§ 2 og 10, at lejere og  \r\n\r\n beboerrepræsentanter skal have forelagt regnskab for ombygningsprojektet.  \r\n\r\n Vigtigheden af at være opmærksom på dette punkt vil tillige blive omtalt i  \r\n\r\n den vejledning, som skal udarbejdes til brug for ejerne og lejerne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "29/06/1992"
        },
        {
            "displayName": "Accession",
            "displayValue": "199114K00282"
        },
        {
            "displayName": "Entydig dokumentidentifikation",
            "displayValue": "CL002321"
        },
        {
            "displayName": "Dato for førstegangsindlæggelse",
            "displayValue": "29/06/1992"
        },
        {
            "displayName": "Dato for indlæggelse",
            "displayValue": "29/06/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "282"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}