{
    "id": 38811,
    "title": "Sikkerhedsudvalgets rettigheder i relation til det politisk administrative system ",
    "documentTypeId": "230",
    "isSagsforlobPeriodValid": false,
    "shortName": "AFG nr 3570 af 06/08/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Kreds informerer kommune om at forslag om afskaffelse af ventelisterne  \r\n\r\n for så vidt angår de arbejdsmiljømæssige problemer burde have været forelagt  \r\n\r\n sikkerhedsudvalget til udtalelse. </I> </P>  \r\n\r\n<P> <I>Direktoratet finder at kommunen har forelagt forslaget til drøftelse  \r\n\r\n inden endelig afgørelse blev truffet af byrådet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Sikkerhedsudvalgets rettigheder i relation til  \r\n\r\n det politisk administrative system </H1>  \r\n\r\n<P></P>  \r\n\r\n<BR>  \r\n\r\n<P>I skrivelse af 21. december 1987 til Arbejdstilsynets kreds Århus amt  \r\n\r\n har Århus kommune fremført nogle indvendinger i anledning af kredsens  \r\n\r\n skrivelser af 24. september og 16. oktober 1987 til kommunen. </P>  \r\n\r\n<P>Kredsens skrivelser var foranlediget af en henvendelse fra Hans Kurt Hahn,  \r\n\r\n sikkerhedsudvalget for daginstitutioner i Århus kommune, der den 30. juni  \r\n\r\n 1987 havde anmodet kredsen om at klargøre over for Århus kommune, at denne  \r\n\r\n havde tilsidesat bekendtgørelse af 10. august 1978 om virksomhedernes  \r\n\r\n sikkerheds- og sundhedsarbejde. Ifølge henvendelsen var sikkerhedsudvalget  \r\n\r\n ikke blevet orienteret om politikernes drøftelser om afskaffelse af  \r\n\r\n ventelister i Århus kommune, og sikkerhedsudvalget havde ikke haft lejlighed  \r\n\r\n til at drøfte forliget, herunder konsekvenserne for arbejdsmiljøet, således  \r\n\r\n som det har ret til efter § 21 i bekendtgørelsen. </P>  \r\n\r\n<P>Den 24. september 1987 skrev kredsen derefter til formanden for nævnte  \r\n\r\n sikkerhedsudvalg, at således som sagen var forelagt for Arbejdstilsynet,  \r\n\r\n burde det såkaldte forslag om afskaffelse af ventelisterne for så vidt angår  \r\n\r\n de arbejdsmiljømæssige aspekter, forinden forslaget blev vedtaget, have været  \r\n\r\n forelagt sikkerhedsudvalget til udtalelse. </P>  \r\n\r\n<P>I denne anledning bemærkede Social- og Sundhedsforvaltningen den 8.  \r\n\r\n oktober 1987, at kredsens skrivelse undrede forvaltningen, også fordi det er  \r\n\r\n i strid med forvaltningslovens principper, at der ikke foretages en høring af  \r\n\r\n begge parter i en sag, inden denne kommenteres af Arbejdstilsynet. Samtidig  \r\n\r\n blev det pointeret, at det forslag, der blev vedtaget omkring  \r\n\r\n ventelisteforliget den 19. august 1987, var fremsat af 23 byrådsmedlemmer,  \r\n\r\n hvorfor forslaget ikke på nogen måde var Magistratens 3. afdelings. </P>  \r\n\r\n<P>Endvidere blev det oplyst, at man for øjeblikket forhandlede om  \r\n\r\n gennemførelse af visse punkter af ventelisteforliget med organisationer og  \r\n\r\n sikkerhedsudvalg, inden en indstilling fra Magistratens 3. afdeling skulle  \r\n\r\n forelægges byrådet. </P>  \r\n\r\n<P>I sin skrivelse af 16. oktober 1987 bemærkede kredsen, dels at den ikke  \r\n\r\n havde foretaget partshøring, da der efter kredsens opfattelse i skrivelsen af  \r\n\r\n 24. september 1987 alene var sket en præcisering af de gældende regler og  \r\n\r\n retningslinier på området, dels at de sikkerhedsmæssige aspekter i et forslag  \r\n\r\n efter kredsens opfattelse altid skal forelægges for sikkerhedsudvalget,  \r\n\r\n uanset om forslaget er fremsat af et flertal af byrådsmedlemmer eller af  \r\n\r\n Magistraten som forvaltningsmyndighed. </P>  \r\n\r\n<P>Indvendingerne af 21. december 1987 fra Århus kommune går herefter  \r\n\r\n indledningsvis på, at kredsens skrivelse af 24. september 1987 tilkendegiver,  \r\n\r\n at kommunen har overtrådt de gældende regler, hvilket er en afgørelse i  \r\n\r\n forvaltningslovens forstand, jfr. § 2, stk. 1, hvorefter såvel reglerne om  \r\n\r\n partshøring, begrundelse og klagevejledning burde have været fulgt. </P>  \r\n\r\n<P>Direkttoratet er enig i dette synspunkt. </P>  \r\n\r\n<P>Kommunen går herefter over til den principielle realitet i kredsens  \r\n\r\n afgørelse, og trækker sagens forløb op i hovedtræk. </P>  \r\n\r\n<P>Det fremgår bl.a. heraf, at byrådet den 11. marts 1987 principgodkendte et  \r\n\r\n forslag fra en række partier om afskaffelse af ventelisterne til  \r\n\r\n daginstitutionerne ved udgangen af 1991, og byrådet nedsatte derfor en  \r\n\r\n arbejdsgruppe med repræsentanter for borgmesterens afdeling og Magistratens  \r\n\r\n 3. afdeling. </P>  \r\n\r\n<P>Efter at en rapport var udarbejdet stillede 23 byrådsmedlemmer den 13. maj  \r\n\r\n 1987 et forslag, der indeholdt 10 punkter, herunder etablering af nye  \r\n\r\n daginstitutionspladser i årene 1987-1989. Der blev samtidig foreslået ændrede  \r\n\r\n normeringsforhold på kommunens daginstitutioner med udgangspunkt i, at  \r\n\r\n åbningstiden på institutionerne skulle reduceres. </P>  \r\n\r\n<P>Forslaget blev med et par ændringer vedtaget af byrådet den 19. august  \r\n\r\n 1987. De overordnede beslutninger, der lå i denne vedtagelse, blev for så  \r\n\r\n vidt angår normeringsforholdene på daginstitutionerne udmøntet i en  \r\n\r\n indstilling fra Magistratens 3. afdeling af 28. oktober 1987. </P>  \r\n\r\n<P>Af de bilag, kommunen har medsendt, fremgår, at der har været afholdt  \r\n\r\n møder med sikkerhedsudvalget den 18. september og den 9. oktober 1987, hvori  \r\n\r\n institutionsrepræsentanterne bl.a. har beklaget sig over ikke at være  \r\n\r\n inddraget i sagen på et tidligere tidspunkt. Endvidere var  \r\n\r\n sikkerhedsudvalget, tillige med navnlig organisationerne, ikke enige med  \r\n\r\n Social- og Sundhedsforvaltningen om, hvordan byrådsbeslutningen skulle  \r\n\r\n forstås i relation til fordelingen af reduktioner i timetal. </P>  \r\n\r\n<P>Kommunen udtaler herefter afslutningsvis i sin skrivelse af 21. december  \r\n\r\n 1987, at det er klart, at sikkerhedsudvalget må inddrages i planlægningen af  \r\n\r\n arbejdet på et så tidligt tidspunkt, at der sikres udvalget en reel  \r\n\r\n indflydelse og under iagttagelse af denne selvfølgelige forudsætning må det  \r\n\r\n være arbejdsgiveren, der nærmere tager stilling til tidspunktet for udvalgets  \r\n\r\n inddragelse. </P>  \r\n\r\n<P>Under alle omstændigheder finder kommunen ikke, at der kan være nogen  \r\n\r\n forpligtelse til at inddrage udvalget, før den er så langt i  \r\n\r\n beslutningsprocessen, at der er mulighed for at foretage en konkret,  \r\n\r\n sikkerhedsmæssig vurdering. Byrådets beslutning af 19. august 1987 havde  \r\n\r\n karakter af en overordnet rammebeslutning, hvis konsekvenser for de enkelte  \r\n\r\n institutioner først kunne vurderes i forbindelse med den videre bearbejdning,  \r\n\r\n der skulle finde sted i Magistratens 3. afdeling. </P>  \r\n\r\n<P>En antagelse af det modsatte synspunkt ville være et helt afgørende  \r\n\r\n indgreb i kommunens budgetprocedure. </P>  \r\n\r\n<P>Efter at være blevet anmodet om en udtalelse har Hans Kurt Hahn den 24.  \r\n\r\n maj 1988 bl.a. anført, at det må være uden betydning om et forslag kommer fra  \r\n\r\n byrådet eller fra Magistraten, da det er kommunen som sådan, der er  \r\n\r\n arbejdsgiveren. </P>  \r\n\r\n<P>Det anføres videre, at selvom der efter principvedtagelsen af  \r\n\r\n ventelisteforliget blev optaget forhandlinger med sikkerhedsudvalget om visse  \r\n\r\n punkter af forliget, ændrer det ikke ved det faktum, at de overordnede rammer  \r\n\r\n allerede var fastlagt med de deraf afledte arbejdsmiljømæssige konsekvenser,  \r\n\r\n hvilket skete uden at beslutningstagerne havde mulighed for at blive rådgivet  \r\n\r\n af sikkerhedsudvalget om disse konsekvenser. </P>  \r\n\r\n<P>Hertil har Århus kommune den 14. juli 1988 bl.a. udtalt, at kommunen  \r\n\r\n naturligvis er enig i, at forslaget om personalereduktionerne har sådanne  \r\n\r\n konsekvenser for arbejdsmiljøet i daginstitutionerne, at det skulle  \r\n\r\n forelægges sikkerhedsudvalget til udtalelse, før der blev truffet endelig  \r\n\r\n politisk afgørelse i sagen. Denne afgørelse blev truffet af Århus byråd den  \r\n\r\n 13. januar 1988, mens sagen blev forelagt sikkerhedsudvalget for  \r\n\r\n daginstitutionerne i slutningen af august 1987, altså 5 måneder før. </P>  \r\n\r\n<P>Det er herefter kommunens opfattelse, at sikkerhedsudvalget skal inddrages  \r\n\r\n i beslutningsprocessen, når forslaget er således konkretiseret, at der er  \r\n\r\n mulighed for at foretage en reel vurdering af, om beslutningen vil kunne  \r\n\r\n indebære konsekvenser af arbejdsmiljømæssig karakter. Byrådet må derimod have  \r\n\r\n ret til at træffe politiske principbeslutninger eller rammevedtagelser,  \r\n\r\n f.eks. i forbindelse med budgetlægningen, uden forudgående forelæggelse for  \r\n\r\n sikkerhedsudvalget, selv om det ikke på forhånd kan udelukkes, at det i den  \r\n\r\n nærmere bearbejdning vil fremgå, at beslutningen kan have arbejdsmiljømæssige  \r\n\r\n konsekvenser. </P>  \r\n\r\n<P>I den anledning meddeles, at ifølge bekendtgørelsens § 21, skal  \r\n\r\n sikkerhedsudvalget rådgive virksomheden og udvalget skal herunder deltage i  \r\n\r\n virksomhedens planlægning. Det er herved en forudsætning, at udvalget får  \r\n\r\n lejlighed til at udtale sig, før virksomheden træffer beslutning. </P>  \r\n\r\n<P>På baggrund af foranstående sagsforløb er det Direktoratets opfattelse,  \r\n\r\n dels at Århus kommune har overholdt denne forpligtelse ved først at drøfte  \r\n\r\n byrådets politiske principbeslutning med sikkerhedsudvalget efter den 19.  \r\n\r\n august 1987, hvor beslutningen fik en så konkret form, at de  \r\n\r\n arbejdsmiljømæssige konsekvenser reelt kunne bedømmes, dels at dette er sket  \r\n\r\n i tilstrækkelig tid, inden Magistratens 3. afdeling afgav indstilling den 28.  \r\n\r\n oktober 1987, og endelig afgørelse blev truffet af Århus byråd den 13. januar  \r\n\r\n 1988. </P>  \r\n\r\n<P>Direktoratet er således enig i kommunens indvendinger af 21. december 1987  \r\n\r\n i anledning af skrivelserne fra kreds Århus amt. </P>  \r\n\r\n<P>Erik Andersen </P>  \r\n\r\n<P>Jørgen Spove </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19880357001"
        },
        {
            "displayName": "Entydig dokumentidentifikation",
            "displayValue": "CA006746"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "3570"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "06/08/1988"
        },
        {
            "displayName": "Ressortministeriets journalnummer",
            "displayValue": "Direktoratet for arbejdstilsynet jn.nr. 88-8154-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}