{
    "id": 32469,
    "title": "Opgivelse af tankanlæg ",
    "documentTypeId": "240",
    "isSagsforlobPeriodValid": false,
    "shortName": "KEN nr 17200 af 17/03/1983",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En vejbestyrelse nægtede tilladelse til etablering af tankanlæg på en  \r\n\r\n ejendom, hvor der indtil 10 år tidligere har været tankanlæg. Det oplystes,  \r\n\r\n at ejendommen i adgangsbestemmelserne er registreret som erhvervsvirksomhed  \r\n\r\n med benzintankanlæg. Da der ikke var taget initiativ til ændring af  \r\n\r\n adgangsbestemmelserne fandt ministeriet, at anlægget ikke kunne anses for  \r\n\r\n opgivet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Opgivelse af tankanlæg </H1>  \r\n\r\n<P></P>  \r\n\r\n<P>I skrivelse af 28. december 1982 har Uno-X Bensin A/S klaget over, at  \r\n\r\n amtskommunen har afslået selskabets ansøgning om tilladelse til oprettelse af  \r\n\r\n tankanlæg på matr.nr. a, tilhørende mekaniker N.N. </P>  \r\n\r\n<P>Uno-X har anført, at mekanikeren har overtaget ejendommen med forventning  \r\n\r\n om oprettelse af benzinanlæg, der skulle være et væsentligt tilskud til  \r\n\r\n virksomheden på ejendommen. </P>  \r\n\r\n<P>I sin udtalelse over sagen har amtskommunen oplyst, at der tidligere har  \r\n\r\n været et Shell-anlæg på ejendommen, men at det blev nedlagt for ca. 10 år  \r\n\r\n siden. Amtskommunen er af den opfattelse, at tankanlægget på ejendommen må  \r\n\r\n anses for opgivet, og har under henvisning til § 104 i vejloven af  \r\n\r\n færdselsmæssige hensyn nægtet at give ny tilladelse. </P>  \r\n\r\n<P>Amtskommunen har endvidere oplyst, at ejendommen er beliggende ved venstre  \r\n\r\n side af landevej a, og at der til ejendommen er registreret overkørsler til  \r\n\r\n erhvervsvirksomhed med benzintankanlæg. </P>  \r\n\r\n<P>Det fremgår af sagen, at amtskommunen ikke har taget noget initiativ til  \r\n\r\n ændring af adgangsfortegnelsen, uanset at tankanlægget efter amtsrådets  \r\n\r\n opfattelse må anses for opgivet, og har heller ikke på anden måde gjort dette  \r\n\r\n forhold gældende eller søgt forholdet afklaret, før ansøgningen om det nye  \r\n\r\n anlæg forelå. </P>  \r\n\r\n<P>Der foreligger ikke oplysning om, at den eller de forrige ejere  \r\n\r\n udtrykkeligt har givet afkald på tanktilladelsen eller har rådet på en sådan  \r\n\r\n måde, at det måtte være klart for N.N. ved erhvervelsen af ejendommen, at en  \r\n\r\n genoprettelse af tankanlæg på ejendommen er opgivet. </P>  \r\n\r\n<P>I den anledning skal man meddele, at ministeriet efter det foreliggende er  \r\n\r\n af den opfattelse, at tanktilladelsen - der efter det oplyste anses for at  \r\n\r\n være knyttet til ejendommen - næppe kan anses for opgivet. Ejeren må derfor  \r\n\r\n antages at være berettiget til at genoprette anlægget i dets tidligere omfang  \r\n\r\n med Uno-X som leverandør, uden at en ny tilladelse er fornøden. Udvidelse af  \r\n\r\n anlægget kræver derimod amtskommunens tilladelse i henhold til § 104 i  \r\n\r\n vejloven. </P>  \r\n\r\n<P>Ministeriet har ikke herved taget stilling til spørgsmålet om, hvorvidt de  \r\n\r\n anlæg, der agtes etableret på ejendommen til erstatning for de nedlagte, kan  \r\n\r\n gennemføres efter de byggeliniebestemmelser, der er fastsat for ejendommen.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Offentliggjort i VEJLOVE udgivet af DAFOLO. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19831720025"
        },
        {
            "displayName": "Entydig dokumentidentifikation",
            "displayValue": "CA000380"
        },
        {
            "displayName": "Dato for indlæggelse",
            "displayValue": "23/12/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17200"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "17/03/1983"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Trafikministeriets j.nr. 587-13-00-13"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}