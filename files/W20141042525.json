{
    "id": 167962,
    "title": "SU - EU-statsborger - arbejdstager - tilbagebetaling",
    "documentTypeId": "240",
    "isSagsforlobPeriodValid": true,
    "shortName": "KEN nr 10425 af 18/11/2014",
    "documentHtml": "<div class=\"bjelke\">Den fulde tekst</div><p class=\"Titel2\">SU - EU-statsborger - arbejdstager - tilbagebetaling</p>\r\n<div class=\"Resume\">\r\n   <p class=\"TekstGenerel\">Ligestillet EU-statsborger havde ikke længere status som arbejdstager efter EU-retten og skulle derfor tilbagebetale SU for perioden uden arbejdstagerstatus.</p>\r\n</div>\r\n<p>\r\n   <span class=\"Bold\">Din klage vedrørende afslag på ret til SU</span>\r\n</p>\r\n<p>I brev af 20. juni 2014 har du klaget over Styrelsen for Videregående Uddannelsers (herefter: styrelsen) afgørelse af 23. maj 2014 om, at du ikke har ret til SU og med krav om tilbagebetaling for perioden fra og med januar 2013 til og med juni 2014.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 23. maj 2014 om, at du ikke har ret til SU og med krav om tilbagebetaling for perioden fra og med januar 2013 til og med juni 2014.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 2 a.</span> Uddannelsessøgende kan få uddannelsesstøtte, når de er danske statsborgere.</p>\r\n<p>\r\n   <span class=\"Italic\">Stk. 2.</span> Uddannelsessøgende, der er EU-statsborgere eller EØS-statsborgere, og deres familiemedlemmer kan få uddannelsesstøtte til uddannelse i Danmark og i udlandet efter de betingelser, der følger af EU-retten og EØS-aftalen. EU-statsborgere og EØS-statsborgere, der ikke er arbejdstagere eller selvstændige erhvervsdrivende i Danmark, og deres familiemedlemmer har først ret til uddannelsesstøtte efter 5 års sammenhængende ophold i Danmark, jf. dog stk. 3.</p>\r\n<p>(. . .)</p>\r\n<p>\r\n   <span class=\"Italic\">Stk. 4.</span> Undervisningsministeren kan fastsætte regler om udenlandske statsborgeres ret til SU til uddannelse i Danmark og udlandet.</p>\r\n<p>(. . .)</p>\r\n<p>\r\n   <span class=\"Bold\">§ 28.</span> Uddannelsesstøtten udbetales med foreløbige beløb i støtteåret. Uddannelsesstøtten tildeles med endelige beløb efter støtteårets afslutning.</p>\r\n<p>(…)</p>\r\n<p>\r\n   <span class=\"Bold\">§ 30.</span> Uddannelsesstøtten tildeles med endelige beløb på grundlag af oplysninger om den uddannelsessøgendes egenindkomst, forældrenes indkomstgrundlag, studieforhold, anden offentlig støtte, bopælsstatus m.v.</p>\r\n<p>\r\n   <span class=\"Italic\">Stk. 2.</span> Foreløbige beløb, der er udbetalt, men ikke kan tildeles endeligt, skal betales tilbage. (…)</p>\r\n<p>SU-bekendtgørelsen (dagældende bekendtgørelse nr. 1269 af 17. december 2012, nu bekendtgørelse nr. 792 af 25. juni 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 67.</span> En EU-statsborger, der er arbejdstager eller selvstændig erhvervsdrivende i Danmark efter EU-rettens regler, kan få støtte til en uddannelse i Danmark eller i udlandet på samme betingelser som en dansk statsborger. Som arbejdstager eller selvstændig erhvervsdrivende efter EU-rettens regler anses også en EU-statsborger, der tidligere har været arbejdstager eller selvstændig erhvervsdrivende i Danmark, når der er indholdsmæssig og tidsmæssig sammenhæng mellem uddannelsen og det tidligere arbejde i Danmark, samt en ufrivilligt arbejdsløs, der som følge af helbredsmæssige forhold eller strukturelle forhold på arbejdsmarkedet har behov for omskoling med henblik på beskæftigelse i et fag uden indholdsmæssig og tidsmæssig sammenhæng med det tidligere arbejde i Danmark.</p>\r\n<p>(. . .)</p>\r\n<p>\r\n   <span class=\"Italic\">Stk. 5.</span> EU-statsborgere og deres familiemedlemmer kan efter 5 års sammenhængende ophold i Danmark få støtte til en uddannelse i Danmark eller i udlandet på samme betingelser som danske statsborgere, jf. dog lovens § 2 a, stk. 3.</p>\r\n<p>(. . .)</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Ankenævnet bemærker, at kun personer, som arbejder i Danmark på ansøgningstidspunktet, er arbejdstagere efter EU-rettens regler, jf. SU-bekendtgørelsens § 67, stk. 1, 1. pkt.</p>\r\n<p>Du havde derfor på ansøgningstidspunktet ret til SU som arbejdstager i Danmark.</p>\r\n<p>Ankenævnet skal bemærke, at du ophørte i din beskæftigelse som rengøringsassistent i januar 2013, og at du kun havde i alt 25 løntimer i januar 2013. Retten til SU ophører som udgangspunkt, når du ikke længere er arbejdstager.</p>\r\n<p>Studerende, som har været arbejdstagere i Danmark, kan bevare deres status som arbejdstagere, hvis der er indholdsmæssig og tidsmæssig sammenhæng mellem det tidligere arbejde og studiet, eller hvis den studerende på grund af helbredsmæssige forhold eller strukturelle forhold på arbejdsmarkedet har behov for omskoling, jf. SU-bekendtgørelsens § 67, stk. 1, 2. pkt.</p>\r\n<p>Ankenævnet finder det efter det oplyste udelukket, at du kan bevare status som arbejdstager.</p>\r\n<p>Ankenævnet skal bemærke, at en eventuel fejlagtig vejledning fra din fagforenings eller SU-vejleders side ikke kan give dig en bedre retsstilling, end hvad der følger af de gældende regler.</p>\r\n<p>Idet du hverken var arbejdstager eller havde bevaret din status som arbejdstager i perioden januar 2013 til juni 2014, fastholder Ankenævnet styrelsens afgørelse af 23. maj 2014 om tilbagebetaling af SU for perioden fra og med januar 2013 til og med juni 2014.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Det fremgår blandt andet af brev af 10. august 2009 fra Statsforvaltningen [Region], at du er meddelt bevis for registrering som arbejdstager eller selvstændig erhvervsdrivende.</p>\r\n<p>Det fremgår af ansøgning om SU modtaget på uddannelsesstedet den 31. august 2012, at du søger SU fra august måned 2012. Det fremgår endvidere, at du forventer at afslutte uddannelsen i juni 2013.</p>\r\n<p>Det fremgår blandt andet af oplysningsskema - ansøgning om ligestilling med danske statsborgere- dateret den 17. september 2012, at du er [EU] statsborger, at du har erhvervsarbejde 15 timer ugentlig som rengøringsassistent og at du bevarer arbejdet ved siden af studierne.</p>\r\n<p>Det fremgår blandt andet af brev af 29. oktober 2012 fra styrelsen, at du er godkendt som ligestillet med danske statsborgere fra august 2012, fordi du er arbejdstager eller selvstændig erhvervsdrivende. Det fremgår endvidere, at ligestillingen er betinget af, at du fortsat er arbejdstager eller selvstændig erhvervsdrivende i Danmark. Det fremgår endeligt, at retten til SU vil ophøre og eventuelt for meget SU vil blive krævet tilbage, hvis du ikke længere opfylder betingelserne for ligestillingen.</p>\r\n<p>Det fremgår blandt andet af oplysninger fra eIndkomstregistret, at du i januar 2013 har haft 25 løntimer og ingen løntimer i resten af 2013.</p>\r\n<p>Ved ansøgning af 28. maj 2013 har du ændret sluttidspunktet for din uddannelse til juni 2014.</p>\r\n<p>Ved ansøgning af 30. september 2013 har du ansøgt om SU-lån.</p>\r\n<p>Det fremgår blandt andet af oplysninger fra eIndkomstregistret, at du i 2014 i perioden januar til juni ikke havde nogen løntimer.</p>\r\n<p>Ved brev af 5. maj 2014 oplyser styrelsen, at det fremgår af oplysninger fra SKAT, at du i perioden fra januar 2013 til og med april 2014 ikke har haft løntimer nok til at opfylde betingelsen om faktisk og reel beskæftigelse med minimum 10-12 timer om ugen svarende til cirka 43 timer om måneden. På den baggrund anmoder styrelsen dig om at indsende dokumentation for, at du har været arbejdstager i den pågældende periode.</p>\r\n<p>Ved mail af 22. maj 2014 har du oplyst, at du ikke havde mulighed for at arbejde, da dit arbejde lå på samme tid som din undervisning, og at du derfor efter aftale med din fagforening valgte at søge SU frem for at modtage understøttelse.</p>\r\n<p>Styrelsen har ved brev af 23. maj 2014 meddelt dig afslag på tildeling af SU i perioden januar 2013 til juni 2014, da du ikke har været arbejdstager eller selvstændig erhvervsdrivende samtidigt med, at du modtog SU. Styrelsen oplyste endvidere, at den udbetalte SU for perioden januar 2013 til juni 2014 ville blive krævet tilbagebetalt. Styrelsen oplyste endeligt, at du kunne søge om SU fremadrettet fra august 2014, såfremt du fortsat studerede, da du på dette tidspunkt havde opholdt dig i Danmark i 5 år, hvorfor der på dette tidspunkt ikke krævedes arbejde ved siden af studierne for at oppebære SU.</p>\r\n<p>Styrelsen har den 26. maj 2014 fremsat tilbagebetalingskrav vedrørende for meget udbetalt SU og SU-lån vedrørende årene 2013 og 2014.</p>\r\n<p>Du har i brev af 20. juni 2014 klaget til Ankenævnet for Statens Uddannelsesstøtteordninger og bl.a. anført, at du blev opsagt i januar 2013, at du er blevet fejlvejledt af SU-vejlederen og din fagforening, og at du ikke kan forstå, hvordan du kunne søge om SU-lån i september 2013 og forlængelse af SU i maj 2013.</p>\r\n<p>Styrelsen har i brev af 21. august 2014 videresendt sagen sammen med en udtalelse til ankenævnet. Styrelsen har i udtalelsen blandt andet anført, at du i en længerevarende periode fra januar 2013 til juni 2014 ikke havde beskæftigelse, og at en eventuel fejlvejledning fra din fagforening eller din SU-vejleder ikke kan give dig en bedre retsstilling end den, der følger af de gældende regler. Styrelsen oplyser endvidere, at du var forpligtet til at meddele styrelsen, at du ikke længere var arbejdstager eller selvstændig erhvervsdrivende, da det var en betingelse for din SU-ret, og at dine ansøgninger i systemet om forlængelse af studietiden og SU-lån er sket automatisk i systemet.</p>\r\n<p>Ankenævnet har ved brev af 27. august 2014 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/01/2015"
        },
        {
            "displayName": "Accession",
            "displayValue": "W20141042525"
        },
        {
            "displayName": "Entydig dokumentidentifikation",
            "displayValue": "CE000224"
        },
        {
            "displayName": "Dato for indlæggelse",
            "displayValue": "31/01/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10425"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "18/11/2014"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "14/014756"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}