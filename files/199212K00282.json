{
    "id": 111499,
    "title": "1992 LSF 282   FORSLAG TIL LOV OM ÆNDRING AF LOV OM MIDLERTIDIG OPHOLDSTILLADELSE TIL   VISSE PERSONER FRA DET TIDLIGERE JUGOSLAVIEN M.V. (MIDLERTIDIG   OPHOLDSTILLADELSE TIL SPONTANE ASYLANSØGERE) ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 282",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 282 </P>  \r\n\r\n<P></P>  \r\n\r\n<P>Forslag til Lov om ændring af lov om midlertidig opholdstilladelse til  \r\n\r\n visse personer fra det tidligere Jugoslavien m.v. (Midlertidig  \r\n\r\n opholdstilladelse til spontane asylansøgere) </P>  \r\n\r\n<P></P>  \r\n\r\n<P>Fremsat af indenrigsministeren (Birte Weiss) </P>  \r\n\r\n<P></P>  \r\n\r\n<P>den 28. april 1993 </P>  \r\n\r\n<P></P>  \r\n\r\n<P>Vedtaget ved tredjebehandling den 25. juni 1993 </P>  \r\n\r\n<P></P>  \r\n\r\n<P><a href=\"document.aspx?accn=A19930045930\"> Lov nr. 459 af 30/06/1993</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 933 af 28. november 1992 om midlertidig opholdstilladelse til  \r\n\r\n visse personer fra det tidligere Jugoslavien m.v. foretages følgende  \r\n\r\n ændringer: </P>  \r\n\r\n<P> <B>1.</B>  <I>§ 4, stk. 2,</I> affattes således: </P>  \r\n\r\n<P> <I>&#187;Stk. 2.</I> Nære familiemedlemmer til de af § 15 og § 15 a  \r\n\r\n omfattede personer med midlertidig opholdstilladelse kan dog efter ansøgning  \r\n\r\n i særlige tilfælde af humanitær karakter meddeles midlertidig  \r\n\r\n opholdstilladelse her i landet.&#171; </P>  \r\n\r\n<P> <B>2.</B>  <I>§ 13, stk. 2,</I> affattes således: </P>  \r\n\r\n<P> <I>&#187;Stk. 2.</I> Direktoratets afgørelser kan bortset fra afgørelser  \r\n\r\n i henhold til §§ 1, 4, 14, 15 og 15 a påklages til indenrigsministeren.&#171;  \r\n\r\n</P>  \r\n\r\n<P> <B>3.</B>  <I>§ 15, stk. 1,</I> affattes således: </P>  \r\n\r\n<P>&#187;En person fra det tidligere Jugoslavien, der er indrejst til Danmark  \r\n\r\n og i forbindelse hermed eller senere har ansøgt om asyl i henhold til  \r\n\r\n udlændingelovens § 7, kan meddeles opholdstilladelse efter denne lov, såfremt  \r\n\r\n vedkommende på grund af krigshandlinger eller lignende uroligheder i det  \r\n\r\n område, vedkommende ellers kan vende tilbage til, må antages at have behov  \r\n\r\n for midlertidig beskyttelse her i landet.&#171; </P>  \r\n\r\n<P> <B>4.</B> Efter § 15 indsættes som ny paragraf: </P>  \r\n\r\n<P> <B>&#187;§ 15 a.</B> En person fra det tidligere Jugoslavien, der  \r\n\r\n befinder sig i det tidligere Jugoslavien eller i nærområdet hertil, kan  \r\n\r\n meddeles opholdstilladelse efter denne lov, såfremt det på baggrund af  \r\n\r\n oplysninger tilvejebragt i samarbejde med De Forenede Nationers Højkommissær  \r\n\r\n for Flygtninge (UNHCR) må antages, at vedkommende på grund af krigshandlinger  \r\n\r\n eller lignende uroligheder umiddelbart har behov for beskyttelse. </P>  \r\n\r\n<P> <I>Stk. 2.</I> Ansøgning om midlertidig opholdstilladelse efter stk. 1  \r\n\r\n skal indgives til en dansk repræsentation i ansøgerens hjemland eller i det  \r\n\r\n land, hvor ansøgeren har ophold.&#171; </P>  \r\n\r\n<P> <B>5.</B> I <I>§ 16, 1.</I> og <I>2. pkt.,</I> og <I>§ 19</I> ændres  \r\n\r\n &#187;justitsministeren&#171; til: &#187;indenrigsministeren&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 933 af 28. november 1992 om midlertidig opholdstilladelse til  \r\n\r\n visse personer fra det tidligere Jugoslavien m.v., foretages følgende  \r\n\r\n ændring: </P>  \r\n\r\n<P> <B>1.</B>  <I>§ 15, stk. 1,</I> affattes således: </P>  \r\n\r\n<P>&#187;En person fra det tidligere Jugoslavien, der er indrejst til Danmark  \r\n\r\n og i forbindelse hermed eller senere har ansøgt om asyl i henhold til  \r\n\r\n udlændingelovens § 7, kan meddeles opholdstilladelse efter denne lov, såfremt  \r\n\r\n vedkommende på grund af krigshandlinger eller lignende uroligheder i det  \r\n\r\n område vedkommende ellers kan vende tilbage til, må antages at have behov for  \r\n\r\n midlertidig beskyttelse her i landet.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Borgerkrigen i det tidligere Jugoslavien har medført tusindvis af sårede  \r\n\r\n og tilskadekomne, samtidig med at hundredetusindvis af mennesker er blevet  \r\n\r\n drevet på flugt fra deres hjem. </P>  \r\n\r\n<P>De vestlige lande yder en massiv humanitær bistand for at afhjælpe  \r\n\r\n følgerne af konflikten i området. Danmarks samlede humanitære bistand til  \r\n\r\n fordel for ofre for borgerkrigen i det tidligere Jugoslavien androg således i  \r\n\r\n 1992 i alt godt 180 millioner kroner. Størstedelen af denne hjælp er ydet i  \r\n\r\n konfliktområderne og i regionen tæt ved disse områder. </P>  \r\n\r\n<P>Baggrunden herfor er bl.a., at der på en af UNHCR indkaldt konference den  \r\n\r\n 29. juli 1992 om situationen i det tidligere Jugoslavien var enighed om, at  \r\n\r\n hjælpeindsatsen hovedsageligt burde lægges i og omkring konfliktområderne. På  \r\n\r\n den måde sikrer man den mest effektive hjælp og modvirker bedst muligt, at  \r\n\r\n konflikten skaber et permanent flygtningeproblem. </P>  \r\n\r\n<P>Den alvorlige konflikt har imidlertid vist, at der tillige er behov for at  \r\n\r\n hjælpe visse særligt nødstedte personer uden for regionen. </P>  \r\n\r\n<P>Dette var baggrunden for gennemførelsen af loven om midlertidig  \r\n\r\n opholdstilladelse til visse personer fra det tidligere Jugoslavien m.v. Ved  \r\n\r\n loven indførtes for det første en invitationsordning, hvorefter regeringen  \r\n\r\n efter aftale med UNHCR eller lignende international organisation kan invitere  \r\n\r\n et antal særligt nødstedte personer fra det tidligere Jugoslavien til at tage  \r\n\r\n ophold her i landet med henblik på lægelig behandling eller anden hjælp, som  \r\n\r\n ikke kan ydes i det område, hvor vedkommende befinder sig. For det andet  \r\n\r\n giver loven mulighed for, at personer fra det tidligere Jugoslavien, der  \r\n\r\n inden lovens ikrafttræden er indrejst til Danmark og i forbindelse hermed  \r\n\r\n eller senere har ansøgt om asyl, kan meddeles midlertidig opholdstilladelse,  \r\n\r\n såfremt vedkommende på grund af krigshandlinger eller lignende uroligheder i  \r\n\r\n det område, vedkommende ellers kan vende tilbage til, må antages at have  \r\n\r\n behov for midlertidig beskyttelse her i landet. </P>  \r\n\r\n<P>På grundlag af loven kunne der umiddelbart inviteres i alt 200 særligt  \r\n\r\n nødstedte personer. Ved nye invitationstiltag udarbejdes et aktstykke med de  \r\n\r\n fornødne oplysninger med henblik på forelæggelse for Finansudvalget. Danmark  \r\n\r\n har indtil nu modtaget i alt 172 inviterede. Der har været tale om tidligere  \r\n\r\n internerede fra serbiske krigsfangelejre samt deres nærmeste  \r\n\r\n familiemedlemmer. Folketingets Finansudvalg har den 31. marts 1993 tiltrådt  \r\n\r\n et aktstykke (Akt 170), hvorved der er etableret bevillingsmæssigt grundlag  \r\n\r\n for forøgelse af den oprindelige kvote med 600 personer, således at Danmark  \r\n\r\n kommer til at modtage i alt 800 inviterede. </P>  \r\n\r\n<P>Ordningen, hvorefter spontane asylansøgere fra det tidligere Jugoslavien  \r\n\r\n efter visse nærmere angivne kriterier kan meddeles midlertidig  \r\n\r\n opholdstilladelse, blev gjort tidsbegrænset, således at den kun gælder  \r\n\r\n personer, der er indrejst før lovens ikrafttræden den 1. december 1992.  \r\n\r\n Baggrunden for denne udformning af bestemmelsen var den helt uafklarede  \r\n\r\n situation i det tidligere Jugoslavien. Det var på daværende tidspunkt ikke  \r\n\r\n muligt, at sige noget om, hvor længe konflikten ville vare, hvilket omfang  \r\n\r\n den ville have i fremtiden m.v. Hertil kom at der var tale om en helt ny  \r\n\r\n kategori af opholdstilladelser, som man ikke umiddelbart ønskede at tilføje  \r\n\r\n som en permanent udvidelse af udlændingelovens regler om meddelelse af  \r\n\r\n opholdstilladelse. </P>  \r\n\r\n<P>Direktoratet for Udlændinge havde pr. 25. marts 1993 meddelt  \r\n\r\n opholdstilladelse efter denne ordning til 2.698 personer fra det tidligere  \r\n\r\n Jugoslavien. Der har været tale om spontane asylansøgere fra  \r\n\r\n Bosnien-Hercegovina samt enkelte fra Kroatien. Direktoratet for Udlændinge  \r\n\r\n forventer, at der ialt vil blive meddelt midlertidig opholdstilladelse til  \r\n\r\n ca. 3000 af de spontane asylansøgere, der indrejste inden lovens  \r\n\r\n ikrafttræden. </P>  \r\n\r\n<P>Justitsministeren gav under 2. behandlingen af lovforslaget til loven om  \r\n\r\n midlertidig opholdstilladelse til visse personer fra det tidligere  \r\n\r\n Jugoslavien tilsagn om, at han var indstillet på efter en periode på 3-5  \r\n\r\n måneder at gøre status og i den forbindelse overveje, om ordningen skulle  \r\n\r\n udvides til også at kunne gælde for visse personer fra det tidligere  \r\n\r\n Jugoslavien, som efter lovens ikrafttræden er indrejst og har søgt asyl i  \r\n\r\n Danmark. Der var samtidig i den politiske følgegruppe, der var nedsat til  \r\n\r\n løbende at vurdere flygtningesituationen i det tidligere Jugoslavien, enighed  \r\n\r\n om inden for nogle måneder at vende tilbage til spørgsmålet med henblik på at  \r\n\r\n vurdere behovet for en udvidelse af ordningen. </P>  \r\n\r\n<P>Det må nu konstateres, at der ikke i dag er nogen bedre udsigt til løsning  \r\n\r\n af konfliktsituationen i det tidligere Jugoslavien, end der var ved lovens  \r\n\r\n vedtagelse. Dette er baggrunden for den ved nærværende lovforslag foreslåede  \r\n\r\n tidsmæssige forlængelse af ordningen med meddelelse af midlertidig  \r\n\r\n opholdstilladelse til visse spontane asylansøgere fra det tidligere  \r\n\r\n Jugoslavien. </P>  \r\n\r\n<P>Forlængelsen indebærer, at også personer, som er indrejst efter, at loven  \r\n\r\n om midlertidig opholdstilladelse til visse personer fra det tidligere  \r\n\r\n Jugoslavien trådte i kraft, kan meddeles midlertidig opholdstilladelse. Dette  \r\n\r\n gælder både personer, som er indrejst mellem den 1. december 1992 og dette  \r\n\r\n lovforslags ikrafttrædelsesdato og personer, som indrejser efter  \r\n\r\n lovforslagets ikrafttræden. De materielle betingelser for meddelelse af  \r\n\r\n opholdstilladelse ændres ikke. </P>  \r\n\r\n<P> <I>Spontane asylansøgere fra det tidligere Jugoslavien</I>  </P>  \r\n\r\n<P>Antallet af spontane asylansøgere fra det tidligere Jugoslavien øgedes  \r\n\r\n voldsomt navnlig i 2. halvår af 1992. Af de ialt 9003 spontane asylansøgere  \r\n\r\n fra det tidligere Jugoslavien, som indrejste i 1992, indrejste de 8.127 efter  \r\n\r\n 1. juli. Af disse var 4.595 fra Bosnien-Hercegovina. Det samlede antal  \r\n\r\n spontane asylansøgere fra Bosnien-Hercegovina i 1992 udgjorde 4.795. </P>  \r\n\r\n<P>Andelen af spontane asylansøgere fra det tidligere Jugoslavien, der var  \r\n\r\n fra Bosnien-Hercegovina steg betydeligt i de sidste måneder af 1992. I  \r\n\r\n oktober var således 869 af de spontane asylansøgere fra Bosnien-Hercegovina,  \r\n\r\n medens de tilsvarende tal i henholdsvis november og december var 1.614 og  \r\n\r\n 1.477. </P>  \r\n\r\n<P>De høje indrejsetal for så vidt angår asylansøgere fra det tidligere  \r\n\r\n Jugoslavien har stort set konstant ligget på det samme høje niveau siden  \r\n\r\n lovens ikrafttræden den 1. december 1992. Der er således ifølge Direktoratet  \r\n\r\n for Udlændinges foreløbige opgørelser i perioden fra den 1. december 1992 til  \r\n\r\n den 1. april 1993 indrejst ialt 5.592 spontane asylansøgere fra det tidligere  \r\n\r\n Jugoslavien. Heraf var 5.411 eller ca. 97% fra Bosnien-Hercegovina. </P>  \r\n\r\n<P>Fra 1. januar til 1. april 1993 er der ifølge Direktoratet for Udlændinges  \r\n\r\n foreløbige opgørelser indrejst ialt 4.069 spontane asylansøgere fra det  \r\n\r\n tidligere Jugoslavien. Heraf var de 3.934 fra Bosnien-Hercegovina. </P>  \r\n\r\n<P> <I>Ordningen med midlertidig opholdstilladelse til spontane asylansøgere  \r\n\r\n fra det tidligere Jugoslavien</I>  </P>  \r\n\r\n<P>Efter den ordning, som ved lovforslaget ønskes forlænget, kan der meddeles  \r\n\r\n midlertidig opholdstilladelse til personer fra det tidligere Jugoslavien, der  \r\n\r\n er indrejst til Danmark og i forbindelse hermed eller senere har ansøgt om  \r\n\r\n asyl, såfremt de pågældende på grund af krigshandlinger eller lignende  \r\n\r\n uroligheder i det område, de ellers kan vende tilbage til, må antages at have  \r\n\r\n behov for midlertidig beskyttelse her i landet. </P>  \r\n\r\n<P>På baggrund af den afgrænsning, som fremgår af lovens § 15, og som  \r\n\r\n videreføres med ændringsloven, vil udgangspunktet bedømt på baggrund af den  \r\n\r\n hidtidige situation i området fortsat være, at personer fra Makedonien,  \r\n\r\n Kroatien og Slovenien ikke omfattes af ordningen med midlertidig  \r\n\r\n opholdstilladelse, mens f.eks. navnlig personer fra Bosnien-Hercegovina vil  \r\n\r\n falde inden for gruppen af personer, der kan have behov for midlertidig  \r\n\r\n beskyttelse her i landet. Ordningen vil også kunne omfatte personer fra de  \r\n\r\n zoner i Kroatien, hvor der for tiden er vedvarende krigsfare, og som det  \r\n\r\n derfor kan være meget problematisk for fordrevne personer at vende tilbage  \r\n\r\n til. </P>  \r\n\r\n<P>Situationen i de forskellige områder af det tidligere Jugoslavien kan  \r\n\r\n fortsat ændre sig med meget kort varsel, og en sådan ændring vil påvirke  \r\n\r\n vurderingen af, om en person fra et af de angivne områder kan blive omfattet  \r\n\r\n af ordningen. </P>  \r\n\r\n<P>For så vidt angår Serbien-Montenegro vil udgangspunktet som hidtil være,  \r\n\r\n at personer derfra ikke vil kunne meddeles midlertidig opholdstilladelse  \r\n\r\n under hensyn til, at der ikke pågår krigshandlinger eller lignende  \r\n\r\n uroligheder. Men eksempelvis vil forholdene omkring Kosova-provinsen kunne  \r\n\r\n udvikle sig på en sådan måde, at personer derfra vil kunne omfattes af  \r\n\r\n ordningen. </P>  \r\n\r\n<P>Det må i det hele taget understreges, at situationen i alle dele af det  \r\n\r\n tidligere Jugoslavien hurtigt kan ændre sig, hvilket vil påvirke  \r\n\r\n afgrænsningen af, hvilke personer, der kan meddeles opholdstilladelse efter  \r\n\r\n loven. </P>  \r\n\r\n<P>Det bemærkes, at der ikke bør meddeles midlertidig opholdstilladelse til  \r\n\r\n en asylansøger, om hvem der foreligger oplysninger, der giver grund til at  \r\n\r\n antage, at vedkommende har gjort sig skyldig i forbrydelser som beskrevet i  \r\n\r\n flygtningekonventionens kapitel 1, artikel 1, F, litra a-c, uanset om  \r\n\r\n betingelserne for meddelelse af midlertidig opholdstilladelse i øvrigt måtte  \r\n\r\n være opfyldt. I sådanne tilfælde bør spørgsmålet om meddelelse af  \r\n\r\n opholdstilladelse afgøres efter de almindelige asylretlige regler herom. </P>  \r\n\r\n<P>Det er Direktoratet for Udlændinge, der træffer afgørelse om meddelelse af  \r\n\r\n midlertidig opholdstilladelse til spontane asylansøgere. </P>  \r\n\r\n<P>Såfremt en person ikke frafalder sin asylansøgning samtidig med, at  \r\n\r\n vedkommende meddeles midlertidig opholdstilladelse, er der i lovens § 15,  \r\n\r\n stk. 2, hjemmel til, at udlændingemyndighederne kan bestemme, at  \r\n\r\n asylansøgningen ikke færdigbehandles, sålænge den pågældende person har  \r\n\r\n imidlertid opholdstilladelse. Der gælder dog en maksimumgrænse på 2 år for  \r\n\r\n denne udskydelse af behandlingen af ansøgningen om asyl. Det er den  \r\n\r\n myndighed, der aktuelt har asylsagen under behandling, som tager stilling  \r\n\r\n til, hvorvidt man i relation til en person, der er meddelt midlertidig  \r\n\r\n opholdstilladelse, vil fortsætte behandlingen af vedkommendes asylsag, eller  \r\n\r\n om der - hvilket vil være den normale situation - skal træffes bestemmelse  \r\n\r\n om, at asylsagen ikke færdigbehandles, så længe den midlertidige  \r\n\r\n opholdstilladelse er gældende. Der er ikke adgang til at påklage en afgørelse  \r\n\r\n fra Direktoratet for Udlændinge om meddelelse af midlertidig  \r\n\r\n opholdstilladelse. Det samme gælder beslutningen om udskydelse af  \r\n\r\n asylsagsbehandlingen. </P>  \r\n\r\n<P>Den midlertidige opholdstilladelse vil blive meddelt for en periode af 6  \r\n\r\n måneders varighed, jf. herved lovens § 1, stk. 3, og opholdstilladelsen vil,  \r\n\r\n jf. § 15, stk. 3, kunne forlænges for 6 måneder ad gangen. Efter § 15, stk.  \r\n\r\n 3, jf. § 2, knyttes vurderingen af, om en opholdstilladelse skal forlænges  \r\n\r\n til, om der pågår krigshandlinger eller lignende uroligheder i det område,  \r\n\r\n vedkommende ellers kan vende tilbage til. Det er herefter ikke afgørende, om  \r\n\r\n en person har mulighed for at vende tilbage til nøjagtig samme by eller  \r\n\r\n lokalområde som vedkommende forlod. Opnås der i relation til en republik  \r\n\r\n eller et område en ordnet fred og indebærer fredsslutningen ændrede  \r\n\r\n grænsedragninger, vil det afgørende være, at den pågældende person kan vende  \r\n\r\n tilbage til det, der i konsekvens af den etablerede fredsslutning må  \r\n\r\n betragtes som vedkommendes hjemområde. </P>  \r\n\r\n<P>Personer, der meddeles midlertidig opholdstilladelse efter § 15, har ikke  \r\n\r\n krav på at få familiemedlemmer her til landet. Situationen vil imidlertid i  \r\n\r\n mange tilfælde være den, at en familie er indrejst samlet her til landet, og  \r\n\r\n i disse tilfælde vil der kunne meddeles hele familien en midlertidig  \r\n\r\n opholdstilladelse, såfremt de falder ind under lovforslagets kriterier. Men  \r\n\r\n også i den situation, hvor en del af en familie er indrejst til Danmark fra  \r\n\r\n et område med krigshandlinger eller lignende uroligheder, kan der være  \r\n\r\n særlige tilfælde af humanitær karakter, hvor et nært familiemedlem  \r\n\r\n undtagelsesvis bør kunne meddeles midlertidig opholdstilladelse her i landet.  \r\n\r\n Meddelelse af en sådan opholdstilladelse sker efter lovens § 4. Ved nære  \r\n\r\n familiemedlemmer forstås ægtefælle og mindreårige børn. </P>  \r\n\r\n<P>Spontane asylansøgere fra det tidligere Jugoslavien, der meddeles  \r\n\r\n midlertidig opholdstilladelse, vil generelt skulle behandles efter de samme  \r\n\r\n retningslinier, som er gældende for de personer fra det tidligere  \r\n\r\n Jugoslavien, der inviteres til Danmark. De pågældende vil således ikke have  \r\n\r\n ret til at tage lønnet eller ulønnet beskæftigelse, eller til at udøve  \r\n\r\n selvstændig erhvervsvirksomhed eller til med eller uden vederlag at udføre  \r\n\r\n tjenesteydelser her i landet, jf. herved lovens § 3. De pågældende vil få  \r\n\r\n udgifter til underhold dækket af Direktoratet for Udlændinge, der også  \r\n\r\n tilvejebringer og driver særskilte indkvarteringscentre for disse personer.  \r\n\r\n Direktoratet for Udlændinge kan bestemme, at en person med midlertidig  \r\n\r\n opholdstilladelse, uanset om vedkommende har tilstrækkelige midler til sit  \r\n\r\n underhold, skal tage ophold efter direktoratets nærmere bestemmelse, jf.  \r\n\r\n lovens § 7. </P>  \r\n\r\n<P>Børn i den undervisningspligtige alder modtager særskilt tilrettelagt  \r\n\r\n undervisning, og voksne tilbydes særskilt tilrettelagt undervisning og kurser  \r\n\r\n i visse faglige tekniske fag af betydning for tilbagevenden til hjemlandet,  \r\n\r\n jf. lovens § 5. De pågældende vil have ret til sygehusbehandling og anden  \r\n\r\n lægelig behandling. Udgifterne hertil afholdes af Direktoratet for  \r\n\r\n Udlændinge, jf. herved lovens § 6. </P>  \r\n\r\n<P>Efter lovens § 8 bortfalder den midlertidige opholdstilladelse, når  \r\n\r\n personen har opgivet sin bopæl her i landet eller har opholdt sig uden for  \r\n\r\n Danmark i mere end to på hinanden følgende måneder. Efter lovens § 9 kan  \r\n\r\n inddragelse af opholdstilladelsen ske, såfremt opholdstilladelsen er opnået  \r\n\r\n ved svig, eller såfremt der foreligger omstændigheder som nævnt i  \r\n\r\n udlændingelovens § 10. </P>  \r\n\r\n<P>Udvisning af en person med midlertidig opholdstilladelse kan efter lovens  \r\n\r\n § 10 ske, hvis den pågældende idømmes frihedsstraf eller anden strafferetlig  \r\n\r\n retsfølge, der giver mulighed for frihedsberøvelse for en lovovertrædelse,  \r\n\r\n der kan medføre højere straf end hæfte. </P>  \r\n\r\n<P> <I>Lovforslagets økonomiske og administrative konsekvenser</I>  </P>  \r\n\r\n<P>Det er ikke muligt på nuværende tidspunkt at fastlægge antallet af  \r\n\r\n spontane asylansøgere, der vil blive meddelt midlertidig opholdstilladelse  \r\n\r\n efter den foreslåede bestemmelse. Der kan på baggrund af tilgangen i den  \r\n\r\n forgangne del af året med forbehold alene gøres nogle skøn. </P>  \r\n\r\n<P>Til belysning af størrelsesordenen af de udgifter, der vil være forbundet  \r\n\r\n med modtagelsen af disse personer, kan det oplyses, at udgifterne til  \r\n\r\n indkvartering og underhold af asylansøgere i 1991 gennemsnitlig udgjorde  \r\n\r\n 112.000 kr. pr. asylansøger. </P>  \r\n\r\n<P>Personer fra det tidligere Jugoslavien, der meddeles midlertidig  \r\n\r\n opholdstilladelse, skal indkvarteres i centre, som tilvejebringes af  \r\n\r\n Direktoratet for Udlændinge og på direktoratets vegne drives af Dansk Røde  \r\n\r\n Kors i alt væsentligt i overensstemmelse med principperne i den  \r\n\r\n rammeoverenskomst, der er indgået mellem Justitsministeriet og Dansk Røde  \r\n\r\n Kors. Det er endvidere forudsat, at opgaven med hensyn til at tilbyde de  \r\n\r\n pågældende undervisning m.m., deltagelse i forskellige kulturelle og sociale  \r\n\r\n aktiviteter og udvikling gennem kurser, varetages af Dansk Flygtningehjælp.  \r\n\r\n</P>  \r\n\r\n<P>Indenrigsministeriet anslår, at udgifterne til indkvartering og underhold  \r\n\r\n af personer fra det tidligere Jugoslavien, der meddeles midlertidig  \r\n\r\n opholdstilladelse, vil udgøre ca. 120.000 kr. årligt pr. person. I beløbet  \r\n\r\n indgår udgifter til ordinær sygehusbehandling, der afholdes af  \r\n\r\n Indenrigsministeriet i overenstemmelse med de retningslinier, der gælder for  \r\n\r\n asylansøgere. </P>  \r\n\r\n<P>Udgifterne til uddannelses- og aktivitetsprogrammet, som skal iværksættes  \r\n\r\n af Dansk Flygtningehjælp, udgør samlet 29.500 kr. pr. år pr. person, hvoraf  \r\n\r\n 2.400 kr. dækkes ved besparelser på underholdsudgiften. </P>  \r\n\r\n<P>Såfremt tilgangen af spontane asylansøgere fra det tidligere Jugoslavien,  \r\n\r\n der opfylder betingelserne for meddelelse af midlertidig opholdstilladelse,  \r\n\r\n fortsætter i samme takt som i de første 3 måneder af 1993, vil godt 15.000  \r\n\r\n mennesker være omfattet af loven svarende til 7.500 helårspersoner. Dette vil  \r\n\r\n med de ovennævnte forudsætninger medføre en udgift på ca. 1,1 mia. kr.  \r\n\r\n årligt. </P>  \r\n\r\n<P>Det ovennævnte finansieringsbehov vil blive afholdt af den på finansloven  \r\n\r\n for 1993 under § 13.11.15.20. Underhold m.v. af asylansøgere opførte  \r\n\r\n bevilling. Når bevillingen på denne konto er opbrugt, kan der blive tale om  \r\n\r\n at søge ekstra bevillinger. </P>  \r\n\r\n<P>Lovforslagets bevillingsmæssige konsekvenser i kommende finansår vil blive  \r\n\r\n indbudgetteret på de årlige bevillingslove. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Bestemmelsen indebærer en tidsmæssig forlængelse af ordningen, hvorefter  \r\n\r\n der kan meddeles midlertidig opholdstilladelse til visse spontane  \r\n\r\n asylansøgere fra det tidligere Jugoslavien. Ordningen udvides til også at  \r\n\r\n gælde de spontane asylansøgere, der er indrejst efter den 1. december 1992,  \r\n\r\n hvor loven om midlertidig opholdstilladelse til visse personer fra det  \r\n\r\n tidligere Jugoslavien m.v. trådte i kraft. </P>  \r\n\r\n<P>Kriterierne for meddelelse af opholdstilladelse er i øvrigt de samme som  \r\n\r\n hidtil har været gældende for så vidt angår asylansøgere indrejst inden den  \r\n\r\n 1. december 1992, og opholdstilladelse efter loven kan således meddeles,  \r\n\r\n såfremt vedkommende asylansøger på grund af krigshandlinger eller lignende  \r\n\r\n uroligheder i det område, vedkommende ellers kan vende tilbage til, må  \r\n\r\n antages at have behov for midlertidig beskyttelse her i landet. Der henvises  \r\n\r\n herom til de almindelige bemærkninger. </P>  \r\n\r\n<P>Heller ikke de nærmere vilkår for opholdet her i landet ændres.  \r\n\r\n Midlertidig opholdstilladelse meddeles således for en periode af 6 måneder  \r\n\r\n med mulighed for forlængelse samt for udskydelse af behandlingen af en ikke  \r\n\r\n frafalden asylansøgning i op til 2 år. Herom samt om de nærmere bestemmelser  \r\n\r\n om opholdet her i landet for de personer, der meddeles midlertidig  \r\n\r\n opholdstilladelse, henvises til de almindelige bemærkninger. </P>  \r\n\r\n<P>Efter 2. behandling den 23. juni 1993 </P>  \r\n\r\n<P> <B>§ 1</B>  </P>  \r\n\r\n<P>I lov nr. 933 af 28. november 1992 om midlertidig opholdstilladelse til  \r\n\r\n visse personer fra det tidligere Jugoslavien m.v. foretages følgende ændring:  \r\n\r\n</P>  \r\n\r\n<P> <B>1.</B>  <I>§ 4, stk. 2,</I> affattes således: </P>  \r\n\r\n<P> <I>&#187;Stk. 2.</I> Nære familiemedlemmer til de af § 15 og § 15 a  \r\n\r\n omfattede personer med midlertidig opholdstilladelse kan dog efter ansøgning  \r\n\r\n i særlige tilfælde af humanitær karakter meddeles midlertidig  \r\n\r\n opholdstilladelse her i landet.&#171; </P>  \r\n\r\n<P> <B>2.</B>  <I>§ 13, stk. 2,</I> affattes således: </P>  \r\n\r\n<P> <I>&#187;Stk. 2.</I> Direktoratets afgørelser kan bortset fra afgørelser  \r\n\r\n i henhold til §§ 1, 4, 14, 15 og 15 a påklages til indenrigsministeren.&#171;  \r\n\r\n</P>  \r\n\r\n<P> <B>3.</B>  <I>§ 15, stk. 1,</I> affattes således: </P>  \r\n\r\n<P>&#187;En person fra det tidligere Jugoslavien, der er indrejst til Danmark  \r\n\r\n og i forbindelse hermed eller senere har ansøgt om asyl i henhold til  \r\n\r\n udlændingelovens § 7, kan meddeles opholdstilladelse efter denne lov, såfremt  \r\n\r\n vedkommende på grund af krigshandlinger eller lignende uroligheder i det  \r\n\r\n område, vedkommende ellers kan vende tilbage til, må antages at have behov  \r\n\r\n for midlertidig beskyttelse her i landet.&#171; </P>  \r\n\r\n<P> <B>4.</B> Efter § 15 indsættes som ny paragraf: </P>  \r\n\r\n<P> <B>&#187;§ 15 a.</B> En person fra det tidligere Jugoslavien, der  \r\n\r\n befinder sig i det tidligere Jugoslavien eller i nærområdet hertil, kan  \r\n\r\n meddeles opholdstilladelse efter denne lov, såfremt det på baggrund af  \r\n\r\n oplysninger tilvejebragt i samarbejde med De Forenede Nationers Højkommissær  \r\n\r\n for Flygtninge (UNHCR) må antages, at vedkommende på grund af krigshandlinger  \r\n\r\n eller lignende uroligheder umiddelbart har behov for beskyttelse. </P>  \r\n\r\n<P> <I>Stk. 2.</I> Ansøgning om midlertidig opholdstilladelse efter stk. 1  \r\n\r\n skal indgives til en dansk repræsentation i ansøgerens hjemland eller i det  \r\n\r\n land, hvor ansøgeren har ophold.&#171; </P>  \r\n\r\n<P> <B>5.</B> I <I>§ 16, 1.</I> og <I>2. pkt.,</I> og <I>§ 19</I> ændres  \r\n\r\n &#187;justitsministeren&#171; til: &#187;indenrigsministeren&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/07/1993"
        },
        {
            "displayName": "Accession",
            "displayValue": "199212K00282"
        },
        {
            "displayName": "Entydig dokumentidentifikation",
            "displayValue": "CL007065"
        },
        {
            "displayName": "Dato for førstegangsindlæggelse",
            "displayValue": "02/07/1993"
        },
        {
            "displayName": "Dato for indlæggelse",
            "displayValue": "02/07/1993"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "282"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}