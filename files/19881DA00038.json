{
    "id": 107571,
    "title": "1988 BTB 38   BETÆNKNING OVER FORSLAG TIL FOLKETINGSBESLUTNING OM INKORPORERING AF DEN   EUROPÆISKE MENNESKERETTIGHEDSKONVENTION I DANSK RET    NR B 38 1988-89, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1988/1 BTB 38",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 38 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om inkorporering af den  \r\n\r\n europæiske menneskerettighedskonvention i dansk ret <BR>  \r\n\r\n Nr B 38 1988-89, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19890516 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har </P>  \r\n\r\n<P>herunder stillet spørgsmål til justitsministeren, som denne har </P>  \r\n\r\n<P>besvaret skriftligt. Der er i denne forbindelse indhentet en </P>  \r\n\r\n<P>udtalelse fra Advokatsamfundet. </P>  \r\n\r\n<P>Udvalget har endvidere modtaget skriftlig henvendelse fra Amnesty  \r\n\r\n International. </P>  \r\n\r\n<P>Som bilag til betænkningen er optrykt to af udvalgets spørgsmål sammen med  \r\n\r\n ministerens besvarelser. </P>  \r\n\r\n<P>Der er af udvalget stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller <I>udvalget</I> forslaget til <I>vedtagelse</I> med  \r\n\r\n det stillede ændringsforslag </P>  \r\n\r\n<P>Ændringsforslag </P>  \r\n\r\n<P>Af <I>udvalget: </I></P>  \r\n\r\n<P>Til teksten </P>  \r\n\r\n<P>1) Teksten affattes således: </P>  \r\n\r\n<P>&#187;Folketinget opfordrer regeringen til at nedsætte et hurtigt  \r\n\r\n arbejdende udvalg med deltagelse fra Det Danske Center for  \r\n\r\n Menneskerettigheder med henblik på at undersøge fordele og ulemper ved  \r\n\r\n inkorporering af den europæiske menneskerettighedskonvention i dansk ret og  \r\n\r\n fremkomme med forslag til, hvorledes en inkorporering rent teknisk kan  \r\n\r\n ske.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Der henvises til de som bilag optrykte spørgsmål og svar. </P>  \r\n\r\n<P>Grethe Fenger Møller (KF) fmd. <I>Fischer (KF) Helge Adam Møller (KF)  \r\n\r\n Bjørn Elmquist (V) Niels Anker Kofoed (V) Kirsten Jacobsen (FP) Kirsten Lee  \r\n\r\n (RV) Nør Christensen (CD) Inger Stilling Pedersen (KRF) Erling Christensen  \r\n\r\n (S) Ole Espersen (S) Søren Hansen (S) Tove Lindbo Larsen (S) Lissa Mathiasen  \r\n\r\n (S) Carsten Andersen (SF) Leif Hermann (SF) Ebba Strange (SF)</I> nfmd. </P>  \r\n\r\n<P>Bilag </P>  \r\n\r\n<P>To af udvalgets spørgsmål til justitsministeren med dennes besvarelser  \r\n\r\n heraf </P>  \r\n\r\n<P>Spørgsmål 1: </P>  \r\n\r\n<P>Hvorledes vil ministeren stille sig til en ændring af kommissoriet for det  \r\n\r\n i beslutningsforslaget omtalte udvalg, således at udvalget får til opgave at  \r\n\r\n undersøge fordele og ulemper ved inkorporering af den europæiske  \r\n\r\n menneskerettighedskonvention i dansk ret og at fremkomme med forslag til,  \r\n\r\n hvorledes en inkorporering rent teknisk kan ske? </P>  \r\n\r\n<P>Supplerende svar: </P>  \r\n\r\n<P>Ved skrivelse af 9. marts 1989 gav jeg en foreløbig besvarelse af  \r\n\r\n Retsudvalgets spørgsmål nr. 1, idet jeg fandt, at der ikke burde tages  \r\n\r\n endelig stilling til den nærmere udformning af kommissoriet for det i  \r\n\r\n beslutningsforslaget omtalte udvalg, førend kommissoriet for det tilsvarende  \r\n\r\n norske udvalg ville foreligge. </P>  \r\n\r\n<P>Justitsministeriet har imidlertid erfaret, at det endelige kommissorium  \r\n\r\n for det norske udvalg endnu ikke er udarbejdet, og at det forementlig  \r\n\r\n tidligst vil foreligge i slutningen af maj 1989. </P>  \r\n\r\n<P>På den baggrund finder jeg ikke, at en stillingtagen til nedsættelsen af  \r\n\r\n det danske udvalg kan afvente de norske overvejelser, og jeg foreslår, at der  \r\n\r\n nedsættes et udvalg bestående af repræsentanter for Statsministeriet,  \r\n\r\n Udenrigsministeriet, Justitsministeriet, Undervisningsministeriet,  \r\n\r\n Dommerforeningen, Det danske Center for Menneskerettigheder og Advokatrådet.  \r\n\r\n Formanden for udvalget udpeges af Justitsministeriet. </P>  \r\n\r\n<P>Et udkast til kommissorium er vedlagt som bilag. </P>  \r\n\r\n<P>Underbilag Udvalget har til opgave at undersøge fordele og ulemper ved at  \r\n\r\n inkorporere Den europæiske Menneskerettighedskonvention i dansk ret. Udvalget  \r\n\r\n bør i den forbindelse redegøre for konventionens nugældende stilling og  \r\n\r\n betydning for dansk lovgivning og overveje, om en inkorporering af  \r\n\r\n konventionen vil føre til en bedre retsbeskyttelse af den enkelte borger,  \r\n\r\n eller om andre grunde kunne føre til, at det må anses for nødvendigt eller  \r\n\r\n hensigtsmæssigt at inkorporere konventionen. </P>  \r\n\r\n<P>Udvalget anmodes om at overveje, om fordelene ville blive større ved en  \r\n\r\n samtidig inkorporering af andre internationale konventioner, der omfatter  \r\n\r\n menneskeretlige spørgsmål (FN, ILO m.v.). Det kan i den forbindelse oplyses,  \r\n\r\n at den norske regering har besluttet at nedsætte et udvalg, der skal  \r\n\r\n undersøge spørgsmålet om inkorporering af ikke kun Den europæiske  \r\n\r\n Menneskerettighedskonvention, men også visse FN-konventioner om  \r\n\r\n menneskerettigheder. Udvalget skal herved følge arbejdet i det norske udvalg  \r\n\r\n og i det hele taget søge kontakt med de øvrige nordiske lande. </P>  \r\n\r\n<P>Udvalget anmodes endvidere om at redegøre for, hvilke internationale  \r\n\r\n konventioner om menneskeretlige spørgsmål der vil være egnet til  \r\n\r\n inkorporering. </P>  \r\n\r\n<P>Udvalget skal fremkomme med forslag til, hvorledes en inkorporering rent  \r\n\r\n teknisk kan ske, og bør endvidere udarbejde forslag til, hvorledes en mere  \r\n\r\n effektiv efterlevelse af reglerne vil kunne sikres. </P>  \r\n\r\n<P>Udvalget kan afgive delbetænkninger. </P>  \r\n\r\n<P>Spørgsmål 5: </P>  \r\n\r\n<P>Idet der henvises til ministerens supplerende besvarelse af spørgsmål 1  \r\n\r\n (bilag 8), bedes det oplyst, om der er særlige grunde til, at  \r\n\r\n Statsministeriet skal være repræsenteret i udvalget, eller om det er muligt,  \r\n\r\n at dette ministeriums repræsentant eventuelt kan udelades (ligesom  \r\n\r\n Undervisnings- og Forskningsministeriets). </P>  \r\n\r\n<P>Svar: </P>  \r\n\r\n<P>Begrundelsen for at foreslå, at Undervisningsministeriet skal være  \r\n\r\n repræsenteret i udvalget, er, at det i bemærkningerne til  \r\n\r\n beslutningsforslaget er fremhævet, at det er ønskeligt, at  \r\n\r\n Menneskerettighedskonventionen bliver mere kendt. Dette kan delvis siges også  \r\n\r\n at være en pædagogisk opgave, men Justitsministeriet kan tiltræde, at  \r\n\r\n Undervisningsministeriet ikke behøver at være formelt medlem af udvalget. I  \r\n\r\n stedet vil udvalget efter behov kunne indhente udtalelser fra  \r\n\r\n Undervisningsministeriet eller andre styrelser og organisationer. </P>  \r\n\r\n<P>Begrundelsen for at foreslå, at Statsministeriet skal være repræsenteret i  \r\n\r\n udvalget, er, at Statsministeriet er ressortmyndighed for bl.a. statsretlige  \r\n\r\n spørgsmål. Udvalgsarbejdet vil antagelig endvidere have nogen berøring med de  \r\n\r\n drøftelser, der fandt sted i Justitsministeriets Lovtidendeudvalg af 22.  \r\n\r\n marts 1965, som bl.a. resulterede i betænkning nr. 682/1973 om kundgørelse og  \r\n\r\n opfyldelse af traktater. Statsministeriet var repræsenteret i dette udvalg.  \r\n\r\n Justitsministeriet finder det væsentligt, at Statsministeriet også  \r\n\r\n repræsenteres i det kommende udvalg. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/05/1989"
        },
        {
            "displayName": "Accession",
            "displayValue": "19881DA00038"
        },
        {
            "displayName": "Entydig dokumentidentifikation",
            "displayValue": "CL003918"
        },
        {
            "displayName": "Dato for førstegangsindlæggelse",
            "displayValue": "30/05/1989"
        },
        {
            "displayName": "Dato for indlæggelse",
            "displayValue": "30/05/1989"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "38"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}