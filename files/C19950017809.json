{
    "id": 62151,
    "title": "Kreditordninger (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 178 af 01/12/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kreditordninger (* 1) </H1>  \r\n\r\n<P></P>  \r\n\r\n<BR>  \r\n\r\n<B> </B>  \r\n\r\n<PRE>  \r\n\r\n 1. INDLEDNING  \r\n\r\n 1.1     Eftergivelse og henstand samt gældssanering  \r\n\r\n 2. FRIVILLIGE KREDITORDNINGER  \r\n\r\n 2.1     Almindelig akkord  \r\n\r\n 2.2     Likvidationsakkord  \r\n\r\n 2.3     Moratorium  \r\n\r\n 2.4     Frivillig likvidation  \r\n\r\n 3. FÆLLES KARAKTERISTIKA  \r\n\r\n 3.1     Betingelser  \r\n\r\n 3.2     Forældelse  \r\n\r\n 4. BEMYNDIGELSE  \r\n\r\n 4.1     Stille betalingsstandsning  \r\n\r\n 5. ANMELDELSE AF KRAV  \r\n\r\n 5.1     Almindelig akkord  \r\n\r\n 5.1.1   Simple krav  \r\n\r\n 5.1.2   Fortrinsberettigede krav  \r\n\r\n 5.1.3   Udlæg/Pant  \r\n\r\n 5.1.4   Renter  \r\n\r\n 5.1.5   Bøder  \r\n\r\n 5.2.1   Simple krav  \r\n\r\n 5.2.2   Fortrinsvisberettigede krav  \r\n\r\n 5.2.3   Udlæg  \r\n\r\n 5.2.4   Renter  \r\n\r\n 5.3     Moratorium  \r\n\r\n 5.3.1   Krav, der er omfattet af moratoriet  \r\n\r\n 5.3.2   Krav, der skal holdes uden for moratoriet  \r\n\r\n 6. KRAV TIL MATERIALE, DER KRÆVES FREMLAGT  \r\n\r\n 6.1     Vurdering af akkordmaterialet  \r\n\r\n 6.1.1   Akkordstatus  \r\n\r\n 6.1.2   Aktivposter i akkordstatus  \r\n\r\n 6.1.3   Passivposter i akkordstatus  \r\n\r\n 6.1.4   Kommentar til akkordstatus  \r\n\r\n 6.2     Budgetter  \r\n\r\n 6.3     Andet materiale  \r\n\r\n 7. SAMLET VURDERING AF AKKORDFORSLAGET  \r\n\r\n 8. MISLIGHOLDELSE AF AKKORDEN  \r\n\r\n 9. SAGER, HVOR KRAVET OM 25% EVENTUELT KAN FRAVIGES  \r\n\r\n 10. OPHÆVELSESBESTEMMELSE  \r\n\r\n</PRE>  \r\n\r\n<P>1. <B>INDLEDNING</B>  </P>  \r\n\r\n<P>Konkursloven indeholder regler om henholdsvis betalingsstandsning, konkurs  \r\n\r\n og tvangsakkord. </P>  \r\n\r\n<P>Alle disse former for insolvensbehandling er karakteriseret ved, at der  \r\n\r\n sker en anmeldelse til skifteretten, eller at der indsendes en begæring.  \r\n\r\n Anmeldelsen/begæringen bevirker, at skifteretten som offentlig instans har  \r\n\r\n indsigt i og kontrol med den insolvensbehandling, der foretages. </P>  \r\n\r\n<P>Konkurslovens regler om insolvensbehandling bygger på hovedprincippet om,  \r\n\r\n at der skal ske en ligestilling mellem skyldnerens kreditorer. Praksis har  \r\n\r\n blandt andet på den baggrund udviklet sig sådan, at frivillige  \r\n\r\n kreditorordninger har samme indhold som tvangsakkorder og bygger på en analog  \r\n\r\n anvendelse af konkurslovens regler. </P>  \r\n\r\n<P>En frivillig kreditorordning kan gå ud på: </P>  \r\n\r\n<P>- <B>Almindelig akkord</B> , hvor der sker en procentvis nedsættelse af  \r\n\r\n den ikke fortrinsberettigede gæld, </P>  \r\n\r\n<P>- <B>Likvidationsakkord</B> , hvor virksomheden ophører og skyldnerens  \r\n\r\n formue eller en del af denne fordeles mellem fordringshaverne, mod at  \r\n\r\n skyldneren frigøres for den del af gælden, som ikke bliver dækket, </P>  \r\n\r\n<P>- <B>Moratorium</B> , hvor skyldneren får en aftale med sine kreditorer om  \r\n\r\n hel eller delvis henstand med betaling af sin gæld eller </P>  \r\n\r\n<P>- <B>Likvidation</B> , hvor virksomheden ophører og skyldnerens aktiver  \r\n\r\n realiseres, og provenuet fordeles mellem kreditorerne uden gældseftergivelse.  \r\n\r\n</P>  \r\n\r\n<P>De nævnte kreditorordninger kan kombineres, f.eks. en procentvis  \r\n\r\n nedsættelse (almindelig akkord) med betaling af den ikke akkorderede gæld i  \r\n\r\n rater over eksempelvis 3 år (moratorium). </P>  \r\n\r\n<P>Tiltrædelse af sådanne frivillige kreditorordninger vil som udgangspunkt  \r\n\r\n altid være betinget af, at ordningen følger principperne i konkurslovens  \r\n\r\n regler om tvangsakkord. </P>  \r\n\r\n<P>Told- og skatteregionen og kommunen skal, når der forhandles om en  \r\n\r\n frivillig kreditorordning, skriftligt gøre sykldneren opmærksom på, at  \r\n\r\n ordningen ikke medfører hel eller delvis fritagelse for et eventuelt  \r\n\r\n strafansvar efter f.eks. kildeskatteloven. </P>  \r\n\r\n<P>Indeholder afgørelsen om en frivillig kreditorordning et afslag, skal  \r\n\r\n klageadgang anføres. </P>  \r\n\r\n<P>Såfremt told- og skatteregionen og kommunen har truffet en fælles  \r\n\r\n afgørelse, skal der angives klageadgang til Told- og Skattestyrelsen. </P>  \r\n\r\n<P>Har kommunen alene truffet en afgørelse, skal der anføres klageadgang til  \r\n\r\n told- og skatteregionen. </P>  \r\n\r\n<P>Klagefristen er 3 måneder jfr. bekendtgørelse nr. 514 af 16. juni 1994 §  \r\n\r\n 10. </P>  \r\n\r\n<P>1.1 Eftergivelse og henstand samt gældssanering </P>  \r\n\r\n<P>For så vidt angår de tilfælde, der falder uden for dette cirkulæres område  \r\n\r\n henvises til Skatteministeriets cirkulære nr. 91 af 16. juni 1995 vedrørende  \r\n\r\n kildeskattelovens regler om eftergivelse og henstand samt til Told*Skat  \r\n\r\n cirkulære 1994-18 af 6. december 1994 om gældssanering. </P>  \r\n\r\n<P>2. <B>FRIVILLIGE KREDITORORDNINGER</B>  </P>  \r\n\r\n<P>2.1 Almindelig akkord </P>  \r\n\r\n<P>En almindelig akkord er en aftale mellem skyldneren og hans kreditorer,  \r\n\r\n hvorefter der sker en procentvis nedsættelse af den ikke fortrinsberettigede  \r\n\r\n gæld, som er stiftet inden skæringsdagen. Skæringsdagen er den dag, man  \r\n\r\n vælger at opgøre fordringerne. Er der en anmeldt betalingsstandsning, vil  \r\n\r\n skæringsdagen normalt være den dag, skifteretten modtog anmeldelse om  \r\n\r\n betalingsstandsningen (fristdagen). </P>  \r\n\r\n<P>Tiltrædes en almindelig akkord, er kreditor bundet af ordningen, og  \r\n\r\n skyldneren frigøres for den anmeldte skyld, som ikke bliver dækket ved  \r\n\r\n akkorddividenden. </P>  \r\n\r\n<P>2.2. Likvidationsakkord </P>  \r\n\r\n<P>En frivillig likvidationsakkord er som en almindelig akkord en aftale  \r\n\r\n mellem skyldneren og kreditorerne. En likvidationsakkord er endvidere  \r\n\r\n kendetegnet ved, at virksomheden ophører. Aktiverne realiseres bedst muligt  \r\n\r\n og fordeles mellem skyldnerens kreditorer. Ved en likvidationsakkord er  \r\n\r\n skyldneren frigjort for den del af gælden, der ikke dækkes af  \r\n\r\n likvidationsprovenuet. </P>  \r\n\r\n<P>En likvidationsakkord er ikke som udgangspunkt en ordning, der er egnet  \r\n\r\n til at redde virksomheder, men ordningen har i nogle tilfælde været anvendt  \r\n\r\n med det formål at overføre de sunde dele af virksomheden til et nystiftet  \r\n\r\n selskab eller et allerede bestående selskab. Denne ordning er dog bedst egnet  \r\n\r\n for fysiske personer, idet likvidation af et insolvent selskab med begrænset  \r\n\r\n hæftelse bør ske ved konkurs. </P>  \r\n\r\n<P>2.3 Moratorium </P>  \r\n\r\n<P>Et frivilligt moratorium er en aftale mellem skyldneren og hans  \r\n\r\n kreditorer, hvorefter disse helt eller delvist giver udsættelse med betaling  \r\n\r\n af gælden. Ordningen har kun ringe praktisk betydning, idet der sker en  \r\n\r\n betalingsudsættelse, men altså ingen nedskrivning af gælden. Ordningen  \r\n\r\n kombineres derfor ofte med en almindelig akkord. </P>  \r\n\r\n<P>En moratorieordning må højst løbe over 3 år. </P>  \r\n\r\n<P>2.4 Frivillig likvidation </P>  \r\n\r\n<P>En frivillig likvidation er en aftale mellem skyldneren og kreditorerne  \r\n\r\n om, at virksomheden likvideres, uden at den tages under konkursbehandling.  \r\n\r\n</P>  \r\n\r\n<P>Skyldnerens aktiver realiseres bedst muligt, og provenuet fordeles mellem  \r\n\r\n kreditorerne. Skyldneren er <B>ikke</B> frigjort for den del af gælden, som  \r\n\r\n ikke dækkes af likvidationsprovenuet. Der skal derfor etableres en  \r\n\r\n afdragsordning til betaling af den del af gælden, der ikke bliver dækket af  \r\n\r\n likvidationsprovenuet. </P>  \r\n\r\n<P>3. <B>FÆLLES KARAKTERISTIKA</B>  </P>  \r\n\r\n<P>En frivillig kreditorordning er kun bindende for de kreditorer, der  \r\n\r\n tiltræder ordningen, idet der er tale om en aftale mellem skyldneren og  \r\n\r\n kreditorerne. </P>  \r\n\r\n<P>Det er som hovedregler en advokat eller brancheforening, der forestår  \r\n\r\n ordningen. Etablering af en kreditorordning sker ved, at advokaten eller den,  \r\n\r\n der forestår ordningen, udarbejder et egentligt forslag til en  \r\n\r\n kreditorordning og varetager forhandlingerne med kreditorerne. </P>  \r\n\r\n<P>I tilfælde af væsentlig misligholdelse af en frivillig kreditorordning  \r\n\r\n bortfalder ordningen, og den fulde restance forfalder til betaling, jfr.  \r\n\r\n afsnit 8. </P>  \r\n\r\n<P>Ordningen bortfalder tillige, hvis det senere viser sig, at der er afgivet  \r\n\r\n urigtige eller vildledende oplysninger, som har haft afgørende betydning for  \r\n\r\n tiltrædelse af ordningen. </P>  \r\n\r\n<P>3.1 Betingelser </P>  \r\n\r\n<P>Såfremt told- og skatteregionen eller kommunen kan tiltræde et  \r\n\r\n akkordforslag, skal tiltrædelsen normalt betinger af, </P>  \r\n\r\n<P>at ordningen følger principperne i konkurslovens regler om tvangsakkord,  \r\n\r\n</P>  \r\n\r\n<P>at den tilbudte dividende udgør minimum 25%. </P>  \r\n\r\n<P>Regionen og kommunen kan derfor alene rent undtagelsesvis, og kun hvis der  \r\n\r\n foreligger ganske særlige omstændigheder, tiltræde frivillige  \r\n\r\n kreditorordninger med en dividende på under 25%, jfr. afsnit 9 nedenfor. </P>  \r\n\r\n<P>at akkordforslaget tiltrædes af samtlige kreditorer, </P>  \r\n\r\n<P>at samtlige kreditorer stilles lige, </P>  \r\n\r\n<P>at løbende skatter og afgifter vedrørende tiden efter  \r\n\r\n skæringstidspunktet/fristdagen er angivet og betalt rettidigt, samt at  \r\n\r\n fremtidige skatte- og afgiftskrav betales rettidigt, </P>  \r\n\r\n<P>at der sker modregning i ethvert krav, skyldner måtte få på statskassen  \r\n\r\n vedrørende tiden inden akkordens skæringsdato, således at det modregnede  \r\n\r\n beløb vil blive afskrevet på det skyldige beløb pr. skæringsdatoen, samt </P>  \r\n\r\n<P>at der ikke kan ske udbetaling af overskydende skat, der modsvares af det  \r\n\r\n akkorderede beløb. </P>  \r\n\r\n<P>Den, der forestår ordningen, skal bekræfte, at betingelserne for  \r\n\r\n tiltrædelse er opfyldt. </P>  \r\n\r\n<P>3.2 Forældelse </P>  \r\n\r\n<P>En frivillig akkord, hvori fordringen er optaget, vil som udgangspunkt  \r\n\r\n være et særlig retsgrundlag, jfr. 1908-lovens § 1, sidste pkt., der afbryder  \r\n\r\n forældelsesfristen. Udsendelse af kreditorliste vil efter omstændighederne  \r\n\r\n kunne have samme virkning. </P>  \r\n\r\n<P>4. <B>BEMYNDIGELSE</B>  </P>  \r\n\r\n<P>Regionerne og kommunerne er bemyndiget til at tiltræde såvel tvangsmæssige  \r\n\r\n som frivillige kreditorordninger. </P>  \r\n\r\n<P>Det forudsættes, at kommunen og told- og skatteregionen overfor fælles  \r\n\r\n skyldnere samarbejder i forbindelse med en anmodning om tiltrædelse af en  \r\n\r\n frivillig kreditorordning, således at et eventuelt afslag eller tiltrædelse  \r\n\r\n sker i overensstemmelse med en samlet indstilling. Kommunen og regionen må  \r\n\r\n indbyrdes aftale, hvem der aktivt skal tage del i forhandlingerne. </P>  \r\n\r\n<P>4.1 Stille betalingsstandsning </P>  \r\n\r\n<P>Bliver told- og skatteregionen eller kommunen forelagt et forslag til en  \r\n\r\n frivillig kreditorordning, og fremgår det heraf, at der ikke er anmeldt  \r\n\r\n betalingsstandsning til skifteretten, skal regionen/kommunen være opmærksom  \r\n\r\n på en række forhold. </P>  \r\n\r\n<P>Det bør undersøges, hvorvidt konkurslovens regler anvendes analogt, og  \r\n\r\n hvorvidt det er en advokat eller anden professionel rådgiver, der forestår  \r\n\r\n ordningen. </P>  \r\n\r\n<P>Endvidere bør det tilsikres, at den, der forestår ordningen, har det  \r\n\r\n fornødne overblik over virksomheden og dens økonomi, idet der under  \r\n\r\n etableringen af en frivillig ordning ikke må ske en forrykkelse af  \r\n\r\n kreditorernes stilling. </P>  \r\n\r\n<P>Den, der forestår ordningen, bør som udgangspunkt have de samme beføjelser  \r\n\r\n og pligter som et beskikket tilsyn under en betalingsstandsning. </P>  \r\n\r\n<P>Endelig bør det undersøges, hvorvidt der er foretaget omstødelige  \r\n\r\n dispositioner, og om fortrinsberettigede krav betales rettidigt. </P>  \r\n\r\n<P>Er ovennævnte forhold ikke i orden, bør der normalt etableres en fristdag,  \r\n\r\n idet det er afgørende i forbindelse med f.eks. en omstødelsessag. </P>  \r\n\r\n<P>5. <B>ANMELDELSE AF KRAV</B>  </P>  \r\n\r\n<P>Anmeldelse af krav skal ske over for den, der forestår ordningen, og som  \r\n\r\n bistår skyldneren med etablering af akkorden. De anmeldte krav skal opgøres  \r\n\r\n med morarenter m.v. pr. skæringsdagen/fristdagen. Anmeldelsen udfærdiges i to  \r\n\r\n eksemplarer, hvoraf den ene skal returneres med påtegning om modtagelse. </P>  \r\n\r\n<P>Kan kravet ikke opgøres endeligt, skal anmeldelsen foretages foreløbigt  \r\n\r\n med forbehold for senere ændringer af kravet. </P>  \r\n\r\n<P>Ved anmeldelsen af kravet kan den, der forestår ordningen, eventuelt  \r\n\r\n oplyses om, hvilket materiale der kræves, for at kommunen eller told- og  \r\n\r\n skatteregionen kan tage stilling til akkordordningen, jfr. nedenfor under  \r\n\r\n afsnit 6. </P>  \r\n\r\n<P>I anmeldelsen tages endvidere forbehold for, at kravet vil kunne blive  \r\n\r\n ændret som følge af reguleringer m.v. </P>  \r\n\r\n<P>Der gøres i anmeldelsen opmærksom på, at told- og skatteregionen/kommunen  \r\n\r\n ikke hermed har tiltrådt den forslåede frivilligt  \r\n\r\n likvidationsakkord/likvidation, medmindre regionen/kommunen efter de  \r\n\r\n foreliggende oplysninger allerede på anmeldelsestidspunktet kan tiltræde  \r\n\r\n ordningen. </P>  \r\n\r\n<P>Der skal stå i anmeldelsen, at der ikke skal beregnes moms, hvis  \r\n\r\n overdragelsen af boets aktiver sker som et led i en overdragelse af  \r\n\r\n virksomheden eller en del af denne, og den nye indehaver er registreret hos  \r\n\r\n Told*Skat (jfr. momslovens § 8, stk. 1). </P>  \r\n\r\n<P>5.1 Almindelig akkord </P>  \r\n\r\n<P>5.1.1 Simple krav </P>  \r\n\r\n<P>Skyldige skatte- og afgiftsbeløb m.v., som er stiftet før det aftale  \r\n\r\n skæringstidspunkt/fristdagen, anmeldes som simple krav, medmindre sådanne  \r\n\r\n krav helt eller delvist er sikrede ved uomstødelige udlæg eller anden  \r\n\r\n sikkerhedsstillelse. I anmeldelsen henvises til de lovområder, de skyldige  \r\n\r\n beløb vedrører. Endvidere opdeles kravet, således at det fremgår, hvilke  \r\n\r\n perioder m.v. det omfatter. </P>  \r\n\r\n<P>5.1.2 Fortrinsberettigede krav </P>  \r\n\r\n<P>Krav, der har fortrinsret fremfor almindelige krav i tilfælde af konkurs,  \r\n\r\n falder uden for akkorden. </P>  \r\n\r\n<P>Det skal derfor i anmeldelse tilkendegives, såfremt krav vedrørende tiden  \r\n\r\n efter det aftale skæringstidpunkt/fristdagen er fortrinsberettigede krav.  \r\n\r\n</P>  \r\n\r\n<P>Hvis sådanne krav endnu ikke kan opgøres, skal det i anmeldelsen anføres,  \r\n\r\n at kravene ikke er omfattet af akkorden og derfor skal betales rettidigt og  \r\n\r\n fuldt ud. </P>  \r\n\r\n<P>5.1.3 Udlæg/Pant </P>  \r\n\r\n<P>Pantefordringer skal holdes udenfor den frivillige akkord, i det omfang  \r\n\r\n pantet strækker til. Fastsættelse af pantets værdi kan i tvivlstilfælde  \r\n\r\n foretages af en uvildig branchekyndig vurderingsmand. </P>  \r\n\r\n<P>Pantets værdi skal fastsættes til den værdi, som aktivet ville have i  \r\n\r\n tilfælde af tvangsrealisaion, med fradrag af de herved påløbne omkostninger.  \r\n\r\n</P>  \r\n\r\n<P>Skyldige beløb for tiden indtil skæringstidspunktet/fristdagen, der helt  \r\n\r\n eller delvist er sikret ved uomstødeligt udlæg, falder udenfor akkorden. </P>  \r\n\r\n<P>I anmeldelsen angives dog krav, for hvilke der er foretaget udlæg. </P>  \r\n\r\n<P>Opmærksomheden skal henledes på, at det ved salg af de udlagte aktiver  \r\n\r\n indkomne provenu skal indbetales til told- og skatteregionen/kommunen. </P>  \r\n\r\n<P>Kan akkordforslaget tiltrædes, bemyndiges regionen/kommunen til at  \r\n\r\n frafalde eventuelle udlæg, som ville bortfalde i tilfælde af konkurs. </P>  \r\n\r\n<P>5.1.4 Renter </P>  \r\n\r\n<P>Ved anmeldelsen beregnes renter af den simple fordring indtil  \r\n\r\n skæringsdagen/fristdagen. </P>  \r\n\r\n<P>5.1.5 Bøder </P>  \r\n\r\n<P>Bødekrav for overtrædelse af skatte- og afgiftslovgivningen vil som  \r\n\r\n udgangspunkt være omfattet af akkorden. Bødekrav stiftes ved den strafbare  \r\n\r\n handlings foretagelse. </P>  \r\n\r\n<P>Bødens størrelse, også set forhold til de øvrige kravs størrelse,  \r\n\r\n aktualiteten af det strafbare forhold samt overtrædelsens omfang kan føre  \r\n\r\n til, at forslaget til frivillig akkord ikke kan tiltrædes. </P>  \r\n\r\n<P>5.2 Frivillig likvidation/likvidationsakkord </P>  \r\n\r\n<P>5.2.1 Simple krav </P>  \r\n\r\n<P>Skyldige skatte- og afgiftsbeløb m.v., som er stiftet før det aftale  \r\n\r\n skæringstidspunkt/fristdagen, anmeldes som simple krav. I anmeldelsen  \r\n\r\n henvises til de lovområder, de skyldige beløb vedrører. Endvidere opdeles  \r\n\r\n kravet, således at det fremgår, hvilke perioder m.v. det omfatter. </P>  \r\n\r\n<P>5.2.2 Fortrinsberettigede krav </P>  \r\n\r\n<P>De skatte- og afgiftskrav, som virksomheden ved sin fortsatte drift i  \r\n\r\n (indtil ophør) skal udrede, anmeldes som fortrinsberettigede krav. Det gælder  \r\n\r\n også krav, der fremkommer ved realisation af driftsmidler, varelager m.v.  \r\n\r\n Hvis sådanne krav endnu ikke kan opgøres, skal det i anmeldelsen anføres, at  \r\n\r\n kravene er fortrinsberettigede og derfor skal betales rettidigt. </P>  \r\n\r\n<P>5.2.3 Udlæg </P>  \r\n\r\n<P>I anmeldelsen angives krav, for hvilke der er foretaget udlæg.  \r\n\r\n Fyldestgørelsen af disse krav sker uafhængig af likvidationen og i det  \r\n\r\n omfang, pantet giver dækning. </P>  \r\n\r\n<P>Opmærksomheden skal henledes på, at det ved salg af de udlagte aktiver  \r\n\r\n indkomne provenu skal indbetales til told- og skatteregionen/kommunen. </P>  \r\n\r\n<P>Simple krav nedskrives herefter med det indkomne beløb. </P>  \r\n\r\n<P>5.2.4 Renter </P>  \r\n\r\n<P>Ved anmeldelsen beregnes renter af simple fordringer indtil  \r\n\r\n fristdagen/skæringsdagen. </P>  \r\n\r\n<P>Det tages forbehold for yderligere rentekrav vedrørende tiden fra  \r\n\r\n fristdagen til betaling (udlodning) sker, hvis boet giver fuld dækning. </P>  \r\n\r\n<P>Renter af fortrinsberettigede krav følger hovedkravets stilling. </P>  \r\n\r\n<P>5.3 Moratorium </P>  \r\n\r\n<P>5.3.1 Krav, der er omfattet af moratoriet </P>  \r\n\r\n<P>Skyldige skatte- og afgiftsbeløb m.v., som er stiftet før  \r\n\r\n skæringsdagen/fristdagen, anmeldes med henvisning til de lovområder, de  \r\n\r\n skyldige beløb vedrører. Endvidere opdeles kravet således, at det fremgår,  \r\n\r\n hvilke perioder det omfatter. </P>  \r\n\r\n<P>Eventuelle senere konstaterede krav vedrørende tiden efter  \r\n\r\n skæringsdagen/fristdagen er ikke omfattet af moratoriet og skal betales ved  \r\n\r\n forfald. </P>  \r\n\r\n<P>Skyldige bøder for overtrædelse af skatte- og afgiftslovgivningen kan  \r\n\r\n omfattes af moratoriet på betingelse af, at moratoriet er afsluttet inden  \r\n\r\n udløbet af forældelsesfristen. </P>  \r\n\r\n<P>Er der aftalt en senere skæringsdag, beregnes renter til denne dag. </P>  \r\n\r\n<P>5.3.2 Krav, der skal holdes uden formoratoriet. </P>  \r\n\r\n<P>De skatte- og afgiftskrav, som virksomheden skal udrede vedrørende en  \r\n\r\n eventuel betalingsstandsningsperiode, anmeldes med henvisning til de  \r\n\r\n lovområder, de skyldige beløb vedrører. Endvidere opdeles kravet således, at  \r\n\r\n det fremgår, hvilke perioder det omfatter. </P>  \r\n\r\n<P>Hvis sådanne krav endnu ikke kan opgøres, skal det i anmeldensen anføres,  \r\n\r\n at kravene ikke er omfattet af ordningen og skal betales rettidigt. </P>  \r\n\r\n<P>Skyldige skatte- og afgiftsbeløb m.v. for tiden indtil  \r\n\r\n skæringstidspunktet/fristdagen, for hvilke der er foretaget uomstødeligt  \r\n\r\n udlæg, vil ikke kunne omfattes af en moratorieordning. </P>  \r\n\r\n<P>De skatte- og afgiftskrav, der påløber under moratoriet og efter  \r\n\r\n skæringstidspunktet/fristdagen, er ikke omfattet af ordningen, men skal  \r\n\r\n angives og betales rettidigt og løbende. </P>  \r\n\r\n<P>I anmeldelsen angives krav, for hvilke der er foretaget uomstødeligt  \r\n\r\n udlæg. Fyldestgørelsen af disse krav skal ske uafhængigt af  \r\n\r\n moratorieordningen. </P>  \r\n\r\n<P>I anmeldelsen skal der gøres opmærksom på, at renter af krav, der er  \r\n\r\n omfattet af moratorieordningen, beregnes efter de i skatte- og  \r\n\r\n afgiftslovgivningen til enhver tid gældende regler, samt at sådanne renter  \r\n\r\n betales fuldt ud. </P>  \r\n\r\n<P>Endelig gøres der i anmeldelsen opmærksom på, at anmeldelsen ikke kan  \r\n\r\n betragtes som en tiltrædelse af den forslåede ordning. </P>  \r\n\r\n<P>6. <B>KRAV TIL MATERIALE, DER KRÆVES FREMLAGT</B>  </P>  \r\n\r\n<P>Ved et forslag til tiltrædelse af en frivillig kreditorordning skal der  \r\n\r\n som udgangspunkt foreligge det samme materiale, som ved en tvangsakkord  \r\n\r\n ifølge konkurslovens regler. Det vil sige, at der skal foreligge </P>  \r\n\r\n<P>- et akkordforslag, </P>  \r\n\r\n<P>- en statusoversigt og erklæring som anført i konkurslovens § 165, stk.  \r\n\r\n 2-4) samt </P>  \r\n\r\n<P>- en erklæring fra skyldner på tro og love om, at han har opgivet alt,  \r\n\r\n hvad han ejer. </P>  \r\n\r\n<P>Ved en frivillig likvidation og en likvidationsakkord skal der i  \r\n\r\n princippet foreligge lignende materiale, dog med de undtagelser, der følger  \r\n\r\n af forholdets natur. </P>  \r\n\r\n<P>Materialet ifølge konkursloven kan være et utilstrækkeligt grundlag at  \r\n\r\n bedømme en frivillig kreditorordning på, hvorfor der må anmodes om yderligere  \r\n\r\n regnskabsmateriale i form af: </P>  \r\n\r\n<UL CLASS=PLAIN-LIST>  \r\n\r\n<LI>a) Driftsregnskab og status for sidst afsluttede regnskabsår. For  \r\n\r\n moratorieordninger dog de sidste 3 afsluttede regnskabsår. </LI>  \r\n\r\n<LI>b) Driftsregnskab for perioden fra sidst afsluttede regnskabsår til  \r\n\r\n fristdagen/skæringstidspunktet, </LI>  \r\n\r\n<LI>c) Status pr. fristdagen/skæringstidspunktet (såfremt den ikke allerede  \r\n\r\n er udfærdiget), </LI>  \r\n\r\n<LI>d) Debitor- og kreditorfortegnelse, såfremt de enkelte debitorers og  \r\n\r\n kreditorers navn, adresse og kravets størrelse ikke fremgår af status pr.  \r\n\r\n fristdagen/skæringstidspunktet, </LI>  \r\n\r\n<LI>e) Kommenterede drifts- og likviditetsbudgetter for akkordens  \r\n\r\n afviklingsperiode, såfremt virksomheden skal videreføres. For  \r\n\r\n moratorieordninger for hele løbetiden. </LI>  \r\n\r\n<LI>f) Cirkulæreskrivelser til kreditorerne eller andet materiale af  \r\n\r\n betydning for tiltrædelsen af den fremlagte akkordordning. </LI>  \r\n\r\n<LI>g) En erklæring fra den, der forestår ordningen, om hvorvidt der  \r\n\r\n foreligger omstødelige dispositioner. </LI>  \r\n\r\n</UL>  \r\n\r\n<P>Dette materiale skal dog ikke indhentes, såfremt man udfra det allerede  \r\n\r\n fremlagte materiale kan se, at en frivillig ordning ikke kan tiltrædes. </P>  \r\n\r\n<P>6.1 Vurdering af akkordmaterialet </P>  \r\n\r\n<P>6.1.1 Akkordstatus </P>  \r\n\r\n<P>Akkordstatus skal indeholde oplysninger om samtlige skyldnerens aktiver og  \r\n\r\n passiver. Det skal være anført, om aktiverne er behæftet med  \r\n\r\n ejendomsforbehold, pant eller anden sikkerhedsret, og om fordringer kan  \r\n\r\n fyldestgøres ved modregning. </P>  \r\n\r\n<P>Akkordstatus skal sammenholdes med balancen pr. sidst afsluttede  \r\n\r\n regnskabsår for at vurdere, som samtlige aktiver og passiver er medtaget og  \r\n\r\n optaget til de reelle værdier jfr. afsnit 6.1.2. </P>  \r\n\r\n<P>Akkordstatus bør indeholde en opgørelse af fortrinsberettigede og simple  \r\n\r\n krav, således at det umiddelbart fremgår, hvilken dividende der kan beregnes.  \r\n\r\n</P>  \r\n\r\n<P>Akkordstatus og resultatopgørelsen for perioden fra sidst afsluttede  \r\n\r\n regnskabsår til skæringsdagen/fristdagen skal være udarbejdet af en  \r\n\r\n statsautoriseret eller registreret revisor og skal være forsynet med  \r\n\r\n revisionspåtegning. Påtegningen bør indeholde oplysninger om forhold, der har  \r\n\r\n indflydelse på regnskabet og dividenden. </P>  \r\n\r\n<P>6.1.2 Aktivposter i akkordstatus </P>  \r\n\r\n<P>Ved almindelig akkord og moratorium skal aktiverne være vurderet med  \r\n\r\n henblik på virksomhedens videreførelse, og ved likvidationsakkord og  \r\n\r\n likvidation med henblik på realisation. </P>  \r\n\r\n<P>Vurderingen skal være foretaget af uvildige og branchekyndige personer,  \r\n\r\n der må antages at opfylde skifterettens krav til vurderingsmænd ved  \r\n\r\n tvangsakkord. </P>  \r\n\r\n<P>Reguleringer i forhold til den bogførte værdi som følge af foretagne  \r\n\r\n afskrivninger m.v. skal fremgå af status. </P>  \r\n\r\n<P> Fast ejendom </P>  \r\n\r\n<P>Ved almindelig akkord og moratorium skal fast ejendom være optaget til  \r\n\r\n handelsværdien med angivelse af ejendommens offentlige vurdering og aktuelle  \r\n\r\n pantehæftelser og oplysning om eventuel ejerpant og underliggende  \r\n\r\n gældsforhold. Skal ejendommen ikke realiseres som led i akkorden, kan det  \r\n\r\n ikke accepteres, at ejendommen optages i status med fradrag af  \r\n\r\n handelsomkostninger. </P>  \r\n\r\n<P>Ved likvidationsakkord og likvidation skal fast ejendom altid realiseres,  \r\n\r\n hvorfor det accepteres, at handelsomkostninger fradrages. </P>  \r\n\r\n<P> Maskiner og inventar </P>  \r\n\r\n<P>Ved almindelig akkord og moratorium skal maksiner og inventar optages til  \r\n\r\n den værdi, som aktiverne har for virksomheden ved fortsat drift. </P>  \r\n\r\n<P>Ved likvidationsakkord og likvidation skal maskiner og inventar optages  \r\n\r\n med værdien ved realisation. </P>  \r\n\r\n<P> Debitorer </P>  \r\n\r\n<P>Debitorbeholdningen skal være optaget med det fylde tilgodehavende.  \r\n\r\n Såfremt der er foretaget nedskrivninger som følge af konstaterede eller  \r\n\r\n forventede tab på debitorer, skal grundlaget/begrundelse herfor fremgå af  \r\n\r\n akkordstatus. </P>  \r\n\r\n<P> Varelager </P>  \r\n\r\n<P>Ved almindelig akkord og moratorium skal varelageret optages til den  \r\n\r\n værdi, aktivet har for virksomheden ved fortsat drift. </P>  \r\n\r\n<P>Ved likvidationsakkord og likvidation skal varelageret optages med værdien  \r\n\r\n ved realisation. </P>  \r\n\r\n<P> Likvide beholdninger </P>  \r\n\r\n<P>Kasse-, bank- og girobeholdninger skal være optaget i status med værdien  \r\n\r\n på skæringsdagen/fristdagen. </P>  \r\n\r\n<P> Privat løsøre </P>  \r\n\r\n<P>For virksomheder med personlig hæftelse skal værdien af privat løsøre  \r\n\r\n medtages i status, såfremt disse aktiver repræsenterer en væsentlig økonomisk  \r\n\r\n værdi. </P>  \r\n\r\n<P> Good-will </P>  \r\n\r\n<P>Værdien af good-will bør kræves optaget i akkordstatus, såfremt den udgør  \r\n\r\n en væsentlig værdi. </P>  \r\n\r\n<P> Underskudsfremførsel </P>  \r\n\r\n<P>Opmærksomheden henledes på reglerne i ligningslovens § 15, stk. 2,  \r\n\r\n personskatteloven § 13 a og virksomhedsskattelovens § 13, stk. 6, der  \r\n\r\n begrænser fremførsel af underskud bl.a. ved gennemførelsen af frivillige  \r\n\r\n akkorder. Forskuds- og ligningsmyndigheden bør derfor underrettes om  \r\n\r\n gennemførte akkorder. </P>  \r\n\r\n<P>6.1.3 Passivposter i akkordstatus </P>  \r\n\r\n<P>Fordringer skal være anført med de skyldige beløb. </P>  \r\n\r\n<P>Kautions- og vekselforpligtelser må kun være medtaget i det omfang, der er  \r\n\r\n krævet indfriet inden det vedtagne akkordforslags dato. Gældsposter til  \r\n\r\n aktie- eller anpartsindehavere, familiemedlemmer eller andre nærtstående bør  \r\n\r\n undersøges særskilt og kan kun medtaget, såfremt gældsforholdet er reelt.  \r\n\r\n Fremtidige driftsudgifter kan ikke medtages som passivposter. </P>  \r\n\r\n<P>6.1.4 Kommentar til akkordstatus </P>  \r\n\r\n<P> <B>Almindelig akkord/Moratorium</B>  </P>  \r\n\r\n<P>Den, der forestår ordningen, skal i kommentaren redegøre for de vigtigste  \r\n\r\n årsager til, at akkordforslaget/moratorieordningen er nødvendiggjort, samt  \r\n\r\n redegøre for, hvilken dividende der må antages at fremkomme i tilfælde af  \r\n\r\n konkurs. Kommentaren bør indeholde oplysning om den eller de personligt  \r\n\r\n hæftende indehaveres privatøkonomi, herunder eventuelt særeje samt private  \r\n\r\n pensionsordninger eller andre kapitalopsparinger, såfremt disse repræsenterer  \r\n\r\n en væsentlig økonomisk værdi. Det bør i givet fald også oplyses, på hvilket  \r\n\r\n tidspunkt indbetalinger på ovennævnte pensionsordninger/kapitalopsparinger  \r\n\r\n har fundet sted. </P>  \r\n\r\n<P> <B>Likvidationsakkord/likvidation</B>  </P>  \r\n\r\n<P>Den, der forestår likvidationsakkorden/likvidationen, skal redegøre for,  \r\n\r\n hvorledes aktiverne søges afhændet, og hvilken dividende, der må antages at  \r\n\r\n fremkomme i tilfælde af konkurs. </P>  \r\n\r\n<P>Endvidere bør den eller de ansvarlige indehaveres privatøkonomi, herunder  \r\n\r\n eventuelt særeje samt private pensionsordninger eller andre  \r\n\r\n kapitalopsparinger af væsentlig økonomisk værdi være oplyst. Det bør også  \r\n\r\n oplyses, på hvilket tidspunkt indbetalinger på ovennævnte  \r\n\r\n pensionsordninger/kapitalopsparinger har fundet sted. </P>  \r\n\r\n<P>6.2 Budgetter </P>  \r\n\r\n<P>For så vidt angår almindelig akkord og moratorium skal resultet- og  \r\n\r\n likviditetsbudgetter for akkord/moratorieperioden indeholde kommentarer til,  \r\n\r\n om virksomheden har en reel mulighed for at fortsætte driften uden på ny at  \r\n\r\n bringe sig i restance. </P>  \r\n\r\n<P>Resultat- og likviditetsbudgetter skal gennemgås med henblik på at sikre,  \r\n\r\n at det budgetterede resultat fremkommer ved reelle driftsmæssige  \r\n\r\n forbedringer, f.eks. nedsættelse af driftsomkostningerne eller en forøget  \r\n\r\n omsætning, og for iøvrigt at vurdere, om omkostninger samt likviditet  \r\n\r\n forekommer realistiske. </P>  \r\n\r\n<P>Skal akkorddividenden ved en almindelig akkord udbetales i rater, skal det  \r\n\r\n fremgå af likviditetsbudgettet, at virksomhedens likviditet muliggør, at der  \r\n\r\n kan foretages udlodning til de akkordforslaget anførte tidspunkter, samtidig  \r\n\r\n med at løbende skatter, herunder også forskudsskatter på grundlag af en  \r\n\r\n realistisk forskudsregistrering, og afgifter betales rettidigt. </P>  \r\n\r\n<P>6.3 Andet materiale </P>  \r\n\r\n<P> <B>Kreditor- og debitorfortegnelser</B>  </P>  \r\n\r\n<P>Kreditorfortegnelser skal indeholder hver enkelt fordringshavers navn og  \r\n\r\n adresse, de enkelte fordringers størrelse og eventuelle fortrinsstilling samt  \r\n\r\n sikkerhed. Fordringer, som skyldneren bestrider, opføres med bemærkning  \r\n\r\n herom. </P>  \r\n\r\n<P>Debitorfortegnelsen skal gennemgås for at konstatere, om der foreligger  \r\n\r\n krav på staten, hvori der kan modregnes. </P>  \r\n\r\n<P>Debitorfortegnelsen kan erstattes af en erklæring om, hvorvidt der i  \r\n\r\n virksomheden foreligger offentlige debitorer. Erklæringen skal være  \r\n\r\n udarbejdet af den advokat, som forestår ordninger, eller den revisor, som har  \r\n\r\n udarbejdet akkordstatus m.v., og skal angive debitors identitet samt kravets  \r\n\r\n størrelse. </P>  \r\n\r\n<P> <B>Cirkulæreskrivelser og kreditormøder</B>  </P>  \r\n\r\n<P>I forbindelse med fremsættelse af forslag til en frivillig akkordordning  \r\n\r\n vil der ofte blive afholdt kreditormøder. Indkaldes der til et sådant  \r\n\r\n kreditormøde, bør told- og skatteregionen og/eller kommunen deltage,  \r\n\r\n medmindre det skønnes ufornødent bl.a. under hensyn til kravets/kravenes  \r\n\r\n ringe størrelse. </P>  \r\n\r\n<P>Såfremt regionen eller kommunen ikke er inddraget i akkordforhandlingerne  \r\n\r\n fra starten, skal det kræves, at der udleveres referater fra afholdte  \r\n\r\n kreditormøder samt cirkulæreskrivelser. </P>  \r\n\r\n<P>7. <B>SAMLET VURDERING AF AKKORDFORSLAGET</B>  </P>  \r\n\r\n<P>Når det under pkt. 6 anførte materiale foreligger, og den under pkt.  \r\n\r\n 6.1-6.3 anførte vurdeing af materialet ikke giver anledning til bemærkninger,  \r\n\r\n kan et forslag til en frivillig kreditorordning eventuelt tiltrædes. </P>  \r\n\r\n<P>I forbindelse med en almindelig akkord må der særlig lægges vægt på, om  \r\n\r\n virksomheden kan antages at være i stand til at fortsætte efter gennemførelse  \r\n\r\n af akkorden, eller om en likvidation eller konkurs må foretrækkes, særlig for  \r\n\r\n at undgå yderligere tab for det offentlige. </P>  \r\n\r\n<P>Akkordforslaget skal indebære en dividende, der ikke er mindre end den  \r\n\r\n dividende, der er udregnet på grundlag af akkordstatus - og som udgangspunkt  \r\n\r\n ikke under 25%. </P>  \r\n\r\n<P>Såfremt akkordordningen er fremsat på baggrund af en midlertidig  \r\n\r\n likviditetskrise, f.eks. som følge af akutte tab på debitorer, for store  \r\n\r\n vareindkøb eller et for hurtigt investeringstempo, vil der normalt ikke være  \r\n\r\n grundlag for en akkord, men eventuelt en moratorieordning. </P>  \r\n\r\n<P>8. <B>MISLIGHOLDELSE AF AKKORDEN</B>  </P>  \r\n\r\n<P>Misligholdelse foreligger, hvis den tiltrådte ordning trods påkrav ikke  \r\n\r\n overholdes, eller hvis kreditorerne på grund af usædvanlige dispositioner  \r\n\r\n påføres tab. </P>  \r\n\r\n<P>Misligholdelsen skal være væsentlig, jfr. U 1992.444H, men det kræves  \r\n\r\n ikke, at skyldneren kan dadles for den. En kortvarig overskridelse af en  \r\n\r\n fastsat betalingsfrist er som udgangspunkt ikke nok, men f.eks. en hemmelig  \r\n\r\n begunstigelse af en enkelt kreditor vil i almindelighed være en væsentlig  \r\n\r\n misligholdelse. Ordningen bortfalder ligeledes, hvis det viser sig, at  \r\n\r\n afgørende forudsætninger for tiltrædelsen ikke har været til stede. </P>  \r\n\r\n<P>Væsentlig misligholdelse betyder som udgangspunkt, at akkorden er ophævet,  \r\n\r\n og inddrivelsen af den oprindelige restance skal genoptages. Der bør derfor  \r\n\r\n strakt iværksættes inddrivelsesskridt, f.eks. i form af udlæg, se iøvrigt  \r\n\r\n afsnit 3. </P>  \r\n\r\n<P>9. <B>SAGER, HVOR KRAVET OM 25% EVENTUELT KAN FRAVIGES</B>  </P>  \r\n\r\n<P>Det følger af konkurslovens § 161, at &#187;fordringerne ikke kan  \r\n\r\n nedsættes til mindre end 25% af deres beløb, medmindre der foreligger ganske  \r\n\r\n særlige grunde, eller fordringshaverne samtykker heri&#171;. </P>  \r\n\r\n<P>Udgangspunktet er derfor, da tiltrædelse af en frivillig kreditorordning  \r\n\r\n skal følge konkurslovens regler om tvangsakkord, at frivillige  \r\n\r\n kreditorordninger ikke kan tiltrædes, medmindre der tilbydes en dividende på  \r\n\r\n mindst 25%. </P>  \r\n\r\n<P>Der er således kun rent undtagelsesvis mulighed for at tiltræde frivillige  \r\n\r\n akkorder på under 25% - og kun såfremt der foreligger ganske særlige  \r\n\r\n omstændigheder. </P>  \r\n\r\n<P>Der kan ikke gives generelle retningslinier for, hvornår der er tale om  \r\n\r\n &#187;ganske særlige omstændigheder&#171;, idet det må bero på en konkret  \r\n\r\n vurdering af den enkelte sag. </P>  \r\n\r\n<P>Det er dog vigtigt i den sammenhæng at varetage statskassens samlede  \r\n\r\n interesser, og i tilfælde, hvor Hypotekbanken/Fiskeribanken tillige deltager  \r\n\r\n i akkordforhandlingerne, vil et samarbejde være nødvendigt. </P>  \r\n\r\n<P>Det er f.eks. ikke hensigtsmæssigt, at regionen/kommunen ved at fastholde  \r\n\r\n kravet om 25% af en mindre skatte- eller afgiftsrestance tvinger  \r\n\r\n Hypotekbanken/Fiskeribanken til at finansiere en forhøjet dividendeprocent  \r\n\r\n for øvrige kreditorer med et samlet tab for statskassen til følge. </P>  \r\n\r\n<P>Har regionen/kommunen oplysninger om den akkordsøgendes person, økonomiske  \r\n\r\n dispositioner eller driftsmæssige erfaring, som taler afgørende imod en  \r\n\r\n akkord, bør Hypotekbanken/Fiskeribanken orienteres herom. </P>  \r\n\r\n<P> <B>OPHÆVELSESBESTEMMELSE</B>  </P>  \r\n\r\n<P>SD-cirkulære 1989-40 af 31. oktober 1989 ophæves. </P>  \r\n\r\n<P>Ole Kjær / Jesper Pålsson </P>  \r\n\r\n</DIV>",
    "isHistorical": true,
    "editorialNotes": [
        "(* 1) T&S-Cir 14-1995"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/12/1995"
        },
        {
            "displayName": "Accession",
            "displayValue": "C19950017809"
        },
        {
            "displayName": "Entydig dokumentidentifikation",
            "displayValue": "CM021137"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "03/10/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "178"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "01/12/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "T&amp;S 99/95-800-0"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}