{
    "id": 105653,
    "title": "1988 BSF 7   FORSLAG TIL FOLKETINGSBESLUTNING OM ØKONOMISK MERE LIGE VILKÅR FOR   ADOPTION AF UDENLANDSKE BØRN OG REAGENSGLASBEFRUGTNING M.V. ",
    "documentTypeId": "480",
    "isSagsforlobPeriodValid": false,
    "shortName": "1988/1 BSF 7",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 7 </P>  \r\n\r\n<P></P>  \r\n\r\n<P>Forslag til folketingsbeslutning om økonomisk mere lige vilkår for  \r\n\r\n adoption af udenlandske børn og reagensglasbefrugtning m.v. </P>  \r\n\r\n<P></P>  \r\n\r\n<P>Fremsat af Kofod-Svendsen (KRF) Lysholm Christensen (KRF) Glønborg (KRF)  \r\n\r\n Inger Stilling Pedersen (KRF) </P>  \r\n\r\n<P></P>  \r\n\r\n<P>den 25. oktober 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte lovforslag om økonomisk </P>  \r\n\r\n<P>mere lige vilkår for de forældre, der adopterer et udenlandsk barn, </P>  \r\n\r\n<P>og dem, der bliver behandlet med henblik på reagensglasbefrugtning. </P>  \r\n\r\n<P>Lovforslaget skal udarbejdes efter følgende retningslinjer: </P>  \r\n\r\n<P>1. Par, der bliver behandlet med henblik på reagensglasbefrugtning eller  \r\n\r\n lignende, betaler et vist beløb, f.eks. 10.000 kr., for første behandling og  \r\n\r\n yderligere f.eks. 10.000 kr., hvis behandlingen resulterer i et levendefødt  \r\n\r\n barn. </P>  \r\n\r\n<P>2. Forældre, der adopterer et udenlandsk barn, ydes et tilskud til  \r\n\r\n udgifterne i forbindelse med adoptionen på et vist beløb, f.eks. 15.000 kr.  \r\n\r\n</P>  \r\n\r\n<P>Bemærkninger til forslaget </P>  \r\n\r\n<P>Adoption af udenlandske børn koster afhængigt af land og krav til  \r\n\r\n adoptanterne ikke under 35.000 kr. Herudover stilles i nogle tilfælde i  \r\n\r\n tillæg krav om lange ophold i modtagerlandet.1) Der er ofte tale om børn, som  \r\n\r\n er adopteret fra østasiatiske lande. Omkostningerne i forbindelse med  \r\n\r\n adoptionen afholdes af adoptanterne. </P>  \r\n\r\n<P>Derimod er reagensglasbefrugtning gratis for forældrene. Hver behandling  \r\n\r\n koster ca. 15.000 kr.2) Hvert par tilbydes 3 behandlinger. Knap hver fjerde  \r\n\r\n kvinde bliver gravid, ikke sjældent med tvillinger. Af den grund bliver  \r\n\r\n gennemsnitsprisen for en graviditet 150.000-160.000 kr. På grund af  \r\n\r\n overhyppighed af tvillinger og trillinger bliver beløbet pr. barn mindre.  \r\n\r\n</P>  \r\n\r\n<P>Det er rimeligt, at forældre betaler et vist beløb for at få foretaget en  \r\n\r\n sådan behandling, f.eks. 10.000 kr. for første behandling og yderligere  \r\n\r\n 10.000 kr., hvis behandlingen resulterer i et levendefødt barn. Der behandles  \r\n\r\n i dag 170-180 par om året på Rigshospitalet,3) og dertil kommer behandlinger  \r\n\r\n i Odense, Ålborg og Århus. 500 danske par er på venteliste. </P>  \r\n\r\n<P>Det er svært at sige, hvor grænsen går for, hvor mange par der årligt kan  \r\n\r\n ønske at få foretaget behandling med henblik på reagensglasbefrugtning, måske  \r\n\r\n 500 - måske flere, når behandlingen bliver mere kendt. Amtskommunerne har  \r\n\r\n skønnet, at et generelt tilbud om reagensglasbefrugtning vil koste dem 45  \r\n\r\n mio. kr.4) Efter det ovenfor skitserede forslag vil brugerbetaling indbringe  \r\n\r\n ca. 1/3 af beløbet. </P>  \r\n\r\n<P>Brugerbetalingen skal også omfatte de nye behandlingsmetoder, der måtte  \r\n\r\n træde i stedet for eller supplere reagensglasteknikken. Der tænkes her f.eks.  \r\n\r\n på den nye GIFT-metode, hvorved æg og sædceller indføres i kvindens  \r\n\r\n æggeleder, hvor befrugtningen sker.3) Denne metode skønnes at ville koste  \r\n\r\n 13.000-15.000 kr. pr. behandling. </P>  \r\n\r\n<P>Det samlede antal adoptioner har i de senere år været mellem 1.200 og  \r\n\r\n 1.500 årligt. I 1987 var adoptionstallet 1.282, hvoraf 649 var  \r\n\r\n familieadoptioner. Af de adopterede børn var 537 udenlandsk fødte.6) Det er  \r\n\r\n de udenlandske børn, som er dyre.5) </P>  \r\n\r\n<P>Antallet af adoptioner har generelt været faldende fra 1973-75, hvor  \r\n\r\n antallet lå omkring 1.800 årligt, og frem til 1983, hvor antallet nogenlunde  \r\n\r\n har stabiliseret sig mellem 1.200 og 1.500 adoptioner, hvoraf ca. halvdelen  \r\n\r\n er familieadoptioner. Antallet af de udenlandske adoptioner svinger en del  \r\n\r\n fra år til år. Igennem 1980'erne er der i gennemsnit adopteret ca. 570  \r\n\r\n udenlandske børn årligt. Der kan derfor godt gives f.eks. 15.000 kr. i  \r\n\r\n tilskud til adoption af et udenlandsk barn. Det er forslagsstillernes  \r\n\r\n hensigt, at betalingen for reagensglasbefrugtning m.v. så vidt muligt skal  \r\n\r\n dække udgifterne til tilskud til forældre, der adopterer udenlandske børn.  \r\n\r\n</P>  \r\n\r\n<P>Kildehenvisninger: </P>  \r\n\r\n<P>1) De af Justitsministeriet godkendte adoptionsorganisationer. </P>  \r\n\r\n<P>2) Forbrugerrådets blad Tænk, nr. 4, maj 1988. </P>  \r\n\r\n<P>3) Berlingske Tidende den 14. april 1988. </P>  \r\n\r\n<P>4) Kristeligt Dagblad den 21. december 1987. </P>  \r\n\r\n<P>5) Befolkning og valg 1988: 7, 14. juni 1988 (Statistiske Efterretninger,  \r\n\r\n Danmarks Statistik). </P>  \r\n\r\n<P>6) Danmarks Statistik. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "19881BA00007"
        },
        {
            "displayName": "Entydig dokumentidentifikation",
            "displayValue": "CL003821"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "7"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}