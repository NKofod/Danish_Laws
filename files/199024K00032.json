{
    "id": 109690,
    "title": "1990 BTL 32   BETÆNKNING OVER FORSLAG TIL LOV OM ÆNDRING AF LOV OM ÆNDRING AF   FORSKELLIGE SKATTELOVE (FORLÆNGELSE AF DELE AF SKIBSVÆRFTSAFTALEN)    NR L 32 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 32",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 32 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om ændring af  \r\n\r\n forskellige skattelove (Forlængelse af dele af skibsværftsaftalen) <BR>  \r\n\r\n Nr L 32 1990-91, 2. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19910124 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til industriministeren, som denne har besvaret </P>  \r\n\r\n<P>skriftligt og i samråd. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Venstres, Socialistisk Folkepartis,  \r\n\r\n Centrum-Demokraternes og Kristeligt Folkepartis medlemmer af udvalget)  \r\n\r\n lovforslaget til <I>vedtagelse uændret.</I> Flertallet ønsker endvidere at  \r\n\r\n udtale følgende: </P>  \r\n\r\n<P>1. Flertallet er enig om, at danske værfter økonomisk og  \r\n\r\n beskæftigelsesmæssigt er et væsentligt aktiv for det danske samfund. </P>  \r\n\r\n<P>Danske værfter er internationalt set blandt de mest konkurrencedygtige.  \r\n\r\n Det er derfor vigtigt, at den internationale konkurrence foregår på åbne og  \r\n\r\n markedsmæssige vilkår uden forvridende statsstøtte. </P>  \r\n\r\n<P>Flertallet er derfor enig om, at statsstøtten til skibsværfterne bør  \r\n\r\n afvikles hurtigst muligt. </P>  \r\n\r\n<P>For at skabe grundlag herfor skal Danmark arbejde for en total afvikling  \r\n\r\n af al statsstøtte til værftssektoren såvel i forbindelse med de igangværende  \r\n\r\n drøftelser i OECD som ved EF's regler for værftsstøtte. </P>  \r\n\r\n<P>2. Under forhandlingerne i EF's Ministerråd er det lykkedes at stramme  \r\n\r\n betingelserne for ydelse af statsstøtte i medlemslandene. På dette grundlag  \r\n\r\n er støtteloftet for 1991 bragt ned fra 20 pct. til 13 pct. </P>  \r\n\r\n<P>Fastlæggelsen af dette loft betyder, at der kan gives støtte til skibe,  \r\n\r\n som bliver leveret senest i 1994. </P>  \r\n\r\n<P>Aftrapningen af den danske indekslåneordning medfører imidlertid, at der  \r\n\r\n kun kan gives støtte til danske værfter for skibe, der leveres senest ved  \r\n\r\n udgangen af 1993. </P>  \r\n\r\n<P>For at kompensere for disse ulige konkurrenceforhold er der enighed om at  \r\n\r\n søge den nuværende værftsaftale, som er udmøntet i det aktstykke, som  \r\n\r\n Folketingets Finansudvalg vedtog i 1988, forlænget med eet år. </P>  \r\n\r\n<P>Dette indebærer, at den igangværende aftrapning af den danske  \r\n\r\n indekslåneordning fastholdes, men udskydes med et år, således at ordrer  \r\n\r\n placeret inden udgangen af 1991 med kontraktretlig levering senest i 1993 kan  \r\n\r\n finansieres på i øvrigt gældende 1990-vilkår (45 pct. indekslån og 35 pct.  \r\n\r\n OECD-lån) og ordrer inden udgangen af 1992 og leveret senest 1994 kan  \r\n\r\n finansieres på de nugældende 1991-vilkår (30 pct. indekslån og 50 pct.  \r\n\r\n OECD-lån), dog således at de støttelofter, som EF fastsætter, respekteres.  \r\n\r\n</P>  \r\n\r\n<P>Såfremt det i aftrapningsperioden lykkes at etablere internationale  \r\n\r\n aftaler om væsentlige yderligere reduktioner i den maksimalt tilladte  \r\n\r\n værftsstøtte, må den danske aftrapningsordning igen tages op til revision.  \r\n\r\n</P>  \r\n\r\n<P>Såfremt EF-Kommissionen imod forventning ikke i betydende grad nedsætter  \r\n\r\n støtteloftet yderligere for 1992, må den danske aftrapningsordning ligeledes  \r\n\r\n tages op til revision. </P>  \r\n\r\n<P>3. Udgiften til indekslåneordningen vil i høj grad være påvirket af  \r\n\r\n inflationstakten i det danske samfund. </P>  \r\n\r\n<P>Udgiften for staten til indekslåneordningen vil vokse betydeligt ved  \r\n\r\n stigende inflation. Også af hensyn til dette forhold er flertallet enig om at  \r\n\r\n arbejde for at fastholde en ansvarlig pris~ og omkostningsudvikling i  \r\n\r\n Danmark. </P>  \r\n\r\n<P>Flertallet er i øvrigt enig om at finde det fornødne grundlag for  \r\n\r\n ordningens finansiering i de kommende år. </P>  \r\n\r\n<P>4. Forlængelsen af værftspakken og den i øvrigt gunstige ordresituation  \r\n\r\n for danske værfter betyder, at der er grundlag for at ændre garantiordningen  \r\n\r\n for bygning af mindre danske skibe, således at den hviler på en  \r\n\r\n præmiebetaling. </P>  \r\n\r\n<P>Flertallet er derfor enig om at indføre en præmiebetaling, som kan dække  \r\n\r\n omkostningerne til administration og til eventuelle indfrielser af garantier,  \r\n\r\n således at ordningen for fremtiden ikke medfører udgifter for staten. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling. Mindretallet ønsker i  \r\n\r\n den forbindelse at udtale følgende: </P>  \r\n\r\n<P>Fremskridtspartiet kan ikke støtte denne slingren videre. I 1988 var der  \r\n\r\n en aftale gående ud på, at dette var sidste gang, støtten til  \r\n\r\n skibsværftsindustrien blev forlænget. Nu kommer man så med et forslag gående  \r\n\r\n ud på først et års forlængelse, men med mulighed for yderligere forlængelse.  \r\n\r\n Hertil kommer, at det ikke har været muligt at få regeringen til at give  \r\n\r\n tilsagn om, at der ikke vil blive rørt ved de gode og fornuftige  \r\n\r\n skibsanpartsregler. </P>  \r\n\r\n<P>Det er Fremskridtspartiets opfattelse, at hvis der skal røres ved  \r\n\r\n anpartsreglerne, skal det være ved at give alle anpartsforetagender samme  \r\n\r\n muligheder, som skibsanpartsreglerne har i dag. Det vil sige lige ret for  \r\n\r\n alle. </P>  \r\n\r\n<P>Et <I>andet mindretal</I> (Det Radikale Venstres medlem af udvalget) kan  \r\n\r\n ikke medvirke til lovforslagets gennemførelse, hvorefter indekslåneordningen  \r\n\r\n for skibe forlænges, fordi der stadig eksisterer særordninger for  \r\n\r\n skibsfinansiering i kraft af anpartslovgivning. </P>  \r\n\r\n<P> <I>Lotte Henriksen (S) Ole Vagn Christensen (S) Sonja Mikkelsen (S)  \r\n\r\n Erling Olsen (S) Nyrup Rasmussen (S)</I> fmd. <I>Løvig Simonsen (S) Tommy  \r\n\r\n Dinesen (SF) Rahbæk Møller (SF) Sonja Albrink (CD) Flemming Hansen (KF)</I>  \r\n\r\n nfmd. <I>Kai Dige Bach (KF) Svend Heiselberg (V) Pia Larsen (V) Helge Sander  \r\n\r\n (V) Annette Just (FP) Lone Dybkjær (RV) Lysholm Christensen (KRF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/02/1991"
        },
        {
            "displayName": "Accession",
            "displayValue": "199024K00032"
        },
        {
            "displayName": "Entydig dokumentidentifikation",
            "displayValue": "CL002827"
        },
        {
            "displayName": "Dato for førstegangsindlæggelse",
            "displayValue": "04/02/1991"
        },
        {
            "displayName": "Dato for indlæggelse",
            "displayValue": "04/02/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "32"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}