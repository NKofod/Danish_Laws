{
    "id": 36940,
    "title": "Goodwill - firmaomdannelse - ingeniørfirma - igangværende arbejder. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18400 af 07/02/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et personlig drevet ingeniørfirma blev omdannet til aktieselskab. I  \r\n\r\n stiftelsesoverenskomsten indgik som aktiv igangværende arbejder med ca.  \r\n\r\n 5.100.000 kr., og som passiv acontobetalinger herpå med ca. 5.025.000 kr. Ved  \r\n\r\n beregning af forrentning af aktiver i relation til SD-cirkulære 1988-17 om  \r\n\r\n goodwill tiltrådte Landsskatteretten, at igangværende arbejder alene skulle  \r\n\r\n indgå med nettoværdien, dvs. her med 75.000 kr. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Goodwill - firmaomdannelse - ingeniørfirma -  \r\n\r\n igangværende arbejder. (* 1) </H1>  \r\n\r\n<P></P>  \r\n\r\n<P>Ingeniør A klagede for indkomståret 1986 over, at skatterådet ikke havde  \r\n\r\n godkendt den af ham i forbindelse med en firmaomdannelse selvangivne goodwill  \r\n\r\n på 2 mio. kr., men kun godkendt en goodwill på 0,5 mio. kr. Differencen på  \r\n\r\n 1,5 mio. kr. var anset for maskeret udbytte, jf. ligningslovens § 16 A, stk.  \r\n\r\n 1. Klagerens selvangivne indkomst var derfor forhøjet med dette beløb samt  \r\n\r\n med skattegodtgørelse heraf, 375.000 kr. </P>  \r\n\r\n<P>Det var oplyst, at klageren ved stiftelsesoverenskomst af 30. juni 1986  \r\n\r\n med tilbagevirkende kraft til den 1. januar 1986 delvis havde omdannet den af  \r\n\r\n ham personligt drevne ingeniørvirksomhed til et aktieselskab, som han  \r\n\r\n dominerede. </P>  \r\n\r\n<P>Forinden omdannelsen havde en undersøgelse vist, at der ikke kunne anses  \r\n\r\n at foreligge en branchekutyme vedrørende værdiansættelsen af goodwill for  \r\n\r\n ingeniørvirksomheder. Da omdannelsen i øvrigt var sket på et tidspunkt, der  \r\n\r\n lå forud for SD-cirkulære 1988-17, var værdien af goodwill efter et konkret  \r\n\r\n skøn fastsat i intervallet 50-75% af sidste års bruttoomsætning som for  \r\n\r\n revisionsvirksomheder, eller til 2 mio. kr. </P>  \r\n\r\n<P>Ifølge stiftelsesoverenskomsten var som aktiv overført igangværende  \r\n\r\n arbejder, 5.099.980 kr., og som passiv acontobetalinger vedrørende disse,  \r\n\r\n 5.023.576 kr., således at nettoværdien af igangværende arbejder havde udgjort  \r\n\r\n afrundet 75.000 kr. </P>  \r\n\r\n<P>Skatterådet havde som nævnt alene godkendt goodwill overdraget for 500.000  \r\n\r\n kr. Denne goodwill var værdiansat efter retningslinierne i SD-cirkulære  \r\n\r\n 1988-17. Beregningen var sket med udgangspunkt i den skattepligtige indkomst  \r\n\r\n for indkomstårene 1983, 1984 og 1985, og ved beregningen af forrentningen af  \r\n\r\n aktiver var igangværende arbejder medregnet med bruttoværdien, 5.099.980 kr.  \r\n\r\n</P>  \r\n\r\n<P>Klagerens repræsentant påstod principalt værdien af goodwill ansat til 2  \r\n\r\n mio. kr. Subsidiært påstod han værdien ansat til et efter rettens skøn  \r\n\r\n passende beløb, dog ikke under 1.500.000 kr. Det anførtes herved, at  \r\n\r\n skatterådets beregning af goodwill til 500.000 kr. for så vidt måtte anses at  \r\n\r\n være i overensstemmelse med en strikt fortolkning af SD-cirkulære 1988-17,  \r\n\r\n men at en rimelig formålsfortolkning ville medføre en væsentlig højere  \r\n\r\n goodwill. </P>  \r\n\r\n<P>Repræsentanten anførte til støtte for den principale påstand, at der ved  \r\n\r\n værdiansættelsen af goodwill måtte tages hensyn til forhold, som pr.  \r\n\r\n skæringsdagen den 1. januar 1986 var påregnelige, men som først senere kunne  \r\n\r\n dokumenteres, jf. Østre Landsrets dom af 22. juni 1990, offentliggjort i  \r\n\r\n Tidsskrift for Skatteret 1990.376. En goodwill på 2 mio. kr. måtte anses for  \r\n\r\n et rimeligt skøn, når hensås til den pr. 1. januar 1986 påregnelige og senere  \r\n\r\n dokumenterede fremgangsudvikling. </P>  \r\n\r\n<P>Repræsentanten oplyste, at der var tale om en virksomhed med langvarige  \r\n\r\n arbejder, og at igangværende arbejder før omdannelsen var opført til bogført  \r\n\r\n løn x 2. Han gjorde endvidere gældende, at man pr. omdannelsesdagen den 30.  \r\n\r\n juni 1986 havde kendskab til størrelsen af uddebiteret arbejde for 1986, og  \r\n\r\n at der var fuld beskæftigelse for virksomhedens 10 ansatte hele året.  \r\n\r\n Allerede den 1. januar 1986 havde man kendt resultatet for 1985, som havde  \r\n\r\n udvist en stigning i forhold til 1984, ligesom man havde vidst, at  \r\n\r\n ordrebeholdningen var i stærk stigning, således at resultatet for 1986 ville  \r\n\r\n blive bedre end for 1985. 60% af ordrebeholdningen vedrørende den for 1986  \r\n\r\n realiserede bruttoomsætning havde foreligget pr. 1. januar 1986, og goodwill  \r\n\r\n ville udgøre 2.045.000 kr., såfremt beregningen skete efter SD-cirkulære  \r\n\r\n 1988-17, men med udgangspunkt i den skattepligtige indkomst for indkomstårene  \r\n\r\n 1984, 1985 og 1986. </P>  \r\n\r\n<P>Repræsentanten anførte til støtte for den subsidiære påstand, at  \r\n\r\n igangværende arbejder alene fandtes at skulle indgå med nettoværdien ved  \r\n\r\n beregningen af forrentningen af aktiver i relation til SD-cirkulære 1988-17,  \r\n\r\n såfremt igangværende arbejder skulle indgå ved denne beregning. Ved  \r\n\r\n anvendelse af nettoværdien ville goodwill udgøre ca. 1.400.000 kr. </P>  \r\n\r\n<P>Repræsentanten gjorde gældende, at det for ingeniørvirksomhed ikke kunne  \r\n\r\n anses for rimeligt, at igangværende arbejder skulle indgå med bruttoværdien,  \r\n\r\n idet aktivposten igangværende arbejder, 5.099.980 kr., modsvaredes af  \r\n\r\n passivposten acontobetalinger vedrørende disse, 5.023.576 kr., således at  \r\n\r\n nettoværdien af igangværende arbejder alene udgjorde afrundet 75.000 kr. De  \r\n\r\n to statusposter repræsenterede ikke normale aktiver og passiver, men var rent  \r\n\r\n tekniske poster, som havde sin baggrund i standardregler om regnskabsføring,  \r\n\r\n fastsat i bekendtgørelse nr. 656 af 19. december 1988 om arkitekters og  \r\n\r\n rådgivende ingeniørers regnskabsføring. Aktivposten igangværende arbejder  \r\n\r\n repræsenterede driftsudgifter, som normalt ville være fratrukket.  \r\n\r\n Passivposten repræsenterede beløb, som man havde erhvervet ret til, og som  \r\n\r\n var betalt, efterhånden som arbejdet var skredet frem. </P>  \r\n\r\n<P>Repræsentanten anførte i øvrigt, at der forud for omdannelsen kun havde  \r\n\r\n været tale om beskedne udsving for nettoværdien af igangværende arbejder,  \r\n\r\n samt at udsvingene brutto alene var udtryk for stærk fremgangsudvikling, jf.  \r\n\r\n en af et revisionsfirma udarbejdet oversigt. Heraf fremgik, at der for  \r\n\r\n indkomstårene 1983, 1984 og 1985 havde været igangværende arbejder på  \r\n\r\n henholdsvis 1.983.317 kr., 3.842.424 kr. og 5.226.826 kr., samt at der var  \r\n\r\n acontobetalinger på henholdsvis 1.539.658 kr., 3.888.047 kr. og 5.023.576 kr.  \r\n\r\n</P>  \r\n\r\n<P>Told- og Skattestyrelsen anførte under sagens behandling i  \r\n\r\n Landsskatteretten, at styrelsen i princippet var enig med skatterådet i, at  \r\n\r\n der ved beregningen af forrentningen af aktiver i relation til SD-cirkulære  \r\n\r\n 1988-17 skulle anvendes bruttoaktiverne, men at igangværende arbejder, som  \r\n\r\n havde sin baggrund i regnskabsmæssige regler, indtog en særstilling. For  \r\n\r\n igangværende arbejder fandtes der at skulle tages hensyn til såvel aktiverede  \r\n\r\n udgifter som passiverede indtægter, men i hvor høj grad disse skulle påvirke  \r\n\r\n beregningen af goodwill, måtte bero på et konkret skøn i det enkelte  \r\n\r\n tilfælde. I denne forbindelse måtte der henses til udsvinget af størrelsen på  \r\n\r\n igangværende arbejder for de seneste 3 år forud for omdannelsen. Styrelsen  \r\n\r\n anførte endvidere, at det i den konkrete sag kunne tiltrædes, at der blev  \r\n\r\n anvendt nettoværdien på afrundet 75.000 kr. </P>  \r\n\r\n<P>Landsskatteretten kunne ikke tiltræde den principale påstand, idet der  \r\n\r\n ikke fandtes grundlag for at værdiansætte goodwill til 2 mio. kr. Det  \r\n\r\n bemærkedes herved, at det kun havde været 60% af ordrebeholdningen vedrørende  \r\n\r\n bruttoomsætningen for 1986, som havde foreligget pr. skæringsdagen den 1.  \r\n\r\n januar 1986. </P>  \r\n\r\n<P>Idet retten imidlertid på baggrund af de foreliggende oplysninger kunne  \r\n\r\n tiltræde, at igangværende arbejder ved beregningen af forrentningen af  \r\n\r\n aktiver skulle indgå med nettoværdien, fandtes værdien af goodwill herefter  \r\n\r\n passende at kunne ansættes til 1.500.000 kr. i overensstemmelse med den  \r\n\r\n subsidiære påstand. </P>  \r\n\r\n<P>Den påklagede ansættelse blev herefter nedsat med 1 mio. kr. + 25% heraf,  \r\n\r\n eller med i alt 1.250.000 kr. </P>  \r\n\r\n<P>LV 1989, L 6.4. </P>  \r\n\r\n</DIV>",
    "isHistorical": false,
    "editorialNotes": [
        "(* 1)Afgørelsen er offentliggjort i t&s nyt 1992, nr. 1, side 15."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911840025"
        },
        {
            "displayName": "Entydig dokumentidentifikation",
            "displayValue": "CA004875"
        },
        {
            "displayName": "Dato for indlæggelse",
            "displayValue": "19/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18400"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "07/02/1991"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1991-2-39."
        },
        {
            "displayName": "Stikord",
            "displayValue": "GOODWILL"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}