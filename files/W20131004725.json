{
    "id": 169657,
    "title": "Ligebehandlingsnævnets afgørelse om etnisk oprindelse - ansættelse - sprog - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10047 af 12/06/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om etnisk oprindelse - ansættelse - sprog - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 7100118-13</span></p>\r\n   <p class=\"TekstGenerel\">En kvinde af anden etnisk oprindelse end dansk fik afslag på en jobansøgning på grund af manglende danske sprogkundskaber. Jobbet var et underviserjob på et sprogcenter. Nævnet fandt, at en arbejdsgiver har ret til at vurdere, om en ansøgers danskkundskaber er tilstrækkelige, hvis dette er relevant for stillingen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klager fik derfor ikke medhold i klagen.</p>\r\n</div>\r\n<p>Klagen drejer sig om påstået forskelsbehandling på grund af etnicitet i forbindelse med, at klager fik afslag på ansættelse som underviser i et sprogcenter.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var ikke i strid med forskelsbehandlingsloven, at indklagede begrundede afslaget på klagers ansøgning med at hendes danske sprogkundskaber ikke var tilstrækkelige.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager, der er af anden etnisk oprindelse end dansk, søgte en stilling som underviser hos indklagede, der driver et sprogcenter.</p>\r\n<p>\r\n</p>\r\n<p>Klager fik afslag på sin ansøgning. Hun henvendte sig efterfølgende til indklagede og bad om årsagen til afslaget.</p>\r\n<p>\r\n</p>\r\n<p>Indklagede begrundede afslaget således:</p>\r\n<p>\r\n</p>\r\n<p>\"For at undervise på Undervisningsministeriets officielle Danskuddannelser på [sprogcenteret] forventer vi, at man kan tale, læse og skrive dansksprogligt 100 % korrekt og fyldestgørende. Din ansøgning har en del mangler i forhold til dette, og det er den helt grundlæggende årsag til, at du ikke er kommet i betragtning til stillingerne. Derudover har vi kunnet ansætte to ansøgere, som begge har undervisningserfaring fra sprogcentre, og begge er godt i gang med den universitetsuddannelse i Dansk som Andetsprog, som ministeriet kræver for at undervise på Danskuddannelserne. Disse forudsætninger/kompetencer har du (og en del af de øvrige 91 ansøgere) ikke.\"</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at sprogcenterets begrundelse for afslaget på hendes ansøgning er et udtryk for diskrimination, og hun ønsker at blive tilkendt en godtgørelse.</p>\r\n<p>\r\n</p>\r\n<p>Klager henviser til, at det af jobannoncen fremgik, at man skulle have relevant erfaring og uddannelse og enten være i gang med en voksenunderviseruddannelse eller være indstillet på at påbegynde den i nær fremtid.</p>\r\n<p>\r\n</p>\r\n<p>Klager gør gældende, at hun er uddannet lærer, og at hun var indstillet på at påbegynde voksenunderviseruddannelsen.</p>\r\n<p>\r\n</p>\r\n<p>En simpel forklaring på afslaget med en henvisning til manglende uddannelse, ville have været tilstrækkeligt for klager. Men en forklaring, hvorefter klagers danskkundskaber var utilstrækkelige, fordi hun ikke kan skrive og tale 100 procent korrekt dansk, er nedladende og diskriminerende.</p>\r\n<p>\r\n</p>\r\n<p>Klager mener ikke, at hendes ansøgning var sprogligt mangelfuld.</p>\r\n<p>\r\n</p>\r\n<p>\r\n   <span class=\"Bold\">Indklagede </span>gør gældende, at sprogcenteret ved besættelse af stillinger er forpligtet til at ansætte den bedst kvalificerede kandidat. Når der er tale om ansættelse af sprogundervisere, har centeret blandt andet fokus på, om ansøgeren har et korrekt sprog.</p>\r\n<p>\r\n</p>\r\n<p>Indklagede gør videre gældende, at ansættelsesudvalget vurderede, at de sproglige kompetencer i klagers ansøgning ikke var tilstrækkelige i forhold til den ledige stilling. Andre ansøgere blev vurderet bedre kvalificerede.</p>\r\n<p>\r\n</p>\r\n<p>Indklagede har vedlagt klagers ansøgning og cv.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Indklagede har ved afslag på klagers ansøgning henvist manglende dansksproglige kompetencer.</p>\r\n<p>\r\n</p>\r\n<p>Et krav om særlige danskkundskaber kan være udtryk for indirekte forskelsbehandling på grund af etnisk oprindelse, men dette er kun er tilfældet, hvis kravet ikke er berettiget under henvisning til stillingens karakter.</p>\r\n<p>\r\n</p>\r\n<p>Indklagede har henvist til, at det ved undervisning på officielle danskuddannelser forventes, at underviseren kan tale, læse og skrive dansk helt korrekt. Indklagede har også henvist til, at klagers danske sprogkundskaber, som de fremstod i hendes ansøgning, ikke var tilstrækkelige.</p>\r\n<p>\r\n</p>\r\n<p>Det er Ligebehandlingsnævnet vurdering, at en arbejdsgiver inden for lovens rammer har et skøn til at vurdere, om en medarbejder er egnet til at besidde en konkret stilling. Skønnet omfatter også arbejdsgiverens ret til at vurdere, om en ansøgers danskkundskaber er tilstrækkelige, hvis dette er relevant for stillingen.</p>\r\n<p>\r\n</p>\r\n<p>Nævnet finder ikke, at sprogcenteret handlede i strid med loven ved at afslå ansøgeren stillingen med den begrundelse, at hendes sprogkundskaber ikke var tilstrækkelige til at bestride stillingen som underviser, særligt set i forhold til, at der var tale om undervisning i dansk.</p>\r\n<p>\r\n</p>\r\n<p>Klagen afvises derfor.</p>\r\n<p>\r\n</p>\r\n<p>\r\n   <span class=\"Italic\">&lt;7100118-13&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/04/2015"
        },
        {
            "displayName": "Accession",
            "displayValue": "W20131004725"
        },
        {
            "displayName": "Entydig dokumentidentifikation",
            "displayValue": "CF001376"
        },
        {
            "displayName": "Dato for indlæggelse",
            "displayValue": "17/04/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10047"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "12/06/2013"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100118-13"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}