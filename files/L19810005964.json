{
    "id": 71187,
    "title": "Bekendtgørelse af aftale af 5. marts 1981 om det nordiske bistandssamarbejde (* 2) ",
    "documentTypeId": "220",
    "isSagsforlobPeriodValid": false,
    "shortName": "BKI nr 59 af 01/06/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af aftale af 5. marts 1981 om det  \r\n\r\n nordiske bistandssamarbejde (* 2) </H1>  \r\n\r\n<P></P>  \r\n\r\n<P>AFTALE </P>  \r\n\r\n<P>om </P>  \r\n\r\n<P>det nordiske bistandssamarbejde </P>  \r\n\r\n<P>Danmarks, Finlands, Islands, Norges og Sveriges regeringer har i mange år  \r\n\r\n samarbejdet inden for udviklingsbistandens område, både for så vidt angår  \r\n\r\n harmonisering af bistand og i form af fællesnordiske bistandsindsatser. Disse  \r\n\r\n regeringer ønsker nu at forstærke og videreudvikle deres samarbejde for at  \r\n\r\n fremme den økonomiske og sociale fremgang i udviklingslandene såvel indenfor  \r\n\r\n rammen af internationale organisationer som i de bilaterale forhold til de  \r\n\r\n enkelte lande. Med henblik på særligt at fremme fællesnordiske  \r\n\r\n bistandsindsatser er regeringerne blevet enige om følgende: </P>  \r\n\r\n<P>Artikel I </P>  \r\n\r\n<P> <I>Generelt</I>  </P>  \r\n\r\n<P CLASS=PUNKT> <B>1.</B> Administrationen af fællesnordiske  \r\n\r\n bistandsindsatser i udviklingslandene, som regeringerne beslutter sig til at  \r\n\r\n gennemføre i medfør af denne aftale, skal ske gennem Det nordiske  \r\n\r\n Ministerråd, Den rådgivende Komite for Bistandsspørgsmål og  \r\n\r\n embedsmandskomiteen for bistandsspørgsmål samt for så vidt angår den løbende  \r\n\r\n administration gennem bistandsadministrationerne i de nordiske lande. </P>  \r\n\r\n<P CLASS=PUNKT> <B>2.</B> Med fællesnordiske bistandsindsatser menes i denne  \r\n\r\n aftale programmer, som omfatter flere lande, landeprogrammer, program- og  \r\n\r\n sektorstøtte samt enkelte projekter. </P>  \r\n\r\n<P>Artikel II </P>  \r\n\r\n<P> <I>Ministerrådet</I>  </P>  \r\n\r\n<P CLASS=PUNKT> <B>1.</B> Ministerrådet behandler og fremlægger forslag til  \r\n\r\n regeringerne om fællesnordiske bistandsindsatser. </P>  \r\n\r\n<P CLASS=PUNKT> <B>2.</B> Ministerrådet fastlægger økonomiske rammer for de  \r\n\r\n fællesnordiske indsatser og træffer afgørelser i vigtigere principielle  \r\n\r\n spørgsmål vedrørende udvidelse, forlængelse eller ændring af indsatserne.  \r\n\r\n</P>  \r\n\r\n<P CLASS=PUNKT> <B>3.</B> Ministerrådet skal løbende underrette Nordisk Råd  \r\n\r\n om budgetter og retningslinier for de fællesnordiske bistandsindsatser. </P>  \r\n\r\n<P CLASS=PUNKT> <B>4.</B> Ministerrådet træffer sine beslutninger i  \r\n\r\n overensstemmelse med de enkelte landes lovgivning, administrative  \r\n\r\n bestemmelser og statsfinansielle forskrifter. </P>  \r\n\r\n<P>Artikel III </P>  \r\n\r\n<P> <I>Den rådgivende Komite</I>  </P>  \r\n\r\n<P CLASS=PUNKT> <B>1.</B> Den rådgivende Komite for Bistandsspørgsmål  \r\n\r\n rådgiver ministerrådet i dets behandling af forslag til nye fællesnordiske  \r\n\r\n bistandsindsatser og forlængelse eller ændring af sådanne indsatser i  \r\n\r\n overensstemmelse med artikel II pkt. 1. og 2. i denne aftale. </P>  \r\n\r\n<P CLASS=PUNKT> <B>2.</B> Retningslinier for komiteens virksomhed fastlægges  \r\n\r\n af ministerrådet. </P>  \r\n\r\n<P>Artikel IV </P>  \r\n\r\n<P> <I>Embedsmandskomiteen</I>  </P>  \r\n\r\n<P CLASS=PUNKT> <B>1.</B> Embedsmandskomiteen for bistandsspørgsmål er  \r\n\r\n forberedende organ for de sager, som ministerrådet behandler ifølge artikel  \r\n\r\n II i denne aftale. </P>  \r\n\r\n<P CLASS=PUNKT> <B>2.</B> Embedsmandskomiteen behandler rapporter,  \r\n\r\n regnskaber, revisionsberetninger og evalueringsrapporter fra de forvaltende  \r\n\r\n bistandsadministrationer (jfr. artikel V pkt. 1.). På grundlag heraf træffer  \r\n\r\n komiteen de nødvendige beslutninger og instruerer de forvaltende  \r\n\r\n bistandsadministrationer om bistandsindsatsernes gennemførelse i  \r\n\r\n overensstemmelse med aftaler med modtagerlandene og inden for rammerne af de  \r\n\r\n fastlagte budgetter. </P>  \r\n\r\n<P CLASS=PUNKT> <B>3.</B> Forretningsordenen for embedsmandskomiteen  \r\n\r\n fastlægges af ministerrådet. </P>  \r\n\r\n<P>Artikel V </P>  \r\n\r\n<P> <I>Administration af bistandsindsatserne</I>  </P>  \r\n\r\n<P CLASS=PUNKT> <B>1.</B> Administrationen af de enkelte fællesnordiske  \r\n\r\n bistandsindsatser skal som regel varetages af en af de nationale  \r\n\r\n bistandsadministrationer (den forvaltende bistandsadministration), som  \r\n\r\n udpeges af ministerrådet. </P>  \r\n\r\n<P CLASS=PUNKT> <B>2.</B> Den forvaltende bistandsadministration skal løse  \r\n\r\n sine opgaver i henhold til bestemmelserne i denne aftale og i de aftaler, som  \r\n\r\n er indgået i overensstemmelse med artikel VI, samt under overholdelse af de  \r\n\r\n beslutninger og instruktioner, som meddeles af embedsmandskomiteen i  \r\n\r\n overensstemmelse med dennes beføjelser. </P>  \r\n\r\n<P CLASS=PUNKT> <B>3.</B> Embedsmandskomiteen kan træffe beslutning om, at de  \r\n\r\n forvaltende bistandsadministrationer skal nedsætte indsatsgrupper for at  \r\n\r\n rådgive dem ved behandlingen af spørgsmål i forbindelse med gennemførelsen af  \r\n\r\n bistandsindsatserne. </P>  \r\n\r\n<P>Artikel VI </P>  \r\n\r\n<P> <I>Aftaler</I>  </P>  \r\n\r\n<P CLASS=PUNKT> <B>1.</B> Såfremt bistanden til et modtagerland skal baseres  \r\n\r\n på et fællesnordisk landeprogram, nedfældes de nødvendige administrative  \r\n\r\n regler herfor i en ramme- eller procedureaftale mellem de deltagende nordiske  \r\n\r\n regeringer på den ene side og modtagerlandets regering på den anden.  \r\n\r\n Forhandlinger om en sådan aftale skal føres af den forvaltende  \r\n\r\n bistandsadministration på grundlag af ministerrådets instruktion. </P>  \r\n\r\n<P CLASS=PUNKT> <B>2.</B> Udformningen og omfanget af fællesnordiske  \r\n\r\n bistandsprogrammer fastlægges i periodiske aftaler, som den forvaltende  \r\n\r\n bistandsadministration indgår med modtagerlandets regering i overensstemmelse  \r\n\r\n med embedsmandskomiteens beslutninger og inden for de økonomiske rammer, som  \r\n\r\n ministerrådet fastlægger. </P>  \r\n\r\n<P CLASS=PUNKT> <B>3.</B> På grundlag af ramme- eller procedureaftaler samt  \r\n\r\n periodiske aftaler kan der indgås en eller flere sektorstøtte- eller  \r\n\r\n indsatsaftaler med modtagerlandets regering i det omfang fællesnordisk støtte  \r\n\r\n til sektorprogrammer eller projekter i modtagerlandet nødvendiggør sådanne.  \r\n\r\n Sektorstøtte- eller indsatsaftaler indgås af den administrerende  \r\n\r\n bistandsadministration og forelægges embedsmandskomiteen. </P>  \r\n\r\n<P CLASS=PUNKT> <B>4.</B> Såfremt den fællesnordiske bistand til et  \r\n\r\n modtagerland kun omfatter støtte til enkelte sektorprogrammer eller  \r\n\r\n projekter, kan den aftalemæssige fastlæggelse heraf indskrænkes til  \r\n\r\n sektorstøtte-eller indsatsaftaler, som indeholder alle de for bistanden til  \r\n\r\n landet nødvendige bestemmelser. Sådanne sektorstøtte- eller indsatsaftaler  \r\n\r\n indgås af den forvaltende bistandsadministration i overensstemmelse med  \r\n\r\n embedsmandskomiteens beslutninger og inden for de budgetrammer, som  \r\n\r\n ministerrådet fastlægger. </P>  \r\n\r\n<P CLASS=PUNKT> <B>5.</B> Reglerne for fællesnordiske indsatser, som vedrører  \r\n\r\n støtte til programmer omfattende flere lande, fastlægges gennem aftaler med  \r\n\r\n disse lande. Sådanne aftaler indgås af den forvaltende bistandsadministration  \r\n\r\n med tilsvarende tilpasning af de i denne artikels pkt. 1.-4. anførte  \r\n\r\n retningslinier. </P>  \r\n\r\n<P CLASS=PUNKT> <B>6.</B> Aftaler, som omtales i denne artikel, skal, hvis  \r\n\r\n behov foreligger, indeholde forbehold om årlige bevillinger i de deltagende  \r\n\r\n nordiske lande. I øvrigt skal sådanne aftaler, i det omfang det er muligt og  \r\n\r\n hensigtsmæssigt, udformes efter de retningslinier, som normalt anvendes af  \r\n\r\n den forvaltende bistandsadministration. </P>  \r\n\r\n<P>Artikel VII </P>  \r\n\r\n<P> <I>Finansielle bestemmelser</I>  </P>  \r\n\r\n<P CLASS=PUNKT> <B>1.</B> Fordelingen mellem de deltagende lande af  \r\n\r\n omkostningerne ved de fællesnordiske bistandsindsatser fastlægges på forhånd  \r\n\r\n ved en beslutning i ministerrådet i hvert enkelt tilfælde. </P>  \r\n\r\n<P CLASS=PUNKT> <B>2.</B> Omkostninger, der kan identificeres, som f.eks. den  \r\n\r\n forvaltende bistandsadministrations særlige omkostninger ved  \r\n\r\n administrationsopgaven, skal dækkes af de deltagende lande i overensstemmelse  \r\n\r\n med den fastlagte fordeling af omkostningerne for den pågældende  \r\n\r\n bistandsindsats. </P>  \r\n\r\n<P CLASS=PUNKT> <B>3.</B> De bidrag, som er fastlagt af ministerrådet i  \r\n\r\n overensstemmelse med denne artikel og i overensstemmelse med årlige  \r\n\r\n vedtagelser om budgetter for indsatserne, skal stilles til rådighed af de  \r\n\r\n deltagende lande. Bidragene skal ydes som gave og uden bindinger. Beløbene  \r\n\r\n skal overføres til den forvaltende bistandsadministration i begyndelsen af  \r\n\r\n giverlandets finansår. </P>  \r\n\r\n<P>Artikel VIII </P>  \r\n\r\n<P> <I>Personale</I>  </P>  \r\n\r\n<P>Rekrutteringen af det udsendte personale til fællesnordiske  \r\n\r\n bistandsindsatser skal varetages af den forvaltende bistandsadministration,  \r\n\r\n som også ansætter personalet. Rekrutteringen i de nordiske lande skal foregå  \r\n\r\n i samarbejde med bistandsadministrationerne. Løn og andre ansættelsesvilkår  \r\n\r\n skal så vidt muligt stemme overens med den forvaltende  \r\n\r\n bistandsadministrations egne vilkår, men den størst mulige overensstemmelse  \r\n\r\n mellem ansættelsesvilkårene inden for den fællesnordiske bistand skal søges  \r\n\r\n gennemført. </P>  \r\n\r\n<P>Artikel IX </P>  \r\n\r\n<P> <I>Regnskabsaflæggelse, revision, rapportering og evaluering</I>  </P>  \r\n\r\n<P CLASS=PUNKT> <B>1.</B> Den forvaltende bistandsadministration skal hvert  \r\n\r\n år aflægge regnskaber, som er reviderede på foranstaltning af det pågældende  \r\n\r\n lands statslige revisionsmyndighed. </P>  \r\n\r\n<P CLASS=PUNKT> <B>2.</B> De forvaltende bistandsadministrationer skal  \r\n\r\n udarbejde årlige rapporter om indsatsernes forløb, som skal forelægges  \r\n\r\n embedsmandskomiteen på det tidspunkt, som komiteen fastsætter for at  \r\n\r\n muliggøre udarbejdelsen af den samlede årsrapport, som af komiteen skal  \r\n\r\n aflægges til ministerrådet. Den forvaltende bistandsadministration skal  \r\n\r\n herudover efter behov rapportere til embedsmandskomiteen om vigtigere  \r\n\r\n principielle og politiske spørgsmål, som vedrører gennemførelsen af  \r\n\r\n indsatserne. </P>  \r\n\r\n<P CLASS=PUNKT> <B>3.</B> Aftalerne med modtagerlandene skal som regel  \r\n\r\n indeholde bestemmelser om evaluering af indsatserne. </P>  \r\n\r\n<P>Artikel X </P>  \r\n\r\n<P> <I>Ikrafttrædelse, overgangsbestemmelser og opsigelse af aftalen</I>  \r\n\r\n</P>  \r\n\r\n<P CLASS=PUNKT> <B>1.</B> Denne aftale træder i kraft provisorisk ved  \r\n\r\n undertegnelsen og bliver definitivt gyldig, når dens godkendelse i  \r\n\r\n overensstemmelse med parternes konstitutionelle regler er blevet behørigt  \r\n\r\n notificeret gennem diplomatiske kanaler. Samtidig ophæves overenskomsten af  \r\n\r\n 18. juli 1968 mellem Danmark, Finland, Norge og Sverige vedrørende  \r\n\r\n administrationen af fællesnordiske bistandsprojekter i udviklingslandene som  \r\n\r\n ændret med tillægsprotokol af 3. december 1971 og 25. maj 1973. (* 1) </P>  \r\n\r\n<P CLASS=PUNKT> <B>2.</B> Ministerrådet beslutter, i hvilket omfang denne  \r\n\r\n aftale skal finde anvendelse på aftaler med modtagerlandene, som er indgået  \r\n\r\n under henvisning til overenskomsten af 18. juli 1968. </P>  \r\n\r\n<P CLASS=PUNKT> <B>3.</B> Aftalen kan opsiges af hver af parterne skriftligt  \r\n\r\n med seks måneders varsel. </P>  \r\n\r\n<P>Til bekræftelse heraf har undertegnede befuldmægtigede repræsentanter  \r\n\r\n undertegnet denne aftale. </P>  \r\n\r\n<P>Undertegnet i København den 5. marts 1981 på dansk, finsk, islandsk, norsk  \r\n\r\n og svensk, hvilke tekster skal tillægges lige gyldighed, i et eksemplar, som  \r\n\r\n skal deponeres hos den danske regering. </P>  \r\n\r\n<P>Bekræftede afskrifter skal af den danske regering tilstilles de øvrige  \r\n\r\n kontraherende regeringer. </P>  \r\n\r\n<P> <B>Lise Østergaard</B>  </P>  \r\n\r\n<P> <B>Pirkko Tyølæjærvi</B>  </P>  \r\n\r\n<P> <B>Fridjon Thordarson</B>  </P>  \r\n\r\n<P> <B>Rolf Hansen</B>  </P>  \r\n\r\n<P> <B>Karin Søder</B>  </P>  \r\n\r\n<P>I medfør af artikel X, pkt. 1, trådte aftalen foreløbigt i kraft den 5.  \r\n\r\n marts 1981 </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 1. juni 1981  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Kjeld Olesen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Jfr. udenrigsministeriets bekendtgørelse nr. 123 af 23. oktober 1968  \r\n\r\n og nr. 125 af 28. oktober 1975. </P>  \r\n\r\n</DIV>",
    "isHistorical": true,
    "editorialNotes": [
        "(* 2) I tilslutning til udenrigsministeriets bekendtgørelse nr. 59 af 1. juni 1981, Lovtidende C, meddeles det, at aftalen af 5. marts 1981 om det nordiske bistandssamarbejde, der trådte foreløbigt i kraft den 5. marts 1981, i medfør af artikel X er trådt endeligt i kraft med virkning fra den 1. juni 1982 efter at være blevet godkendt af samtlige nordiske lande i overensstemmelse med disses respektive konstitutionelle regler jfr. Udenrigsministeriets bekendtgørelse nr. 76 af 24. august 1982, Lovtidende C."
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/08/1981"
        },
        {
            "displayName": "Accession",
            "displayValue": "L19810005964"
        },
        {
            "displayName": "Entydig dokumentidentifikation",
            "displayValue": "CM030378"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "59"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "01/06/1981"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j. nr. 104.A.31."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}