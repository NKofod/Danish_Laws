{
    "id": 60555,
    "title": "skrivelse om aftale af 28. september 1990 om honorering for varetagelse af visitationsopgaver m.v. vedrørende de kvindelige indsatte i arresthusene. ",
    "documentTypeId": "200",
    "isSagsforlobPeriodValid": false,
    "shortName": "SKR nr 11491 af 30/10/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>skrivelse om aftale af 28. september 1990 om  \r\n\r\n honorering for varetagelse af visitationsopgaver m.v. vedrørende de  \r\n\r\n kvindelige indsatte i arresthusene. </H1>  \r\n\r\n<P></P>  \r\n\r\n<BR>  \r\n\r\n<P> <I>Arrestinspektørerne</I>  </P>  \r\n\r\n<P>Vedlagt sendes aftale af 28. september 1990 mellem Justitsministeriet,  \r\n\r\n Direktoratet for Kriminalforsorgen, og Dansk Fængselsforbund om honorering  \r\n\r\n for varetagelse af visitationsopgaver m.v. vedrørende de kvindelige indsatte  \r\n\r\n i arresthusene. Aftalen træder i stedet for den hidtil gældende aftale af 24.  \r\n\r\n april 1989. </P>  \r\n\r\n<P>I forhold til den tidligere ordning er der sket den ændring, at der nu ved  \r\n\r\n tilkald på søn- og helligdage samt i tidsrummet mellem kl. 22.00 og kl. 06.00  \r\n\r\n på hverdage udbetales vederlag for minimum 3 timer pr. tilkald. </P>  \r\n\r\n<P>Direktoratet skal i øvrigt i tilslutning til aftalen bemærke følgende:  \r\n\r\n</P>  \r\n\r\n<P> <B>1.</B>  Det påhviler arresthusets ledelse  \r\n\r\n (arrestinspektøren/arrestforvareren) at udpege/ansætte en (eller eventuelt  \r\n\r\n flere) egnet kvinde(r) til at varetage visitationsopgaver m.v. i henhold til  \r\n\r\n vedlagte aftale. </P>  \r\n\r\n<P>Der kan eksempelvis udpeges en kvinde blandt arresthusets eventuelle  \r\n\r\n civile personale, en ægtefælle/samlever til en af de ansatte eller kvindelig  \r\n\r\n medhjælp udefra, om nødvendigt efter opslag i den lokale presse. </P>  \r\n\r\n<P>Det bør tilstræbes at etablere en ordning, hvorefter der er mulighed for  \r\n\r\n tilkald på alle tidspunkter af døgnet. </P>  \r\n\r\n<P> <B>2.</B>  Der skal alene ske tilkald, såfremt det er nødvendigt at  \r\n\r\n foretage visitation af kvindelige indsatte. </P>  \r\n\r\n<P>Endvidere kan tilkald undtagelsesvis finde sted, såfremt der i ganske  \r\n\r\n særlige tilfælde skal varetages andre opgaver vedrørende de kvindelige  \r\n\r\n indsattes helt personlige forhold, som  <I>kræver</I>  kønsfællesskab mellem  \r\n\r\n personalet og den indsatte. </P>  \r\n\r\n<P>Tilkald må kun finde sted, såfremt det tjenstgørende personale ikke kan  \r\n\r\n løse opgaven. Der må således ikke ske tilkald eller udbetales vederlag for  \r\n\r\n visitation m.v. såfremt der er kvindeligt opsynspersonale på tjeneste i  \r\n\r\n arresthuset. </P>  \r\n\r\n<P> <B>3.</B>  Arrestinspektøren anmodes om at foranledige, at de kvindelige  \r\n\r\n anholdte så vidt muligt visiteres af politiet, forinden de indsættes i  \r\n\r\n arresthuset, med henblik på at reducere behovet for tilkald bl.a. om natten.  \r\n\r\n</P>  \r\n\r\n<P>Hvis visitation ikke er sket ved politiets foranstaltning inden  \r\n\r\n indsættelsen i arresthuset, skal der normalt foretages visitation af den  \r\n\r\n kvindelige indsattes yderbeklædning samt medbragte effekter, eventuelt ved  \r\n\r\n anvendelse af arresthusets metaldetektor, i forbindelse med indsættelsen.  \r\n\r\n Sådan visitation kan foretages af arresthusets personale uanset køn. </P>  \r\n\r\n<P>Såfremt arresthusets personale på grund af formodning om, at den indsatte  \r\n\r\n er i uretmæssig besiddelse af effekter, der f.eks. kan anvendes til vold,  \r\n\r\n selvbeskadigelse eller undvigelse, ikke finder en sådan visitation  \r\n\r\n sikkerhedsmæssig forsvarlig, men finder det nødvendigt at foretage en  \r\n\r\n personlig visitation af den kvindelige indsatte, skal der så vidt muligt  \r\n\r\n tilkaldes en kvinde med henblik på varetagelse af visitationsopgaven. </P>  \r\n\r\n<P>Hvis det ikke er muligt at tilkalde en kvinde til at varetage opgaven, må  \r\n\r\n den kvindelige indsatte hensættes uden at der er foretaget visitation af  \r\n\r\n hendes person, eventuelt under skærpet overvågning, indtil eventuel  \r\n\r\n visitation kan finde sted. </P>  \r\n\r\n<P>Såfremt der er grund til at antage, at visitation af den indsattes legeme  \r\n\r\n ikke kan gennemføres alene ved en besigtigelse, og der foreligger begrundet  \r\n\r\n formodning om, at den kvindelige indsatte i sin krop er i uretmæssig  \r\n\r\n besiddelse af effekter, skal der tilkaldes en læge med henblik på at  \r\n\r\n gennemføre visitationen. </P>  \r\n\r\n<P> <B>4.</B>  Det er fortsat udgangspunktet, at der kun udbetales vederlag  \r\n\r\n for den faktisk medgåede tid, dog minimum for 1 time pr. tilkald. I de i  \r\n\r\n aftalen anførte tidsrum om natten og på søn- og helligdage udbetales dog  \r\n\r\n minimum for 3 timer, når der tilkaldes en kvinde, der ikke i forvejen er til  \r\n\r\n stede i arresthuset. </P>  \r\n\r\n<P>Eventuel transporttid til og fra arresthuset i forbindelse med tilkald kan  \r\n\r\n medregnes i opgørelsen over den faktisk medgåede tid. </P>  \r\n\r\n<P> <B>5.</B>  Til brug for lønindberetning, herunder eventuel indberetning  \r\n\r\n af særlige ydelser, anvendes som hidtil lønordre 9 B. </P>  \r\n\r\n<P>Ved tilkald med henblik på varetagelse af visitationsopgaver skal der  \r\n\r\n indsendes en kopi af arresthusets døgnrapport, hvoraf det fremgår, hvornår  \r\n\r\n den foretagne visitation har fundet sted, til direktoratet,  \r\n\r\n Tjenestetidskontoret. </P>  \r\n\r\n<P>Såfremt tilkald sker med henblik på varetagelse af de ovennævnte andre  \r\n\r\n særlige opgaver, skal der indsendes en rapport, hvori der redegøres for de  \r\n\r\n særlige forhold, der har gjort det nødvendigt, at tilkald har måttet finde  \r\n\r\n sted. </P>  \r\n\r\n<P> <B>6.</B>  Aftalen har virkning fra den 1. november 1990. </P>  \r\n\r\n<P>Samtidig ophæves aftale af 24. april 1989 om honorering for varetagelse af  \r\n\r\n visitationsopgaver m.v. vedrørende de kvindelige indsatte i arresthusene samt  \r\n\r\n direktoratets følgeskrivelse af 3. maj 1989 (j. nr. 1. k. 87-13-85). </P>  \r\n\r\n<P>Arrestforvarerne er herfra underrettet om ovenstående. <BR>  \r\n\r\n</P>  \r\n\r\n<P>E. B. </P>  \r\n\r\n<P>Erik Bang </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19901149154"
        },
        {
            "displayName": "Entydig dokumentidentifikation",
            "displayValue": "CM019512"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "24/06/2004"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11491"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "30/10/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "J. nr. DFK. 1. k. 87-13-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}