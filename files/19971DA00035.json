{
    "id": 107441,
    "title": "1997 BTB 35   BETÆNKNING OVER FORSLAG TIL FOLKETINGSBESLUTNING OM TILTRÆDELSE AF   RAMMEAFTALE OM HANDEL OG SAMARBEJDE MELLEM DET EUROPÆISKE FÆLLESSKAB OG DETS   MEDLEMSSTATER PÅ DEN ENE SIDE OG REPUBLIKKEN KOREA PÅ DEN ANDEN SIDE AF 28.   OKTOBER 1996    NR B 35 1997-98. 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1997/1 BTB 35",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 35 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om tiltrædelse af  \r\n\r\n rammeaftale om handel og samarbejde mellem Det Europæiske Fællesskab og dets  \r\n\r\n medlemsstater på den ene side og Republikken Korea på den anden side af 28.  \r\n\r\n oktober 1996 <BR>  \r\n\r\n Nr B 35 1997-98. 1. samling </P>  \r\n\r\n<P></P>  \r\n\r\n<P>Afgivet af Europaudvalget </P>  \r\n\r\n<P></P>  \r\n\r\n<P>Afgivet: 19971212 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i 2 møder. </P>  \r\n\r\n<P>Herefter indstiller er <I>flertal</I> (udvalget med undtagelse af  \r\n\r\n Enhedslistens medlem) beslutningsforslaget til <I>vedtagelse uændret.</I>  \r\n\r\n</P>  \r\n\r\n<P>Et <I>mindretal</I> (Enhedslistens medlem) indstiller beslutningsforslaget  \r\n\r\n til <I>forkastelse,</I> idet Enhedslisten er imod, at Unionen som sådan  \r\n\r\n indgår sådanne aftaler, hvad enten det er associerings-, partnerskabs- eller  \r\n\r\n rammeaftaler med tredjelande, og hvad enten det er i forhold til Central- og  \r\n\r\n Østeuropa, Mellemøsten eller - i dette tilfælde - Republikken Korea i Asien.  \r\n\r\n</P>  \r\n\r\n<P>I modsætning til partnerskabsaftalerne med Armenien, Georgien, Aserbadsjan  \r\n\r\n og Usbekistan, jf. B 12, B 13, B 14, B 15 fra indeværende folketingsår, er  \r\n\r\n Republikken Korea langt mere integreret i den kapitalistiske verdenshandel.  \r\n\r\n Der vil ikke være tale om en tilpasning til EU-systemet, men i langt højere  \r\n\r\n grad være tale om handelsmæssige tilpasninger i forhold til de to  \r\n\r\n aftalepartneres indbyrdes samhandel og konkurrence, f.eks. når det drejer sig  \r\n\r\n om skibsværftsproduktion. </P>  \r\n\r\n<P>I bemærkningerne til beslutningsforslaget står der, at &#187;det er  \r\n\r\n respekten for de demokratiske principper og menneskerettighederne, som ligger  \r\n\r\n til grund for aftalen.&#171; Enhedslisten har også bemærket, at i modsætning  \r\n\r\n til de førnævnte associerings- og partnerskabsaftaler er der ikke nogen  \r\n\r\n formulering i det foreliggende beslutningsforslag om, at en misligholdelse af  \r\n\r\n de &#187;demokratiske principper og menneskerettighederne&#171; vil kunne  \r\n\r\n føre til en suspension af aftalen. </P>  \r\n\r\n<P>I Republikken Korea sidder der i hundredvis af politiske fanger. Der er  \r\n\r\n vedtaget en arbejdsmarkedslov, som ikke tillader dannelsen af uafhængige  \r\n\r\n fagforeninger, som ikke tillader lærere og offentligt ansatte at danne deres  \r\n\r\n egne fagforeninger. Amnesty International har i deres seneste årsrapport  \r\n\r\n krævet, at Republikken Korea lever op til de internationale standarder for  \r\n\r\n arbejdsmarkedet. </P>  \r\n\r\n<P>Desuden bliver i hundredvis af intellektuelle, forretningsfolk, religiøse  \r\n\r\n grupper, studenter m.v. arresteret for at udtrykke støtte til  \r\n\r\n fredsforhandlinger med Nordkorea. Dette bliver af styret i Seoul betragtet  \r\n\r\n som antistatslig, fjendtlig aktivitet, som medfører arrestationer og  \r\n\r\n fængselsstraffe, rapporterer Amnesty International ligeledes i deres seneste  \r\n\r\n årsrapport. Så hvis det drejede sig om &#187;respekten for de demokratiske  \r\n\r\n principper og menneskerettighederne&#171;, skulle denne aftale overhovedet  \r\n\r\n ikke indgås. </P>  \r\n\r\n<P>Men hvorfor egentlig ikke sløjfe hule henvisninger til de demokratiske  \r\n\r\n principper og menneskerettighederne i disse EU-aftaler, når det ikke er  \r\n\r\n meningen, at de skal have nogen betydning eller konsekvens? Det er jo  \r\n\r\n åbenlyst, at det, der betyder noget med disse aftaler, er styrkelsen  \r\n\r\n økonomisk, handelsmæssigt og politisk af Unionen i forhold til andre lande.  \r\n\r\n Det er derfor, de indgås. </P>  \r\n\r\n<P> <I>Ove Fich (S)</I> fmd. <I>Torben Lund (S) Jacob Buksti (S) Klaus  \r\n\r\n Hækkerup (S) Jens Peter Vernersen (S) Holger K. Nielsen (SF) Elisabeth Arnold  \r\n\r\n (RV) Keld Albrechtsen (EL) Addi Andersen (CD) Charlotte Antonsen (V) Svend  \r\n\r\n Erik Hovmand (V) Eva Kjer Hansen (V) Jens Kirk (V) Kent Kirk (KF) Lene  \r\n\r\n Espersen (KF) Knud Erik Kirkegaard (KF) Kristian Thulesen Dahl (DF)</I>  </P>  \r\n\r\n<P>Fremskridtspartiet havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/01/1998"
        },
        {
            "displayName": "Accession",
            "displayValue": "19971DA00035"
        },
        {
            "displayName": "Entydig dokumentidentifikation",
            "displayValue": "CL008272"
        },
        {
            "displayName": "Dato for førstegangsindlæggelse",
            "displayValue": "14/01/1998"
        },
        {
            "displayName": "Dato for indlæggelse",
            "displayValue": "14/01/1998"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "35"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}