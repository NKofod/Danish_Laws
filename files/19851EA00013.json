{
    "id": 105576,
    "title": "1985 BRB 13   BERETNING OVER I. FORSLAG TIL FOLKETINGSBESLUTNING OM ØGET   PARLAMENTARISK-DEMOKRATISK KONTROL MED DANMARKS DELTAGELSE I NATO    NR B 13 1985-86, 1. SAMLING ",
    "documentTypeId": "510",
    "isSagsforlobPeriodValid": false,
    "shortName": "1985/1 BRB 13",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BRB 13 </P>  \r\n\r\n<P></P>  \r\n\r\n<P>Beretning over I. Forslag til folketingsbeslutning om øget  \r\n\r\n parlamentarisk-demokratisk kontrol med Danmarks deltagelse i NATO <BR>  \r\n\r\n Nr B 13 1985-86, 1. samling </P>  \r\n\r\n<P></P>  \r\n\r\n<P>Afgivet af forsvarsudvalget </P>  \r\n\r\n<P></P>  \r\n\r\n<P>Afgivet: 19860123 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet forslagene til folketingsbeslutning i en række </P>  \r\n\r\n<P>møder og har herunder stillet spørgsmål til forsvarsministeren. </P>  \r\n\r\n<P>Et flertal (socialdemokratiets, det konservative folkepartis, </P>  \r\n\r\n<P>venstres, centrum-demokraternes og kristeligt folkepartis </P>  \r\n\r\n<P>medlemmer af udvalget) understreger betydningen af bestemmelserne </P>  \r\n\r\n<P>i lov om det udenrigspolitiske nævn, der fastsætter den </P>  \r\n\r\n<P>konstitutionelle ramme for folketingets indseende med udenrigs- og </P>  \r\n\r\n<P>sikkerhedspolitiske spørgsmål. Flertallet er enigt om, at den </P>  \r\n\r\n<P>nærmere afgrænsning af de spørgsmål, der i henhold til loven skal </P>  \r\n\r\n<P>forelægges nævnet, må bero på den til enhver tid siddende </P>  \r\n\r\n<P>regerings skøn. </P>  \r\n\r\n<P>Flertallet fastholder forsvarsministeren på det under 1. behandling </P>  \r\n\r\n<P>af det under I anførte forslag givne tilsagn om, at regeringen </P>  \r\n\r\n<P>fortsat vil være opmærksom på, at der skal være størst mulig </P>  \r\n\r\n<P>åbenhed omkring forsvars- og sikkerhedspolitiske emner. </P>  \r\n\r\n<P>For så vidt angår det såkaldte 11 mands udvalg er flertallet enig med </P>  \r\n\r\n<P>forsvarsministeren i, at samarbejdet i denne gruppe omfatter </P>  \r\n\r\n<P>drøftelser af og indholdet i den praktiske udmøntning af </P>  \r\n\r\n<P>forsvarsforligsaftaler, der dog ikke må hindre de muligheder, som </P>  \r\n\r\n<P>folketinget bl.a. gennem folketingets forsvarsudvalg har for at </P>  \r\n\r\n<P>tage stilling til regeringens forsvarspolitiske dispositioner. </P>  \r\n\r\n<P>Flertallet finder det også vigtigt, at ministeren har givet tilsagn </P>  \r\n\r\n<P>om at ville udbygge orienteringen af forsvarsudvalget i </P>  \r\n\r\n<P>overensstemmelse med tidligere forsvarsminister Poul Søgaards </P>  \r\n\r\n<P>tilsagn i bemærkningerne til forslaget til den nuværende lov om </P>  \r\n\r\n<P>forsvarets organisation m.v., jfr. herved Folketingstidende </P>  \r\n\r\n<P>1981-82 (2. samling), tillæg A, spalte 1330-31. </P>  \r\n\r\n<P>Flertallet kan af de anførte grunde ikke støtte de foreliggende </P>  \r\n\r\n<P>forslag til folketingsbeslutning. </P>  \r\n\r\n<P>Et mindretal (socialistisk folkepartis og det radikale venstres </P>  \r\n\r\n<P>medlemmer af udvalget) finder, at der i forbindelse med </P>  \r\n\r\n<P>behandlingen af nærværende 2 forslag er skabt klarhed om følgende: </P>  \r\n\r\n<P>For det første, at det er fastslået, at regeringens pligt til </P>  \r\n\r\n<P>forudgående at rådføre sig med det udenrigspolitiske nævn forud </P>  \r\n\r\n<P>for vigtige NATO-beslutninger eller indgåelse af aftaler med andre </P>  \r\n\r\n<P>NATO-lande omfatter spørgsmål som f.eks.: </P>  \r\n\r\n<P>- godkendelse af militære doktriner, konceptrammer, styrkemålsplaner </P>  \r\n\r\n<P>m.v. (som f.eks. FOFA og den bredere konceptramme) </P>  \r\n\r\n<P>- aftaler om forstærkninger, logistisk støtte m.v. </P>  \r\n\r\n<P>- beslutninger om ændringer eller tilpasninger af NATOs strategi, </P>  \r\n\r\n<P>herunder atomstrategien og de dermed forbundne retningslinier </P>  \r\n\r\n<P>(f.eks. for NATOs søkrigsførelse i Nordatlanten). </P>  \r\n\r\n<P>Hvad angår beslutninger om nye eller moderniserede atomvåben i </P>  \r\n\r\n<P>Europa, kan der ikke i NATO gives dansk tilslutning til dette uden </P>  \r\n\r\n<P>folketingets godkendelse, jfr. folketingets dagsorden af 13. </P>  \r\n\r\n<P>november 1985. </P>  \r\n\r\n<P>For det andet er det fastslået, at det af forsvarsforligspartierne </P>  \r\n\r\n<P>nedsatte kontaktudvalg - kaldet 11 mands udvalget - ikke er og </P>  \r\n\r\n<P>ikke kan blive et organ for den parlamentariske kontrol med </P>  \r\n\r\n<P>forsvars- og sikkerhedspolitikken. </P>  \r\n\r\n<P>Det er mindretallets opfattelse, at regeringen løbende skal give </P>  \r\n\r\n<P>forsvarsudvalget de fornødne oplysninger - også ud over de årlige </P>  \r\n\r\n<P>redegørelser fra forsvarsministeren - til sikring af, at den </P>  \r\n\r\n<P>parlamentariske kontrol med administrationen af </P>  \r\n\r\n<P>forsvarslovgivningen kan udøves af forsvarsudvalget, dettes </P>  \r\n\r\n<P>medlemmer og stedfortrædere samt af folketingets medlemmer i det </P>  \r\n\r\n<P>hele taget, således som det er medlemmernes opgave. </P>  \r\n\r\n<P>I den forbindelse understreges det klare løfte, som blev afgivet af </P>  \r\n\r\n<P>daværende forsvarsminister Poul Søgaard i forbindelse med </P>  \r\n\r\n<P>bemærkningerne til forslag til lov om forsvarets organisation m.v. </P>  \r\n\r\n<P>(se Folketingstidende 1981-82 (2. samling), tillæg A, spalte </P>  \r\n\r\n<P>1330-31), hvori det bl.a. hedder, at &#187;det er hensigten at udbygge  \r\n\r\n</P>  \r\n\r\n<P>gældende praksis for orientering m.v. af folketingets </P>  \r\n\r\n<P>forsvarsudvalg om forsvarets status, anskaffelsesplaner og i det </P>  \r\n\r\n<P>hele taget grundlaget for og konsekvenserne af større forestående </P>  \r\n\r\n<P>beslutninger vedrørende forsvarets forhold&#171;. En sådan information,  \r\n\r\n</P>  \r\n\r\n<P>som dengang blev stillet i udsigt, er desværre ikke sket i den </P>  \r\n\r\n<P>nuværende forsvarsministers funktionsperiode. </P>  \r\n\r\n<P>Venstresocialisterne, der er repræsenteret i udvalget ved en </P>  \r\n\r\n<P>stedfortræder, kan tilslutte sig ovenstående. </P>  \r\n\r\n<P>P.u.v. </P>  \r\n\r\n<P>Nør Christensen, </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851EA00013"
        },
        {
            "displayName": "Entydig dokumentidentifikation",
            "displayValue": "CL005754"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beretning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "13"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}