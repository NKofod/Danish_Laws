{
    "id": 119365,
    "title": "LØNSUMSAFGIFTSVEJLEDNINGEN 2003  D LØNSUM",
    "documentTypeId": "1490",
    "isSagsforlobPeriodValid": true,
    "shortName": "STV nr 20113 af 01/01/2003",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<A HREF=\"#1\">D.1 Begrebet lønsum - bek. § 3, stk. 1</A><BR>  \r\n\r\n<A HREF=\"#2\">D.2 Ansatte</A><BR>  \r\n\r\n<A HREF=\"#3\">D.3 Periodisering - bek. § 3, stk. 2</A><BR>  \r\n\r\n<A HREF=\"#4\">D.4 Naturalier - § 4, stk. 3</A><BR>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 align=\"center\">Lønsumsafgiftsvejledningen 2003 - 2</H1> <H2>D Lønsum</H2>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>&nbsp;</B></TD>  \r\n\r\n<TD>  \r\n\r\n<P>Reglerne om afgrænsning af lønsummen er fastlagt i kapitel 3 i  \r\n\r\n lønsumsafgiftsbekendtgørelsen&nbsp;og lovens § 4, stk. 3 (naturalier).  \r\n\r\n</P></TD></TR></TBODY></TABLE>  \r\n\r\n<A NAME=\"\"1\"\"></A>\r\n\r\n<DIV CLASS=REFPUNKT ID=\"1\">  \r\n\r\n<P><FONT color=\"darkblue\"><B>D.1 Begrebet lønsum - bek. § 3, stk.  \r\n\r\n 1</B></FONT>  \r\n\r\n<BLOCKQUOTE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>&nbsp;</B></TD>  \r\n\r\n<TD>  \r\n\r\n<P>Til virksomhedens lønsum medregnes enhver form for løn, som  \r\n\r\n virksomhedens ansatte har erhvervet inkl. alle tillæg, uanset om de indgår  \r\n\r\n i lønnen eller ydes særskilt. For naturalier gælder dog særlige regler,  \r\n\r\n se&nbsp;afsnit  \r\n\r\n D.4 .</P>  \r\n\r\n<P>Som løn anses bl.a.:  \r\n\r\n<UL>  \r\n\r\n<LI>års-, måneds-, 14-dages-, uge-, dag- og timeløn  \r\n\r\n<LI>akkordfortjeneste  \r\n\r\n<LI>gratialer  \r\n\r\n<LI>honorarer  \r\n\r\n<LI>bonus  \r\n\r\n<LI>provision  \r\n\r\n<LI>tantieme  \r\n\r\n<LI>pensionsbidrag  \r\n\r\n<LI>ATP-bidrag, både lønmodtager- og arbejdsgiverandel  \r\n\r\n<LI>AM-bidrag, lønmodtagerandel  \r\n\r\n<LI>bidrag til den særlige pensionsopsparing (SP-bidrag)  \r\n\r\n<LI>andre former for vederlag.</LI></UL>Som tillæg anses bl.a.:  \r\n\r\n<UL>  \r\n\r\n<LI>takstregulering  \r\n\r\n<LI>anciennitetstillæg  \r\n\r\n<LI>skifteholdstillæg  \r\n\r\n<LI>feriegodtgørelse og ferietillæg  \r\n\r\n<LI>alders- og dyrtidstillæg  \r\n\r\n<LI>lignende former for tillæg.</LI></UL>  \r\n\r\n<P>Feriepenge og ret til ferie med løn (afsat feriepenge) er en del af  \r\n\r\n virksomhedens lønudgift og skal derfor medregnes til lønsummen, se afsnit  \r\n\r\n D.3 .</P>  \r\n\r\n<P>En persons løn skal medregnes til lønsummen, hvis lønnen er A-indkomst  \r\n\r\n og hvis modtageren er omfattet af ATP. Det er dog ikke afgørende, om der  \r\n\r\n indeholdes A-skat, hvorfor f.eks. løn, der noteres på frikort, skal  \r\n\r\n medregnes til lønsummen. Der kan endvidere være tilfælde, hvor modtageren  \r\n\r\n ikke er omfattet af ATP, og hvor lønnen skal medregnes til lønsummen, jf.  \r\n\r\n afsnit  \r\n\r\n D.2 .</P>  \r\n\r\n<P>Løn&nbsp;og tillæg opgøres som bruttobeløb.</P>  \r\n\r\n<P>Momsnævnet har fastslået, at forsikringsselskabers udbetaling af  \r\n\r\n provision til kredsbestyrere og forsikringsagenter skal medregnes til  \r\n\r\n lønsummen, jf. TfS 1993, 313.</P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>AM-bidrag </B></TD>  \r\n\r\n<TD>Arbejdsgiveres egenbetaling af AM-bidrag skal ikke medregnes til  \r\n\r\n lønsummen, idet indbetalingerne ikke kan anses som løn til de ansatte, men  \r\n\r\n derimod er et bidrag til staten. Dog blev arbejdsgiveres egenbetaling af  \r\n\r\n AM-bidrag ophævet med virkning fra 1. januar 2000.  \r\n\r\n<P></P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>SP-bidrag </B></TD>  \r\n\r\n<TD>Det midlertidige pensionsbidrag, der blev indført pr. 1. januar 1998  \r\n\r\n og som pr. 1. januar 1999 blev afløst af det særlige pensionsbidrag, anses  \r\n\r\n som løn, idet bidraget på et senere tidspunkt kommer den ansatte til gode.  \r\n\r\n<P></P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>ATP-bidrag </B></TD>  \r\n\r\n<TD>Arbejdstagers samt arbejdsgivers andel til ATP skal medregnes til  \r\n\r\n afgiftsgrundlaget.  \r\n\r\n<P></P>  \r\n\r\n<P>ATP-kompensation, der ydes til private arbejdsgivere, der er  \r\n\r\n registreret efter momsloven eller lønsumsafgiftsloven, kan ikke reducere  \r\n\r\n afgiftsgrundlaget.</P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Honorarer </B></TD>  \r\n\r\n<TD>Bestyrelseshonorarer og andre honorarer, som udbetales til personer,  \r\n\r\n der modtager vederlag for udført arbejde, men hvor honorarmodtageren  \r\n\r\n hverken kan anses som lønmodtager eller som selvstændig erhvervsdrivende,  \r\n\r\n skal ikke medregnes til afgiftsgrundlaget. Se også  \r\n\r\n SKM2001.415.TSS .  \r\n\r\n<P></P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B  \r\n\r\n class=kanttekst>Fratrædelsesgodt-gørelse</B></TD>  \r\n\r\n<TD>Fratrædelsesgodtgørelse skal ikke medregnes til lønsummen, jf. TfS  \r\n\r\n 1993, 565.  \r\n\r\n<P></P>  \r\n\r\n<P>I relation til lønsumsafgiften er fratrædelsesgodtgørelse afgrænset til  \r\n\r\n at dække beløb, som en ansat får udover sin løn i opsigelsesperioden. Der  \r\n\r\n vil som regel være tale om et beløb, den ansatte ikke har krav på at  \r\n\r\n modtage, men alene får udbetalt fordi arbejdsgiveren frivilligt har  \r\n\r\n besluttet dette i forlængelse af arbejdsforholdets ophør.</P>  \r\n\r\n<P>Det er dog ikke i sig selv afgørende, om den ansatte har krav på  \r\n\r\n godtgørelsen. Det afgørende er, at beløbet vedrører tiden efter  \r\n\r\n opsigelsesvarslets eller ansættelsesforholdets ophør. Det er dermed af  \r\n\r\n afgørende betydning, at godtgørelsen har karakter af kompensation for et  \r\n\r\n indtægtstab, som den fratrædende medarbejder vil lide i perioden  \r\n\r\n umiddelbart efter ansættelsesforholdets ophør.</P>  \r\n\r\n<P>Udbetalingstidspunktet har ingen betydning.</P>  \r\n\r\n<P>Udbetalinger for tiden indtil opsigelsesperiodens udløb, og som den  \r\n\r\n ansatte har krav på i følge kontrakt eller lovgivning, anses som løn.  \r\n\r\n Sådanne udbetalinger er derfor omfattet af de almindelige regler for  \r\n\r\n løn.</P>  \r\n\r\n<P>Hvis den pågældende i løbet af den aftalte eller lovfæstede  \r\n\r\n opsigelsesperiode tiltræder et nyt job, betragtes den pågældende ikke  \r\n\r\n længere som ansat i virksomheden. Det overskydende beløb skal derfor ikke  \r\n\r\n betragtes som løn.</P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Godtgørelse efter regning  \r\n\r\n (udlæg) </B></TD>  \r\n\r\n<TD>Såfremt lønmodtagerens udgifter i forbindelse med arbejdet refunderes  \r\n\r\n af arbejdsgiveren efter regning, holdes udgifterne helt uden for  \r\n\r\n lønsummen.  \r\n\r\n<P></P>  \r\n\r\n<P>Det gælder ligeledes for godtgørelse af rejse- og befordringsudgifter,  \r\n\r\n såfremt godtgørelsen ikke overstiger de satser, der er fastsat af  \r\n\r\n Ligningsrådet i medfør af ligningsloven.&nbsp;</P>  \r\n\r\n<P>Andre godtgørelser, f.eks. skattepligtig flyttegodtgørelse, der  \r\n\r\n udbetales af arbejdsgiveren, for udgifter, som lønmodtageren påføres som  \r\n\r\n følge af arbejdet, medregnes derimod til lønsummen.</P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>\"Løn\" til indehaver </B></TD>  \r\n\r\n<TD>Indehavere af personligt ejede virksomheder, herunder  \r\n\r\n interessentskaber, betragtes ikke som ansatte, hvorfor der i denne  \r\n\r\n sammenhæng ikke er tale om udbetaling af løn. Beløb hævet af indehavere  \r\n\r\n kan derfor hverken medregnes til lønsummen, eller modregnes i  \r\n\r\n virksomhedens overskud.  \r\n\r\n<P></P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Løntilskud fra det offentlige  \r\n\r\n</B></TD>  \r\n\r\n<TD>Generelle løntilskud fra det offentlige kan ikke modregnes i den løn,  \r\n\r\n som virksomheden udbetaler til den ansatte, når der er præsteret en  \r\n\r\n arbejdsydelse. Det er således den samlede løn, som den ansatte modtager,  \r\n\r\n der skal medregnes til lønsummen.  \r\n\r\n<P></P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Refusioner</B></TD>  \r\n\r\n<TD>Refusioner fra det offentlige til virksomheden i forbindelse med  \r\n\r\n ansattes sygdom og barsel kan modreges i virksomhedens lønsum. Dette  \r\n\r\n skyldes, at virksomheden ikke har modtaget nogen arbejdsydelse fra den  \r\n\r\n ansatte.  \r\n\r\n<P></P>  \r\n\r\n<P>Lønrefusion i forbindelse med elevers skoleophold&nbsp;og refusion af  \r\n\r\n orlovsydelse i forbindelse med medarbejderes orlov til børnepasning,  \r\n\r\n uddannelse og sabbat kan ligeledes modregnes ved beregning af lønsummen.  \r\n\r\n Modregning er dog betinget af, at der er udbetalt løn i den pågældende  \r\n\r\n fraværsperiode.</P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Pensioner </B></TD>  \r\n\r\n<TD>Løbende betalinger til pensionsordninger til ansatte skal medregnes  \r\n\r\n til lønsummen.  \r\n\r\n<P></P>  \r\n\r\n<P>Betalinger til kapitalpensioner, pensionsforsikringer, ATP mv., skal  \r\n\r\n medregnes med både arbejdsgiver- og lønmodtagerandelen. </P>  \r\n\r\n<P>Momsnævnet har fastslået, at pensionsforpligtelser over for tidligere  \r\n\r\n ansatte ikke skal medregnes til lønsummen, når pensionsudbetalingen først  \r\n\r\n sker efter ansættelsesforholdets ophør, jf. TfS 1995, 867.&nbsp;Det gælder  \r\n\r\n selv om pensionsforpligtelsen ydes i forbindelse med et tidligere  \r\n\r\n ansættelsesforhold.</P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Lån </B></TD>  \r\n\r\n<TD>Yder arbejdsgiveren den ansatte et lån, hvor det ydede lån eftergives  \r\n\r\n successivt under forudsætning af, at ansættelsesforholdet vedvarer, anses  \r\n\r\n eftergivelsesbeløbet som et tillæg til lønnen, således at det skal  \r\n\r\n medregnes til lønsummen.  \r\n\r\n<P></P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Moder/datterselskaber </B></TD>  \r\n\r\n<TD>Moder- og datterselskaber inden for samme koncern skal registreres  \r\n\r\n hver for sig, medmindre virksomhederne er fællesregistreret efter  \r\n\r\n momsloven. I så fald skal der også ske fællesregistrering efter  \r\n\r\n lønsumsafgiftsloven med opgørelse af en samlet lønsum. Om  \r\n\r\n fællesregistrering henvises til afsnit  \r\n\r\n B.2.5.2 .  \r\n\r\n<P></P>  \r\n\r\n<P>Er selskaberne registreret hver for sig, skal lønsummen opgøres  \r\n\r\n særskilt for hvert selskab. Det enkelte selskab skal til lønsummen kun  \r\n\r\n medregne den løn, som selskabet udbetaler til sine ansatte.</P>  \r\n\r\n<P>Hvis en ansat i datterselskabet også modtager løn fra moderselskabet,  \r\n\r\n skal moderselskabet medregne denne lønudbetaling til selskabets lønsum.  \r\n\r\n Det forudsættes herved, at der er tale om en lønudbetaling, dvs. at der er  \r\n\r\n også eksisterer et lønmodtagerforhold i forhold til moderselskabet. Denne  \r\n\r\n løn skal så ikke medregnes til datterselskabets lønsum.  \r\n\r\n</P></TD></TR></TBODY></TABLE>  \r\n\r\n</BLOCKQUOTE>  \r\n\r\n</DIV> <!-- End of ID=\"1\" -->  \r\n\r\n<A NAME=\"\"2\"\"></A>\r\n\r\n<DIV CLASS=REFPUNKT ID=\"2\">  \r\n\r\n<P><FONT color=\"darkblue\"><B>D.2 Ansatte</B></FONT>  \r\n\r\n<BLOCKQUOTE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>&nbsp;</B></TD>  \r\n\r\n<TD>  \r\n\r\n<P>Der skal betales lønsumsafgift af enhver form for løn til ansatte, jf.  \r\n\r\n bekendtgørelsens § 3, stk. 1. Vederlag til personer, der ikke kan  \r\n\r\n betragtes som ansatte, kan dermed holdes uden for lønsummen.</P>  \r\n\r\n<P>Ved afgørelsen af om en person er ansat i virksomheden, lægges der vægt  \r\n\r\n på, om den pågældende:  \r\n\r\n<UL>  \r\n\r\n<LI>skal have indeholdt A-skat af lønnen, det vil sige at lønnen er  \r\n\r\n A-indkomst.  \r\n\r\n<LI>skal have indeholdt AM-bidrag af lønnen.</LI></UL>  \r\n\r\n<P>Det er ikke afgørende, om der rent faktisk betales A-skat.</P>  \r\n\r\n<P>Pligten til at indholde A-skat i henhold til kildeskattelovens  \r\n\r\n bestemmelser afhænger blandt andet af, om den pågældende:</P>  \r\n\r\n<UL>  \r\n\r\n<LI>er underlagt virksomhedens instrukser, tilsyn og kontrol.  \r\n\r\n<LI>i overvejende grad arbejder for virksomheden.  \r\n\r\n<LI>har en aftale om løbende arbejdsydelser.  \r\n\r\n<LI>er omfattet af anden lovgivning, der regulerer lønmodtagerforhold,  \r\n\r\n f.eks. ferieloven, lov om arbejdsløshedsforsikring og lov om  \r\n\r\n ATP.</LI></UL>  \r\n\r\n<P>For at være omfattet af lov om ATP skal den ansatte være mellem 16 og  \r\n\r\n 66 år og arbejde mindst 9 timer pr. uge, 18 timer pr. 14. dage eller 39  \r\n\r\n timer pr. måned.</P>  \r\n\r\n<P>Det forhold, at en person ikke er omfattet af ferieloven og ATP, er dog  \r\n\r\n ikke altid ensbetydende med, at den pågældende ikke kan anses for at være  \r\n\r\n ansat. Eksempelvis kan ATP ikke anvendes som kriterium, hvis årsagen til,  \r\n\r\n at en person ikke er omfattet af ATP, er, at en social konvention  \r\n\r\n regulerer forholdet. Endvidere er det uden betydning, at der ikke  \r\n\r\n indbetales ATP for de pågældende, når det alene skyldes, at de ansattes  \r\n\r\n arbejdsforpligtelse er af begrænset omfang. Det samme gælder manglende  \r\n\r\n udbetaling af feriepenge, når dette beror på selskabets egen  \r\n\r\n misfortolkning af reglerne i ferieloven, jf. TfS 1993, 313.</P>  \r\n\r\n<P>Ferieloven kan f.eks. ikke anvendes som kriterium, hvis den pågældende  \r\n\r\n er ansat som direktør. Der kan forekomme sådanne ledende  \r\n\r\n stillingskategorier, som f.eks. direktører, at de ikke anses for at være i  \r\n\r\n et tjenesteforhold, og derfor heller ikke er omfattet af ferieloven. I  \r\n\r\n forhold til lønsumsafgiftsloven betragtes direktører dog som ansatte,  \r\n\r\n hvorfor deres løn mv. skal medregnes til lønsummen.</P>  \r\n\r\n<P>Løn til indehaveren af en virksomhed skal kun medregnes til lønsummen,  \r\n\r\n hvis virksomheden ikke er personligt ejet. Indehavere af personligt ejede  \r\n\r\n virksomheder, herunder interessentskaber, betragtes ikke som ansatte i  \r\n\r\n virksomheden, jf. afsnit D.1.</P>  \r\n\r\n<P>Bestyrelsesmedlemmer i selskaber og foreninger anses normalt ikke som  \r\n\r\n ansatte.</P>  \r\n\r\n<P>Momsnævnet har truffet afgørelse om, at anpartshavere skal betragtes  \r\n\r\n som ansatte, når de pågældende udfører konsulentarbejde, som må&nbsp;anses  \r\n\r\n for udført i et tjenesteforhold, jf. TfS 1996, 751.</P>  \r\n\r\n<P>Momsnævnet har fastslået, at de kredsbestyrere og forsikringsagenter,  \r\n\r\n der sikrer forsikringsselskabers tilgang af nye forsikringer og  \r\n\r\n vedligeholdelse af allerede tegnede forsikringer, betragtes som ansatte,  \r\n\r\n uanset de kommer fra andre forsikringsselskaber, jf. TfS 1993, 313.  \r\n\r\n &nbsp;</P>  \r\n\r\n<P>Hvis der allerede foreligger en afgørelse fra skatteforvaltningen eller  \r\n\r\n ToldSkat om, at en ansat er lønmodtager, følges denne afgørelse også i  \r\n\r\n forhold til lønsumsafgiften.&nbsp;</P>  \r\n\r\n<P>Forsikringsformidlere kunne ikke anses for lønmodtagere ud fra en  \r\n\r\n samlet vurdering af selskabets virke, jf. SKM2002.239.LSR.  \r\n\r\n Landsskatteretten vurderede at formidlerne i skattemæssig henseende ikke  \r\n\r\n kunne anses for at være i et tjenesteforhold. Vurderingen blev foretaget  \r\n\r\n på baggrund af de kriterier, der er angivet i cirkulære nr. 129 af 4. juli  \r\n\r\n 1994 (til personskatteloven). Selskabet er derfor ikke pligtig at  \r\n\r\n indeholde A-skat mv. i provisioner udbetalt til de pågældende formidlere  \r\n\r\n og dermed skulle provisionerne ikke medregnes i  \r\n\r\n lønsumsafgiftsgrundlaget.</P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Ansatte i udlandet </B></TD>  \r\n\r\n<TD>Løn til ansatte, der er beskæftiget i filialer mv. i udlandet, og for  \r\n\r\n hvilke virksomheden betaler ATP-bidrag, skal medregnes til lønsummen.  \r\n\r\n<P></P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Lønmodtagerbegrebet</B></TD>  \r\n\r\n<TD>Landsretten&nbsp;har i en dom i SKM2002.339.ØLR ikke anset en  \r\n\r\n assurandørs indkomst fra et forsikringsselskab&nbsp;som indkomst erhvervet  \r\n\r\n som led i&nbsp;selvstændig erhvervsvirksomhed, men som  \r\n\r\n lønmodtagerindkomst. Efter en samlet vurdering af sagsøgerens  \r\n\r\n ansættelsesforhold fandt Landsretten, at ansættelsesaftalen indeholdt  \r\n\r\n diverse instruktionsbeføjelser over for assurandøren, samt at assurandøren  \r\n\r\n i et vist omfang var undergivet ferieloven og funktionærloven. Derudover  \r\n\r\n var assurandøren omfattet af forsikringsselskabets pensionsordning og  \r\n\r\n gruppelivsforsikring, og&nbsp;hans omkostninger ved arbejdet blev helt  \r\n\r\n eller i det væsentlige&nbsp;dækket ved månedlige omkostningstillæg.  \r\n\r\n<P></P>  \r\n\r\n<P>For den nærmere afgrænsning af lønmodtagerbegrebet og A-indkomst  \r\n\r\n henvises til ToldSkat's juridiske vejledning Indholdelse af A-skat,  \r\n\r\n AM-bidrag og SP-bidrag, afsnit B.1.1.1.</P></TD></TR></TBODY></TABLE>  \r\n\r\n</BLOCKQUOTE>  \r\n\r\n</DIV> <!-- End of ID=\"2\" -->  \r\n\r\n<A NAME=\"\"3\"\"></A>\r\n\r\n<DIV CLASS=REFPUNKT ID=\"3\">  \r\n\r\n<P><FONT color=\"darkblue\"><B>D.3 Periodisering - bek. § 3, stk. 2</B></FONT>  \r\n\r\n<BLOCKQUOTE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>&nbsp;</B></TD>  \r\n\r\n<TD>  \r\n\r\n<P>Efter § 3, stk. 2, i bekendtgørelsen skal lønnen medregnes på det  \r\n\r\n tidspunkt, hvor virksomheden skal udgiftsføre lønudgiften. Dette skal  \r\n\r\n forstås således, at løn skal medregnes på det tidspunkt, hvor den er  \r\n\r\n erhvervet. Erhvervelsestidspunktet er det tidligste tidspunkt, hvor  \r\n\r\n virksomheden efter de skatteretlige regler kan fradrage udgiften i  \r\n\r\n regnskabet. Det afgørende for periodiseringen er virksomhedens  \r\n\r\n skattemæssige forhold. Der er herved ens regler for den skattemæssige og  \r\n\r\n den lønsumsafgiftsmæssige periodisering af løn.&nbsp;</P>  \r\n\r\n<P>Det forhold, at det er erhvervelsestidspunktet, der afgør, hvornår  \r\n\r\n virksomheden udgiftsfører lønudgiften, betyder imidlertid ikke, at det er  \r\n\r\n lønmodtagerens skattemæssige forhold, der skal fokuseres på. Det er dermed  \r\n\r\n uden betydning, hvornår der skal indeholdes A-skat.</P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Bagudlønnede</B></TD>  \r\n\r\n<TD>For så vidt angår bagudlønnede, skal lønnen medregnes til  \r\n\r\n afgiftsgrundlaget på det tidspunkt, hvor lønnen udbetales. For  \r\n\r\n bagudlønnede, der får lønnen udbetalt f.eks. ultimo marts skal lønnen  \r\n\r\n medregnes til afgiftsgrundlaget i januar kvartal.  \r\n\r\n<P></P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Forudlønnede</B></TD>  \r\n\r\n<TD>Løn, der er forudbetalt, skal medregnes til lønsummen i den faktiske  \r\n\r\n indtjeningsmåned. Det vil sige, at selv om løn for f.eks. januar udbetales  \r\n\r\n i slutningen af december, skal lønnen først indgå i afgiftsgrundlaget for  \r\n\r\n januar kvartal i det efterfølgende år.  \r\n\r\n<P></P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Feriepenge</B></TD>  \r\n\r\n<TD>Skyldige feriepenge og ret til ferie med løn skal medregnes på det  \r\n\r\n tidspunkt, hvor virksomheden efter de skattemæssige regler har udgiftsført  \r\n\r\n beløbene med virkning for den skattepligtige indkomst.  \r\n\r\n<P></P>  \r\n\r\n<P>Regulering af feriepengeforpligtelsen skal medregnes i grundlaget for  \r\n\r\n beregning af lønsumsafgiften, jf.  \r\n\r\n SKM2001.269.LSR  \r\n\r\n .</P>I  \r\n\r\n SKM2002.322.TSS  \r\n\r\n har Told- og Skattestyrelsen på baggrund af  \r\n\r\n SKM2001.269.LSR  \r\n\r\n fastsat retningslinjer for den lønsumsafgiftsmæssige behandling af  \r\n\r\n feriepengeforpligtelsen. Feriepengeforpligtelsen kan løbende modregnes i  \r\n\r\n afgiftsgrundlaget i det efterfølgende indkomstår. Til gengæld medregnes  \r\n\r\n hele feriepengeforpligtelsen, og ikke kun reguleringen heraf, til  \r\n\r\n afgiftsgrundlaget ultimo indkomståret.</TD></TR></TBODY></TABLE>  \r\n\r\n</BLOCKQUOTE>  \r\n\r\n</DIV> <!-- End of ID=\"3\" -->  \r\n\r\n<A NAME=\"\"4\"\"></A>\r\n\r\n<DIV CLASS=REFPUNKT ID=\"4\">  \r\n\r\n<P><FONT color=\"darkblue\"><B>D.4 Naturalier - § 4, stk. 3</B></FONT>  \r\n\r\n<BLOCKQUOTE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>&nbsp;</B></TD>  \r\n\r\n<TD>  \r\n\r\n<P>Ved opgørelse af lønsummen skal aflønning i naturalier medregnes til  \r\n\r\n lønsummen i det omfang, de berettiger til feriegodtgørelse efter  \r\n\r\n ferieloven.</P>  \r\n\r\n<P>Naturalier skal herefter medregnes i det omfang, der er tale om et  \r\n\r\n indkomstskattepligtigt vederlag, som lønmodtageren efter arbejdsforholdet  \r\n\r\n har retligt krav på at oppebære. Heri ligger, at godet skal berettige til  \r\n\r\n feriegodtgørelse, men det betyder også, at det er dét beløb, som  \r\n\r\n berettiger til feriegodtgørelse, som skal medregnes til lønsummen.</P>  \r\n\r\n<P>Foruden den kontante løn indgår således vederlag i form af kost og logi  \r\n\r\n eller andre naturalier i det omfang, lønmodtageren har et retligt krav  \r\n\r\n herpå, som en del af vederlaget. I det omfang dette er tilfældet, skal  \r\n\r\n naturalierne medregnes i lønsummen.</P>  \r\n\r\n<P>Naturalier, som en arbejdsgiver udelukkende yder efter eget skøn og som  \r\n\r\n ikke direkte er vederlag for arbejde, kan holdes uden for beregningen af  \r\n\r\n lønsummen. Det drejer sig f.eks. om julegaver, udskænkning af kaffe samt  \r\n\r\n andre såkaldte frynsegoder - uanset om disse ydelser måtte være  \r\n\r\n indkomstskattepligtige for modtageren.</P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Medarbejder betaling </B></TD>  \r\n\r\n<TD>For al naturalaflønning gælder, at betaling fra den ansatte kan  \r\n\r\n modregnes ved opgørelse af det beløb, der skal medgå til lønsummen. Denne  \r\n\r\n kan dog aldrig blive negativ.  \r\n\r\n<P></P></TD></TR></TBODY></TABLE>  \r\n\r\n</BLOCKQUOTE>  \r\n\r\n</DIV> <!-- End of ID=\"4\" -->  \r\n\r\n<A NAME=\"\"5\"\"></A>\r\n\r\n<DIV CLASS=REFPUNKT ID=\"5\">  \r\n\r\n<P><FONT color=\"darkblue\"><B>D.4.1 Personer omfattet af ferieloven</B></FONT>  \r\n\r\n<BLOCKQUOTE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>&nbsp;</B></TD>  \r\n\r\n<TD>  \r\n\r\n<P>Aflønning i naturalieydelser skal medregnes i det omfang aflønningen  \r\n\r\n berettiger til feriegodtgørelse. Indkomstskattepligtige naturalieydelser  \r\n\r\n berettiger til feriegodtgørelse, når ydelserne udbetales til lønmodtagere  \r\n\r\n i ferielovens forstand.</P>  \r\n\r\n<P>Der kan forekomme sådanne ledende stillingskategorier, at der ikke  \r\n\r\n foreligger et tjenesteforhold, hvilket fører til, at den pågældende leder  \r\n\r\n ikke opfattes som lønmodtager efter ferieloven. Ved bedømmelsen heraf,  \r\n\r\n er&nbsp;en konkret vurdering af stillingens karakter og dens lønmæssige  \r\n\r\n placering afgørende, hvorimod den formelle omstændighed, at den pågældende  \r\n\r\n er anmeldt til Erhvervs- og Selskabsstyrelsen, ikke nødvendigvis tillægges  \r\n\r\n afgørende betydning. </P>  \r\n\r\n<P>For hovedaktionærer, som modtager naturalieydelser, skal ydelserne  \r\n\r\n medregnes til lønsummen, medmindre hovedaktionæren ikke anses som  \r\n\r\n lønmodtager i ferielovens forstand.</P>  \r\n\r\n<P>Spørgsmål om, hvorvidt en person er omfattet af ferieloven, henhører  \r\n\r\n under Beskæftigelsesministeriet, Arbejdsdirektoratet.  \r\n\r\n</P></TD></TR></TBODY></TABLE>  \r\n\r\n</BLOCKQUOTE>  \r\n\r\n</DIV> <!-- End of ID=\"5\" -->  \r\n\r\n<A NAME=\"\"6\"\"></A>\r\n\r\n<DIV CLASS=REFPUNKT ID=\"6\">  \r\n\r\n<P><FONT color=\"darkblue\"><B>D.4.2 Personalegoder</B></FONT>  \r\n\r\n<BLOCKQUOTE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>&nbsp;</B></TD>  \r\n\r\n<TD>  \r\n\r\n<P>Naturalier indgår som udgangspunkt i beregningsgrundlaget for  \r\n\r\n feriegodtgørelse, uanset fremtrædelsesform, når de er  \r\n\r\n indkomstskattepligtige. Det indebærer, at værdien af kost og logi, fri  \r\n\r\n bil, telefon, sommerhus, lystbåd mv. betragtes som en del af vederlaget og  \r\n\r\n indgår i beregningsgrundlaget for feriegodtgørelse.</P>  \r\n\r\n<P>Præsteres der fra lønmodtagerens side en vis betaling for disse goder,  \r\n\r\n eksempelvis&nbsp;en beskeden husleje for bolig, vil differencen i forhold  \r\n\r\n til godets markedsværdi indgå i vederlaget og dermed i  \r\n\r\n beregningsgrundlaget.</P>  \r\n\r\n<P>Uden for beskatning og dermed beregningsgrundlaget for feriegodtgørelse  \r\n\r\n holdes visse goder uden nævneværdig værdi, så som arbejdsgiverfinansierede  \r\n\r\n kunstforeninger, lejlighedsgaver og lign.</P>  \r\n\r\n<P>Personalegoder, som arbejdsgiveren i overvejende grad har stillet til  \r\n\r\n rådighed af hensyn til den ansattes arbejde, beskattes kun, hvis den  \r\n\r\n samlede værdi af disse goder overstiger et grundbeløb på 3.000 kr. årligt,  \r\n\r\n jf. ligningslovens § 16, stk. 3. Beløbet reguleres efter  \r\n\r\n personskattelovens&nbsp;§ 20, således at det udgør 4.600 kr. i 2002.</P>  \r\n\r\n<P>Arbejdsgiverbetalt deltagelse i kurser, konferencer og lign., som også  \r\n\r\n rummer et ikke ubetydeligt turistmæssig islæt, vil i skatteretlig  \r\n\r\n henseende blive betragtet som løntillæg, der således også skal indgå i  \r\n\r\n beregningsgrundlaget for lønsummen.</P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Fri kost og logi </B></TD>  \r\n\r\n<TD>Vedrørende fri kost og logi er der i ferielovens § 26, et  \r\n\r\n beregningsprincip, hvorefter de af ligningsmyndighederne anvendte  \r\n\r\n standardiserede satser som udgangspunkt lægges til grund ved afgørelsen af  \r\n\r\n godets værdi. Hvis værdien ved aftale mellem arbejdsgiver og den ansatte  \r\n\r\n er fastsat til et højere beløb, anvendes dog denne værdi ved beregningen  \r\n\r\n af virksomhedens lønsum.  \r\n\r\n<P></P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Firmabil, telefon </B></TD>  \r\n\r\n<TD>Personalegoder, som hel eller delvis fri bil og telefon, skal  \r\n\r\n medregnes til afgiftsgrundlaget  \r\n\r\n<P></P>  \r\n\r\n<P></P></TD></TR></TBODY></TABLE>  \r\n\r\n<TABLE cellPadding=2 width=\"100%\" border=0>  \r\n\r\n<TBODY>  \r\n\r\n<TR>  \r\n\r\n<TD vAlign=top width=155><B class=kanttekst>Øvrige personalegoder </B></TD>  \r\n\r\n<TD>Øvrige personalegoder som f.eks. lystbåd, sommerhus, helårsbolig,  \r\n\r\n visse personalelån, skal medregnes i det omfang de berettiger til  \r\n\r\n feriepenge/feriegodtgørelse efter ferieloven. Personalegoderne medtages  \r\n\r\n til afgiftsgrundlaget med de standardiserede satser, der er fastsat efter  \r\n\r\n ligningsloven, medmindre højere værdier er aftalt.  \r\n\r\n<P></P></TD></TR></TBODY></TABLE>  \r\n\r\n</DIV> <!-- End of ID=\"6\" -->  \r\n\r\n</BLOCKQUOTE>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E20036LA0004"
        },
        {
            "displayName": "Entydig dokumentidentifikation",
            "displayValue": "AN008323"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "2003"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}