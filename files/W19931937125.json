{
    "id": 34756,
    "title": "Refusion - uarbejdsdygtighed ikke dokumenteret (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19371 af 05/10/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En arbejdsgiver havde ikke ret til refusion af dagpenge, idet det ikke  \r\n\r\n med tilstrækkelig sikkerhed var godtgjort, at lønmodtageren havde været fuldt  \r\n\r\n uarbejdsdygtig på grund af sygdom. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Refusion - uarbejdsdygtighed ikke dokumenteret  \r\n\r\n (* 1) (* 2) </H1>  \r\n\r\n<P></P>  \r\n\r\n<P>SAGSFREMSTILLING: </P>  \r\n\r\n<P>Kommunen traf afgørelse om, at arbejdsgiveren ikke havde ret til refusion  \r\n\r\n af dagpenge for udbetalt løn for perioden 14. - 19. december 1991, idet der  \r\n\r\n ikke var lægelig dokumentation for, at fraværet skyldtes sygdom. </P>  \r\n\r\n<P>Lønmodtageren havde være sygemeldt fra den 30. november - 19. december  \r\n\r\n 1991. Hun blev den 22. oktober 1991 opsagt til fratræden pr. 29. februar  \r\n\r\n 1992. </P>  \r\n\r\n<P>Arbejdsgiveren havde ikke afkrævet lønmodtageren lægeerklæring i  \r\n\r\n forbindelse med det omhandlede sygefravær. Der forelå alene en tro- og  \r\n\r\n loveerklæring dateret af lønmodtageren den 2. december 1991. Tro- og  \r\n\r\n loveerklæringen dækkede et sygefravær den 28. og 29. november 1991. </P>  \r\n\r\n<P>Efter sygefraværet frem til 19. december 1991 havde såvel kommunen som  \r\n\r\n arbejdsgiveren rettet henvendelse til lønmodtageren med henblik på  \r\n\r\n fremskaffelse af lægelig dokumentation af fraværet, men lønmodtageren havde  \r\n\r\n ikke reageret på henvendelserne. </P>  \r\n\r\n<P>Efter Dagpengeudvalgets beslutning blev afgørelsen i sagen truffet af  \r\n\r\n opmanden. </P>  \r\n\r\n<P>AFGØRELSE: </P>  \r\n\r\n<P>Arbejdsgiveren havde ikke ret til refusion af dagpenge for udbetalt løn i  \r\n\r\n perioden 14. - 19. december 1991. </P>  \r\n\r\n<P>Ifølge dagpengelovens § 26, stk. 1, er en arbejdsgiver, der yder løn under  \r\n\r\n fravær fra arbejdet på grund af sygdom, berettiget til at få udbetalt de  \r\n\r\n dagpenge, som lønmodtageren ellers ville have ret til fra kommunen. </P>  \r\n\r\n<P>Det er en betingelse for lønmodtagerens ret til dagpenge, at der  \r\n\r\n foreligger fuld uarbejdsdygtighed på grund af sygdom, jf. dagpengelovens § 5,  \r\n\r\n stk. 1. </P>  \r\n\r\n<P>Opstår der tvivl om lønmodtagerens uarbejdsdygtighed, og kræves  \r\n\r\n uarbejdsdygtigheden nærmere dokumenteret, f.eks. ved lægelige erklæringer, må  \r\n\r\n det efter sammenhængen mellem dagpengelovens § 5 og § 26 komme arbejdsgiveren  \r\n\r\n til skade, hvis dokumentationen ikke kan tilvejebringes, således at  \r\n\r\n arbejdsgiveren mister retten til refusion. </P>  \r\n\r\n<P>Efter oplysningerne i sagen, herunder indholdet af tro- og loveerklæringen  \r\n\r\n af 2. december 1991, der er den eneste dokumentation for uarbejdsdygtighed,  \r\n\r\n som foreligger, findes det ikke med tilstrækkelig sikkerhed godtgjort, at  \r\n\r\n lønmodtageren har været fuldt uarbejdsdygtig på grund af sygdom, jf.  \r\n\r\n dagpengelovens § 5, stk. 1. </P>  \r\n\r\n<P>Lønmodtageren havde derfor ikke haft krav på dagpenge, og arbejdsgiveren  \r\n\r\n dermed heller ikke krav på refusion fra kommunen. </P>  \r\n\r\n<P>Dagpengeudvalget tiltrådte således kommunens afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden november 1996.",
        "(* 1) Offentliggjort af Socialministeriet i SM D-022-93 15/12/1993."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19931937125"
        },
        {
            "displayName": "Entydig dokumentidentifikation",
            "displayValue": "CA002684"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19371"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "05/10/1993"
        },
        {
            "displayName": "Administrerende myndighed",
            "displayValue": "Dagpengeudvalget"
        },
        {
            "displayName": "Ressortministeriets journalnummer",
            "displayValue": "70013-92"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}