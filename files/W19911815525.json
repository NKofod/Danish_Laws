{
    "id": 36782,
    "title": "Regnskabsår - omlægning - kapitalpension. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18155 af 24/05/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved omlægning af regnskabsår skulle de i omlægningsperioden foretagne  \r\n\r\n indbetalinger på kapitalpension ikke omregnes, da der var tale om en  \r\n\r\n engangsydelse. Af de i alt i perioden indbetalte beløb på 32.000 kr. </I>  \r\n\r\n</P>  \r\n\r\n<P> <I>kunne herefter fradrages det maksimale beløb for 1988 på 26.000 kr.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Regnskabsår - omlægning - kapitalpension. (* 1)  \r\n\r\n</H1>  \r\n\r\n<P></P>  \r\n\r\n<P>A klagede for indkomståret 1988 over, at de stedlige skattemyndigheder i  \r\n\r\n forbindelse med hendes omlægning af regnskabsår alene havde godkendt fradrag  \r\n\r\n for indskud på kapitalpension med 7.500 kr. </P>  \r\n\r\n<P>Det fremgik af sagen, at klageren i januar 1989 af vedkommende  \r\n\r\n amtsskatteinspektorat havde fået tilladelse til omlægningen af regnskabsår,  \r\n\r\n idet hun pr. 15. november 1986 havde afhændet sin landbrugsejendom. Klagerens  \r\n\r\n regnskabsperiode var herefter for indkomståret 1988 fra den 1. juni 1987 til  \r\n\r\n den 31. december 1988, omregnet til 1 års indtægt, dog således, at den  \r\n\r\n beregnede helårsindtægt ikke blev mindre end indkomsten opgjort for den  \r\n\r\n oprindelige regnskabsperiode. </P>  \r\n\r\n<P>I den omhandlede regnskabsperiode havde klageren indbetalt følgende beløb  \r\n\r\n på sin pensionskonto: </P>  \r\n\r\n<PRE>  \r\n\r\n     I perioden fra 1. juni til 31. december 1987        6.000 kr.  \r\n\r\n     i perioden fra 1. januar til 31. maj 1988           1.500 kr.  \r\n\r\n     i perioden fra 1. juni til 31. december 1988       24.500 kr.  \r\n\r\n                                                        ----------  \r\n\r\n     i alt betalt i omlægningsåret                      32.000 kr.  \r\n\r\n                                                        ----------  \r\n\r\n</PRE>  \r\n\r\n<P>De stedlige skattemyndigheder havde anset indskud på kapitalpension for at  \r\n\r\n være en løbende indtægt og alene indrømmet fradrag for de indbetalinger, som  \r\n\r\n klageren havde foretaget fra 1. juni 1987 til 31. maj 1988 eller fradrag med  \r\n\r\n 7.500 kr. </P>  \r\n\r\n<P>Heroverfor gjorde klagerens revisor gældende, at der var tale om en  \r\n\r\n engangsydelse, som ikke skulle omberegnes/begrænses, og at klageren måtte  \r\n\r\n anses for berettiget til det maksimale årlige fradrag på 26.000 kr. </P>  \r\n\r\n<P>Til støtte herfor henviste klagerens revisor til ligningsvejledningen  \r\n\r\n 1988, hvori er angivet, at engangsudgifter, som ikke skal omberegnes til  \r\n\r\n helårsindtægt, bl.a. omfatter kapitalindskud vedrørende rente og  \r\n\r\n rateforsikring, og således ifølge revisor også nærværende tilfælde. </P>  \r\n\r\n<P>Revisoren henviste yderligere til pensionsbeskatningslovens § 18, hvoraf  \r\n\r\n det fremgår, at der kan foretages fradrag for de indbetalte beløb i det  \r\n\r\n indkomstår, de er indbetalt, hvilket også fremgår af cirkulæret til  \r\n\r\n pensionsbeskatningsloven. Revisoren henviste i denne forbindelse også til  \r\n\r\n ligningsvejledningen, hvoraf fremgår, at indskud på forsikringsordninger  \r\n\r\n fradrages i forfaldsåret, medens indskuddet på opsparingsordninger fradrages  \r\n\r\n i det indkomstår, hvor indbetalingen har fundet sted. Endelig henviste  \r\n\r\n revisoren til kildeskattelovens bestemmelser i afsnit 10, herunder særligt §  \r\n\r\n 95, hvori det er angivet at engangsudgifter indgår uden omregning, således  \r\n\r\n som angivet i § 95, stk. 1 og 2. </P>  \r\n\r\n<P>Landsskatteretten lagde til grund, at klageren, der tidligere havde været  \r\n\r\n selvstændig erhvervsdrivende, i 1987 havde påbegyndt indbetalinger på en  \r\n\r\n kapitalpensionskonto. Retten måtte være enig med klagerens revisor i, at  \r\n\r\n indskuddet på kapitalpension måtte betragtes som en engangsydelse, der i  \r\n\r\n medfør af kildeskattelovens § 95 ikke skulle indgå i beregningen. Ved  \r\n\r\n ansættelsen af klagerens helårsindkomst skulle der herefter indrømmes et  \r\n\r\n fradrag for indskud på kapitalpension med 26.000 kr. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i t&s nyt 1991, nr. 16, side 904."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911815525"
        },
        {
            "displayName": "Entydig dokumentidentifikation",
            "displayValue": "CA004717"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18155"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "24/05/1991"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1991-3-209."
        },
        {
            "displayName": "Stikord",
            "displayValue": "REGNSKABSÅR"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}