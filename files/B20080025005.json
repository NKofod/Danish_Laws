{
    "id": 116446,
    "title": "Bekendtgørelse om tilskud til virksomheder, der indgår uddannelsesaftale med voksne",
    "documentTypeId": "60",
    "isSagsforlobPeriodValid": true,
    "shortName": "BEK nr 250 af 15/04/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om tilskud til virksomheder, der indgår uddannelsesaftale med voksne</p>\r\n      <p class=\"Indledning2\">I medfør af § 68, stk. 2, i lov om en aktiv beskæftigelsesindsats, jf. lovbekendtgørelse nr. 1074 af 7. september 2007, som senest ændret ved lov nr. 523 af 6. juni 2007, fastsættes:</p>\r\n      <p class=\"Paragraf\"><span class=\"ParagrafNr\">§ 1.</span> Arbejdsgivere, der indgår en aftale om uddannelse med voksne inden for områder, hvor der er eller forventes mangel på arbejdskraft, eller hvor der er gode beskæftigelsesmuligheder, kan efter reglerne i denne bekendtgørelse få tilskud til den løn, som arbejdsgiveren betaler personen i praktiktiden i virksomheden.</p>\r\n      <p class=\"Stk2\"><span class=\"StkNr\">Stk. 2.</span> For elever, der på det tidspunkt, hvor uddannelsesaftalen er indgået, modtager forsørgelsesydelser uden at være i beskæftigelse, jf. stk. 3, kan der som udgangspunkt ikke gives støtte til uddannelser, hvor der i beskæftigelsesregionen er en bestand af elever i skolepraktik, jf. kapitel 7 a i lov om erhvervsuddannelser. Jobcentrene kan i enkelttilfælde, når særlige geografiske forhold taler herfor, se bort fra 1. pkt.</p>\r\n      <p class=\"Stk2\"><span class=\"StkNr\">Stk. 3.</span> Persongruppen i stk. 2 omfatter personer, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> modtager arbejdsløshedsdagpenge, aktiveringsydelse, kontanthjælp, starthjælp eller introduktionsydelse,</p>\r\n          <p class=\"Liste1\"><span class=\"Liste1Nr\">2)</span> modtager ledighedsydelse, særlig ydelse og sygedagpenge, eller</p>\r\n          <p class=\"Liste1\"><span class=\"Liste1Nr\">3)</span> er ansat i løntilskudsjob og som ved ansættelsen modtog en af ydelserne nævnt i nr. 1.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 2.</span> Arbejdsmarkedsstyrelsen fastsætter retningslinier for vurdering af fagområder eller stillingsbetegnelser, hvor der er eller forventes mangel på arbejdskraft, eller hvor der er gode beskæftigelsesmuligheder. Arbejdsmarkedsstyrelsen fastsætter retningslinier for, hvorledes der skal tages hensyn til personer i skolepraktik i forhold til elever, der er omfattet af § 1, stk. 3.</p>\r\n      <p class=\"Stk2\"><span class=\"StkNr\">Stk. 2.</span> Regionsdirektøren udarbejder ud fra retningslinierne efter stk. 1, en liste over fagområder eller stillingsbetegnelser, hvor der er eller forventes mangel på arbejdskraft, eller hvor der er gode beskæftigelsesmuligheder i beskæftigelsesregionen. På dette grundlag fastsættes, hvilke uddannelser arbejdsgivere kan få tilskud til.</p>\r\n      <p class=\"Stk2\"><span class=\"StkNr\">Stk. 3.</span> Beskæftigelsesregionen offentliggør to gange om året senest den 30. juni og 31. december en oversigt over de uddannelser, der i de følgende 12 måneder berettiger til tilskud efter § 1.</p>\r\n      <p class=\"Paragraf\"><span class=\"ParagrafNr\">§ 3.</span> For at arbejdsgiveren kan få tilskud, skal betingelserne i §§ 4-7 være opfyldt.</p>\r\n      <p class=\"Paragraf\"><span class=\"ParagrafNr\">§ 4.</span> Uddannelsen skal på det tidspunkt, hvor arbejdsgiveren indgår aftale om uddannelse med personen, være omfattet af de områder, der jf. § 2, stk. 3, er berettiget til støtte.</p>\r\n      <p class=\"Paragraf\"><span class=\"ParagrafNr\">§ 5.</span> Uddannelsesaftalen skal opfylde betingelserne, der er fastsat i henhold til lov om erhvervsuddannelser og lov om maritime uddannelser § 2 nr. 5.</p>\r\n      <p class=\"Paragraf\"><span class=\"ParagrafNr\">§ 6.</span> Tilskudsordningen omfatter elever, der ved uddannelsens påbegyndelse er fyldt 25 år.</p>\r\n      <p class=\"Stk2\"><span class=\"StkNr\">Stk. 2.</span> Arbejdsgiveren skal betale en løn, der er fastsat ved kollektiv overenskomst, og lønnen skal mindst svare til den laveste løn, en ikke-faglært lønmodtager er berettiget til inden for det pågældende område. På ikke-overenskomstdækkede områder skal arbejdsgiveren betale en løn, der mindst svarer til, hvad der er gældende inden for beslægtede overenskomstområder.</p>\r\n      <p class=\"Paragraf\"><span class=\"ParagrafNr\">§ 7.</span> Arbejdsgiveres ret til tilskud i forbindelse med aftale om uddannelse med en person, der ikke er omfattet af § 1, stk. 3, er betinget af, at udgiften til tilskuddet kan afholdes inden for den bevilling, der på finansloven er afsat til at yde tilskud til målgruppen. Finanslovsbevillingen fordeles som en ramme til hver af Arbejdsmarkedsstyrelsens driftsregioner.</p>\r\n      <p class=\"Stk2\"><span class=\"StkNr\">Stk. 2.</span> En arbejdsgivers ret til tilskud er betinget af, at udgiften til tilskuddet kan afholdes inden for den ramme, som driftsregionen har fået stillet til rådighed. Betingelsen skal være opfyldt på det tidspunkt, hvor ansøgningen modtages i driftsregionen.</p>\r\n      <p class=\"Paragraf\"><span class=\"ParagrafNr\">§ 8.</span> Tilskuddet udgør 35 kr. pr. time under praktikopholdet hos arbejdsgiveren.</p>\r\n      <p class=\"Stk2\"><span class=\"StkNr\">Stk. 2.</span> Tilskud efter stk. 1 gives i op til de første 2 ½ år af uddannelsesaftaleperioden.</p>\r\n      <p class=\"Paragraf\"><span class=\"ParagrafNr\">§ 9.</span> Arbejdsgiveren sender ansøgning om tilskud via driftsregionen til det jobcenter, hvor praktikstedet er beliggende.</p>\r\n      <p class=\"Stk2\"><span class=\"StkNr\">Stk. 2.</span> Driftsregionen tager alene stilling til, hvorvidt der er midler inden for den afsatte bevilling til at imødekomme ansøgningen. Herefter sendes ansøgningen videre til staten i jobcentrene, som tager stilling til, hvorvidt betingelserne for at yde tilskud er opfyldt.</p>\r\n      <p class=\"Paragraf\"><span class=\"ParagrafNr\">§ 10.</span> Ansøgningen indsendes på en blanket, der kan fås i jobcentret eller hentes elektronisk på www.jobnet.dk, og skal indeholde en erklæring fra virksomheden om, at betingelserne er opfyldt.</p>\r\n      <p class=\"Stk2\"><span class=\"StkNr\">Stk. 2.</span> Ansøgningen skal indsendes senest 1 måned efter, at uddannelsesaftalen er påbegyndt.</p>\r\n      <p class=\"Stk2\"><span class=\"StkNr\">Stk. 3.</span> Hvis ansøgningen indsendes på et senere tidspunkt, vil afgørelsen om ydelse af tilskud blive truffet på baggrund af, om betingelserne for ydelse af tilskud jf. §§ 4, 5 og 6, var opfyldt på det tidspunkt, hvor uddannelsesaftalen blev indgået, og tilskud vil kun kunne ydes for den resterende tilskudsperiode.</p>\r\n      <p class=\"Paragraf\"><span class=\"ParagrafNr\">§ 11.</span> Staten i jobcenteret udbetaler tilskuddet månedsvis bagud på grundlag af arbejdsgiverens anmodning om udbetaling af tilskuddet. Anmodningen skal indgives på en blanket, der kan fås i jobcenteret eller hentes elektronisk på www.jobnet.dk. Tilskud kan udbetales for fuld overenskomstmæssig arbejdstid, sædvanligvis 37 ugentlige timer.</p>\r\n      <p class=\"Stk2\"><span class=\"StkNr\">Stk. 2.</span> Anmodningen om udbetaling af tilskud skal indeholde oplysning om arbejdsgiverens navn, cvr-nummer, adresse og telefonnummer på praktikstedet, kontonummer i et pengeinstitut, praktikantens navn og cpr-nummer, og det antal arbejdstimer, for hvilke der er udbetalt løn m.v.</p>\r\n      <p class=\"Stk2\"><span class=\"StkNr\">Stk. 3.</span> Hvis anmodningen er modtaget af staten i jobcenteret senest den 15. i en måned, udbetales tilskuddet til arbejdsgiveren inden den 15. i den følgende måned.</p>\r\n      <p class=\"Stk2\"><span class=\"StkNr\">Stk. 4.</span> Arbejdsgiveren skal erklære, at virksomheden til samme praktikpladsophold ikke har modtaget eller vil modtage offentlig støtte efter andre regler, herunder fx efter reglerne om sygedagpenge. Dog har modtagelse af en økonomisk præmie for merbeskæftigelse i praktikpladser efter lov om Arbejdsgivernes Elevrefusion ikke betydning for modtagelse af tilskud efter denne bekendtgørelse.</p>\r\n      <p class=\"Paragraf\"><span class=\"ParagrafNr\">§ 12.</span> Tilskud efter denne bekendtgørelse ydes inden for rammerne af EU's de minimis-støtteordning.</p>\r\n      <p class=\"Paragraf\"><span class=\"ParagrafNr\">§ 13.</span> Klage over Staten i jobcenterets afgørelser kan af virksomheden indbringes for beskæftigelsesankenævnet inden 4 uger.</p>\r\n      <p class=\"Stk2\"><span class=\"StkNr\">Stk. 2.</span> Beskæftigelsesankenævnets afgørelser kan ikke indbringes for anden administrativ myndighed.</p>\r\n      <p class=\"Paragraf\"><span class=\"ParagrafNr\">§ 14.</span> Bekendtgørelsen træder i kraft den 17. april 2008 og har virkning for ansøgninger om tilskud, der er modtaget på denne dato eller senere. For personer, der ikke er omfattet af § 1, stk. 3, er det endvidere en betingelse, at uddannelsesaftalen er indgået den 17. april 2008 eller senere.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelse nr. 601 af 13. juni 2007 om tilskud til virksomheder, der indgår uddannelsesaftale med voksne, ophæves. Virksomheder, som har fået bevilget tilskud inden den 17. april 2008, modtager tilskud efter de hidtil gældende regler. Ansøgninger om tilskud, der er modtaget inden den 17. april 2008, behandles efter de hidtil gældende regler.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Arbejdsmarkedsstyrelsen, den 15. april 2008</I></P><P CLASS=SIGN1 ALIGN=\"CENTER\">Marie Hansen</P><P CLASS=SIGN2 ALIGN=\"RIGHT\">/ Kim Svendsen-Tune</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/04/2008"
        },
        {
            "displayName": "Accession",
            "displayValue": "B20080025005"
        },
        {
            "displayName": "Entydig dokumentidentifikation",
            "displayValue": "BE002800"
        },
        {
            "displayName": "Dato for førstegangsindlæggelse",
            "displayValue": "17/04/2008"
        },
        {
            "displayName": "Dato for indlæggelse",
            "displayValue": "17/04/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "250"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "15/04/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 08-200-832"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}