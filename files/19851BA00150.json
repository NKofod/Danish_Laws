{
    "id": 106110,
    "title": "1985 BSF 150   FORSLAG TIL FOLKETINGSBESLUTNING OM NEDSÆTTELSE AF ET RÅD FOR GENTEKNOLOGI  ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 150",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 150 </P>  \r\n\r\n<P></P>  \r\n\r\n<P>Forslag til folketingsbeslutning om nedsættelse af et råd for genteknologi  \r\n\r\n</P>  \r\n\r\n<P></P>  \r\n\r\n<P>Fremsat af Rahbæk Møller (SF) Tommy Dinesen (SF) Gade (SF) Hanne Thanning  \r\n\r\n Jacobsen (SF) Ingerlise Koefoed (SF) Ebba Strange (SF) </P>  \r\n\r\n<P></P>  \r\n\r\n<P>den 22. maj 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at nedsætte et råd for genteknologi </P>  \r\n\r\n<P>med følgende kommissorium: </P>  \r\n\r\n<P>1. Rådet skal følge den bioteknologiske udvikling med henblik på </P>  \r\n\r\n<P>såvel muligheder som risici samt etiske grænser for, hvilke </P>  \r\n\r\n<P>muligheder der bør udnyttes. </P>  \r\n\r\n<P>2. Rådet skal være rådgivende for regeringen, folketinget og </P>  \r\n\r\n<P>befolkningen og skal som led i sit virke rejse offentlige debatter </P>  \r\n\r\n<P>om særlig perspektivrige eller særlig problematiske udviklinger. </P>  \r\n\r\n<P>Før den endelige nedsættelse af rådet skal dets sammensætning </P>  \r\n\r\n<P>forelægges folketingets 9-mandsudvalg angående teknologinævnet til </P>  \r\n\r\n<P>godkendelse. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>I den redegørelse, som miljøministeren gav folketinget under </P>  \r\n\r\n<P>forespørgselsdebatten den 4. februar d.å., omtaltes det, at </P>  \r\n\r\n<P>regeringen agtede at nedsætte et råd for genteknologi i </P>  \r\n\r\n<P>undervisningsministerens regie. I samme redegørelse lagde </P>  \r\n\r\n<P>miljøministeren megen vægt på de etiske aspekter og fremhævede, at </P>  \r\n\r\n<P>det er afgørende at vise respekt for naturen og for levende dyr og </P>  \r\n\r\n<P>planter. I det lovforslag om miljø og gensplejsning, som </P>  \r\n\r\n<P>miljøministeren efterfølgende fremsatte, siges det i </P>  \r\n\r\n<P>bemærkningerne, at det overvejes at lade de etiske retningslinjer </P>  \r\n\r\n<P>behandle i rådet for genteknologi. </P>  \r\n\r\n<P>I debatten om et bioteknologisk udviklingsprogram den 18. april d.å. </P>  \r\n\r\n<P>kunne undervisningsministeren ikke entydigt bekræfte, at det råd, </P>  \r\n\r\n<P>han skulle nedsætte, skulle behandle de etiske spørgsmål, ligesom </P>  \r\n\r\n<P>han i øvrigt ikke kunne redegøre nærmere for rådets kommissorium </P>  \r\n\r\n<P>eller tidspunktet for dets oprettelse. </P>  \r\n\r\n<P>Ordføreren for forslagsstillerne spurgte derfor under folketingets </P>  \r\n\r\n<P>spørgetid den 30. april 1986 miljøministeren om, hvornår hans </P>  \r\n\r\n<P>tanker fra forespørgselsdebatten ville blive virkeliggjort, og om </P>  \r\n\r\n<P>det ville blive rådet for genteknologi, der skulle behandle disse </P>  \r\n\r\n<P>spørgsmål. Miljøministeren kunne kun svare, at regeringen stadig </P>  \r\n\r\n<P>væk overvejede spørgsmålet, og han kunne ikke svare på, hvornår </P>  \r\n\r\n<P>regeringen kan forventes at afslutte sine overvejelser. </P>  \r\n\r\n<P>Alt tyder derfor på, at regeringen er handlingslammet på spørgsmålet, </P>  \r\n\r\n<P>og at man risikerer at sætte en hel masse i værk for bagefter at </P>  \r\n\r\n<P>overveje, om det var rigtigt, hvad man gjorde. </P>  \r\n\r\n<P>De etiske spørgsmål, der trænger sig på, er tydeligst, når det drejer </P>  \r\n\r\n<P>sig om højere dyr. Fremstilling af fåregeder, mus i </P>  \r\n\r\n<P>rottestørrelse, serieproduktion af enæggede køer m.v. har allerede </P>  \r\n\r\n<P>fundet sted, og ingen ved, hvad fremtiden vil bringe. Kun må det </P>  \r\n\r\n<P>være klart for enhver, at et eller andet sted må der trækkes en </P>  \r\n\r\n<P>grænse, når det drejer sig om manipulationer med højere dyr. </P>  \r\n\r\n<P>Men der er også et mere generelt spørgsmål om, i hvilken udstrækning </P>  \r\n\r\n<P>mennesket kan behandle naturen som reservedelslager. Det var </P>  \r\n\r\n<P>derfor meget tilfredsstillende, at miljøministeren lagde vægt på </P>  \r\n\r\n<P>respekten for dyr og planter og naturen i det hele taget i sin </P>  \r\n\r\n<P>redegørelse. Det er endvidere nødvendigt, at beslutningen om </P>  \r\n\r\n<P>placeringen af disse spørgsmål træffes, før man kommer for langt </P>  \r\n\r\n<P>i beslutningsprocessen. </P>  \r\n\r\n<P>Et råd for genteknologi, der især skal virke som udsigtstårn og </P>  \r\n\r\n<P>rådgiver, men ikke have besluttende myndighed, må ifølge sagens </P>  \r\n\r\n<P>natur i høj grad sammensættes af eksperter på de forskellige </P>  \r\n\r\n<P>områder inden for genteknologien, mens organisationsrepræsentanter </P>  \r\n\r\n<P>ikke har nogen naturlig plads i rådet. Det vil dog være </P>  \r\n\r\n<P>væsentligt, at de pågældende eksperter udvælges ikke kun ud fra </P>  \r\n\r\n<P>deres faglige ekspertise, men også ud fra deres evne til at </P>  \r\n\r\n<P>problematisere muligheder og risici, ligesom der bør være </P>  \r\n\r\n<P>medlemmer af rådet, der følger udviklingen ud fra andre </P>  \r\n\r\n<P>synsvinkler end de biologiske. </P>  \r\n\r\n<P>Det er derfor fundet uhensigtsmæssigt i beslutningsforslaget at </P>  \r\n\r\n<P>fastsætte, hvordan rådet skal sammensættes. I stedet foreslås det, </P>  \r\n\r\n<P>at folketingets 9-mandsudvalg angående teknologinævnet skal </P>  \r\n\r\n<P>godkende rådet, før det endeligt nedsættes, med henblik på at </P>  \r\n\r\n<P>sikre, at rådet får en tilstrækkelig faglig og holdningsmæssig </P>  \r\n\r\n<P>bredde. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00150"
        },
        {
            "displayName": "Entydig dokumentidentifikation",
            "displayValue": "CL005749"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "150"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}