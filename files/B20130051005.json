{
    "id": 151842,
    "title": "Bekendtgørelse om uddannelsen til professionsbachelor i medieproduktion og ledelse",
    "documentTypeId": "60",
    "isSagsforlobPeriodValid": true,
    "shortName": "BEK nr 510 af 24/05/2013",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Mål for læringsudbytte for uddannelsen til professionsbachelor i medieproduktion og ledelse</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om uddannelsen til professionsbachelor i medieproduktion og ledelse</p>\r\n<p class=\"Indledning2\">I medfør af § 22 i lov om erhvervsakademiuddannelser og professionsbacheloruddannelser, jf. lovbekendtgørelse nr. 467 af 8. maj 2013, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Formålet med uddannelsen til professionsbachelor i medieproduktion og ledelse er at kvalificere den uddannede til selvstændigt at varetage udvikling af medieproduktioner, projektledelse og kommunikation i jobpositioner, hvor der arbejdes med medier eller medieteknologier under hensyntagen til organisationens øvrige interne forretningsprocesser og strategi. Uddannelsen retter sig mod beskæftigelse inden for medie- og kommunikationsfunktioner som koordinator, projektleder og mellemleder i forbindelse med medieproduktioner og kommunikationsopgaver.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Den uddannede skal have viden, færdigheder og kompetencer som angivet i bilag 1.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Uddannelsen, der er en fuldtidsuddannelse, er normeret til 180 ECTS-point. 60 ECTS-point svarer til en fuldtidsstuderendes arbejde i 1 år.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Uddannelsen giver den uddannede ret til at anvende titlen professionsbachelor i medieproduktion og ledelse. Den engelske titel er Bachelor of Media Production and Management.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Uddannelsens engelske betegnelse er Bachelor’s Degree Programme in Media Production and Management.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Uddannelsen består af:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> Obligatoriske uddannelseselementer med et samlet omfang på 105 ECTS-point.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> Praktik med et samlet omfang på 30 ECTS-point.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> Valgfri uddannelseselementer, der for den enkelte studerende har et samlet omfang på 30 ECTS-point.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num4\">4)</span> Bachelorprojekt på 15 ECTS-point.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Uddannelsens obligatoriske elementer tilrettelægges inden for følgende kerneområder:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num1\">1)</span> Medieteknologier og medieproduktion.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num2\">2)</span> Medieprojektledelse og projektkoordinering.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num3\">3)</span> Markedsføring, reklame og kommunikation.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num4\">4)</span> Økonomi, ledelse og jura set i forhold til mediebranchen.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num5\">5)</span> Anvendt videnskabelig metode, databehandling og branchekendskab.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> For uddannelsen gælder de regler om professionsbacheloruddannelser, der er fastsat i bekendtgørelse om erhvervsakademiuddannelser og professionsbacheloruddannelser, herunder regler om formål, niveau, videngrundlag, praktik, indhold og tilrettelæggelse, varighed og struktur, adgang, lærerkvalifikationer, prøver og eksamen, studieordning og merit.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Styrelsen for Videregående Uddannelser og Uddannelsesstøtte kan tillade fravigelse af bekendtgørelsen som led i forsøg. Ved forsøg fastsættes samtidig forsøgets varighed og rapporteringsform.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Styrelsen kan dispensere fra bekendtgørelsen, når det findes begrundet i særlige forhold.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Bekendtgørelsen træder i kraft den 1. august 2013 og har virkning for studerende, der påbegynder uddannelsen den 1. august 2013 eller senere.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Bekendtgørelse nr. 735 af 20. august 2003 om uddannelsen til professionsbachelor i medieproduktion og ledelse ophæves.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Studerende, der er begyndt på uddannelsen efter de tidligere regler, jf. stk. 2, fortsætter uddannelsen efter reglerne i denne bekendtgørelse.</p><div class=\"Givet\" id=\"Givet\"><p class=\"Givet\" align=\"center\">Styrelsen for Videregående Uddannelser og Uddannelsesstøtte, den 24. maj 2013</p><p class=\"Sign1\" align=\"center\">Inge Mærkedahl</p><p class=\"Sign2\" align=\"right\">/ Kirsten Lippert</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Mål for læringsudbytte for uddannelsen til professionsbachelor i medieproduktion og ledelse</p>\r\n<p class=\"Bilagstekst\">Mål for læringsudbyttet omfatter den viden, de færdigheder og kompetencer, som en professionsbachelor i medieproduktion og ledelse skal opnå i uddannelsen.</p>\r\n<p class=\"Afsnitsoverskrift\">Viden</p>\r\n<p class=\"TabelTekst\">Den uddannede professionsbachelor i medieproduktion og ledelse har viden om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> anvendt teori og metode inden for videnskabsteori, herunder læringsteori specifikt med fokus på mediefunktioner, samt forståelse for erhvervsstrukturen i mediesektoren,</p>\r\n   <p class=\"Liste1\">\r\n      <span class=\"Liste1Nr\">2)</span> forskellige teoretiske tilgange til ledelse og samarbejde, herunder individers orientering i en organisatorisk og kulturel kontekst samt strategisk ledelse og kommunikationsteori,</p>\r\n   <p class=\"Liste1\">\r\n      <span class=\"Liste1Nr\">3)</span> grundlæggende forståelse for erhvervsretlige og økonomiske termer set i forhold til mediebranchen med specifikt fokus på medieprojekter samt kendskab til innovation og entreprenørskab ud fra en markedsorienteret kontekst i mediesektoren,</p>\r\n   <p class=\"Liste1\">\r\n      <span class=\"Liste1Nr\">4)</span> projektindgåelse set i forhold til markedet og kundens behov, samt projektledelse set i forhold til medieproduktioner, herunder ledelse af projektet og deltagelse som aktiv projektdeltager,</p>\r\n   <p class=\"Liste1\">\r\n      <span class=\"Liste1Nr\">5)</span> grundlæggende forståelse for medieteknologier og de bagvedliggende fagområder, herunder teknologi, teknologiske trends og udvikling, proces, miljø og kvalitetsledelse med særligt fokus på koblingen mellem sourcing, mennesker og teknologi og,</p>\r\n   <p class=\"Liste1\">\r\n      <span class=\"Liste1Nr\">6)</span> praksis og anvendt teori og metode og kan reflektere over professionens praksis og anvendelse af teori og metode samt egen arbejdsproces.</p>\r\n</p>\r\n<p class=\"Afsnitsoverskrift\">Færdigheder</p>\r\n<p class=\"TabelTekst\">Den uddannede professionsbachelor i medieproduktion og ledelse kan</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> praktisk anvende videnskabelig metode til at forstå og analysere problemstillinger, samt arbejde systematisk og analytisk med enkle såvel som komplicerede ledelses- og produktionsopgaver på taktisk og operationelt ledelsesniveau med forståelse for den strategiske dagsorden i medieproduktionsmiljøer,</p>\r\n   <p class=\"Liste1\">\r\n      <span class=\"Liste1Nr\">2)</span> forhandle og overholde relevante proces- og projektledelsesparametre i medieproduktionsmiljøer,</p>\r\n   <p class=\"Liste1\">\r\n      <span class=\"Liste1Nr\">3)</span> anvende relevant produktionsteknisk udstyr på basis af korrekt karakterisering og kalibrering til at vurdere, analysere, gennemføre og optimere medieproduktioner,</p>\r\n   <p class=\"Liste1\">\r\n      <span class=\"Liste1Nr\">4)</span> vurdere og anvende modtagerorienteret kommunikation analogt såvel som digitalt samt analysere og visualisere data kreativt, kommunikativt og praktisk til mange forskellige målgrupper og</p>\r\n   <p class=\"Liste1\">\r\n      <span class=\"Liste1Nr\">5)</span> foretage projekt- og driftsrelaterede opgaver, såsom økonomiske analyser, materialevurderinger, vurdering og valg af medieplatform og formidlingskanaler, samt indhente og kritisk vurdere kvaliteten af information og viden i praktiske projekt- og produktionsforløb.</p>\r\n</p>\r\n<p class=\"Afsnitsoverskrift\">Kompetencer</p>\r\n<p class=\"TabelTekst\">Den uddannede i professionsbachelor i medieproduktion og ledelse kan</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> analysere, planlægge, økonomistyre, lede og kommunikere komplekse og udviklingsorienterede tekniske medieproduktioner på en innovativ og operationel måde og arbejde systematisk med produktionstilrettelæggelse, kvalitetsstyring og -kontrol samt løbende procesoptimering på forskellige tekniske platforme,</p>\r\n   <p class=\"Liste1\">\r\n      <span class=\"Liste1Nr\">2)</span> tilpasse og udvikle tekniske medieproduktioner set i forhold til ændrede og eksisterende processer, teknikker og værktøjer,</p>\r\n   <p class=\"Liste1\">\r\n      <span class=\"Liste1Nr\">3)</span> implementere strategiske og taktiske beslutninger i projekter inden for de aftalte tidsmæssige og økonomisk afsatte ressourcer, herunder kvalitetsledelse, standardisering og procesoptimering,</p>\r\n   <p class=\"Liste1\">\r\n      <span class=\"Liste1Nr\">4)</span> håndtere projekt- og procesledelse af videns-, tekniske og kreative medarbejdere, herunder gennemførsel af relevante kvalitetskontrolprocesser set i forhold til medieproduktioner,</p>\r\n   <p class=\"Liste1\">\r\n      <span class=\"Liste1Nr\">5)</span> identificere egne læringsbehov og kontinuerligt udvikle kompetencer inden for ledelse, kommunikation og teknisk medieproduktion ud fra en systematisk videnskabelig metode og</p>\r\n   <p class=\"Liste1\">\r\n      <span class=\"Liste1Nr\">6)</span> med en professionsorienteret tilgang deltage i fagligt og tværfagligt samarbejde inden for relevante jobpositioner i mediesektoren samt påtage sig ansvar inden for rammerne af en professionel etik.</p>\r\n</p>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/05/2013"
        },
        {
            "displayName": "Accession",
            "displayValue": "B20130051005"
        },
        {
            "displayName": "Entydig dokumentidentifikation",
            "displayValue": "BR000244"
        },
        {
            "displayName": "Dato for førstegangsindlæggelse",
            "displayValue": "25/05/2013"
        },
        {
            "displayName": "Dato for indlæggelse",
            "displayValue": "25/05/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "510"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "24/05/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Forskning, Innovation og Videregående Uddannelser,<br />Styrelsen for Videregående Uddannelser og Uddannelsesstøtte, j.nr. 12/134486"
        },
        {
            "displayName": "Stikord",
            "displayValue": "Ledelse, Medieproduktion, Professionsbacheloruddannelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}