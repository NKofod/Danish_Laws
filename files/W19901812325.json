{
    "id": 36740,
    "title": "Fast ejendom, Vedligeholdelse. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18123 af 23/01/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En ejer af en udlejningsejendom havde i 1986 hævet et beløb i  \r\n\r\n Grundejernes Investeringsfond til vedligeholdelsesudgifter, afholdt i 1984. I  \r\n\r\n det hævede beløb indgik rentetilskrivning for 1984, 1985 og 1986. Også  \r\n\r\n rentetilskrivningen skulle fragå i det beløb, hvormed  \r\n\r\n vedligeholdelsesudgifterne i 1984 kunne fratrækkes i indkomstopgørelsen. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Fast ejendom, Vedligeholdelse. (* 1) </H1>  \r\n\r\n<P></P>  \r\n\r\n<P>A klagede for indkomståret 1984 over, at de stedlige skattemyndigheder  \r\n\r\n havde forhøjet hendes indkomst med 756 kr. under henvisning til, at ikke  \r\n\r\n alene de af klageren hævede indbetalinger i Grundejernes Investeringsfond,  \r\n\r\n men også de tilskrevne renter skulle modregnes i vedligeholdelsesudgifterne,  \r\n\r\n inden disse kunne bringes til fradrag i den skattepligtige indkomst. </P>  \r\n\r\n<P>Det fremgik af de tilvejebragte oplysninger, at klageren, der ejede en  \r\n\r\n udlejningsejendom, i medfør af boligreguleringslovens bestemmelser havde  \r\n\r\n foretaget hensættelser i Grundejernes Investeringsfond. </P>  \r\n\r\n<P>I 1986 blev der hævet et beløb til delvis dækning af i 1984 afholdte  \r\n\r\n vedligeholdelsesudgifter. Beløbet indeholdt en rentetilskrivning på 756 kr.  \r\n\r\n</P>  \r\n\r\n<P>Klagerens repræsentant påstod principalt, at de fradragsberettigede  \r\n\r\n udgifter kun skulle reduceres med den del af det udbetalte beløb, som var  \r\n\r\n hensat, medens renterne skulle udbetales uden skattemæssige konsekvenser.  \r\n\r\n Repræsentanten begrundede synspunktet med, at ligningslovens § 14 G, stk. 2,  \r\n\r\n vedrørende skattefritagelse for renter blev gjort illusorisk ved den af  \r\n\r\n myndighederne anvendte fortolkning. Synspunktet understøttedes endvidere  \r\n\r\n efter repræsentantens opfattelse af bemærkningerne til loven, hvor det var  \r\n\r\n anført, at ligningslovens § 14 G, stk. 3, alene angik udbetalinger, der  \r\n\r\n relateredes til hensatte beløb. </P>  \r\n\r\n<P>Subsidiært påstod klagerens repræsentant, at kun den del af det i 1986  \r\n\r\n udbetalte beløb, som vedrørte renter tilskrevet i året 1984, skulle modregnes  \r\n\r\n i vedligeholdelsesfradraget for dette år, medens tilskrevne renter for 1985  \r\n\r\n og 1986 ikke skulle modregnes. </P>  \r\n\r\n<P>Efter det oplyste fandt Landsskatteretten at kunne tiltræde det af de  \r\n\r\n stedlige skattemyndigheder anførte, hvorefter renterne skulle behandles på  \r\n\r\n samme måde som øvrige indeståender. Baggrunden for reglen i ligningslovens §  \r\n\r\n 14 G, stk. 3, var således, at såvel indskud som tilskrevne renter var  \r\n\r\n ubeskattede midler, som, når de blev udbetalt, måtte reducere  \r\n\r\n fradragsberettigede udgifter. Da de tilskrevne renter for 1985 og 1986  \r\n\r\n faktisk også var udbetalt i forbindelse med afholdte vedligeholdelsesudgifter  \r\n\r\n for indkomståret 1984, kunne retten heller ikke tiltræde den subsidiære  \r\n\r\n påstand. Den påklagede ansættelse blev herefter stadfæstet. </P>  \r\n\r\n<P>LV 1989, G 5.1.3.2. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1990, nr. 5, side 387"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901812325"
        },
        {
            "displayName": "Entydig dokumentidentifikation",
            "displayValue": "CA004675"
        },
        {
            "displayName": "Dato for indlæggelse",
            "displayValue": "19/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18123"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "23/01/1990"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1990-6-27"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}