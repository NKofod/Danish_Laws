{
    "id": 107023,
    "title": "1991 BSF 58   FORSLAG TIL FOLKETINGSBESLUTNING OM EN REVURDERING AF DE ØKONOMISKE   BETINGELSER FOR DSB PÅ BAGGRUND AF FORDYRELSEN AF TUNNELBYGGERIET PÅ   STOREBÆLT ",
    "documentTypeId": "480",
    "isSagsforlobPeriodValid": false,
    "shortName": "1991/1 BSF 58",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 58 </P>  \r\n\r\n<P></P>  \r\n\r\n<P>Forslag til folketingsbeslutning om en revurdering af de økonomiske  \r\n\r\n betingelser for DSB på baggrund af fordyrelsen af tunnelbyggeriet på  \r\n\r\n Storebælt </P>  \r\n\r\n<P></P>  \r\n\r\n<P>Fremsat af Tommy Dinesen (SF) Gade (SF) Riishøj (SF) </P>  \r\n\r\n<P></P>  \r\n\r\n<P>den 31. januar 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte forslag til lov om </P>  \r\n\r\n<P>ændring af lov om anlæg af fast forbindelse over Storebælt (lov nr. </P>  \r\n\r\n<P>380 af 10. juni 1987), hvori følgende skal indgå: </P>  \r\n\r\n<P>1. En fornyet vurdering af togdelens økonomi på baggrund af forsinkelserne  \r\n\r\n af tunnelbyggeriet og de dermed forbundne fordyrelser, </P>  \r\n\r\n<P>2. et forslag til økonomisk kompensation til DSB, eftersom tunnelbyggeriet  \r\n\r\n allerede på nuværende tidspunkt må anses for at blive fordyret med op til  \r\n\r\n flere milliarder kr., og </P>  \r\n\r\n<P>3. et forslag til ændrede tilbagebetalingsbetingelser, hvori hele  \r\n\r\n projektet vurderes samlet, således at alle indtægter for såvel biler som tog  \r\n\r\n anvendes til betaling af etablering og driftsudgifter. </P>  \r\n\r\n<P> <I>Bemærkninger til forslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Storebæltsbyggeriets tunneldel har været udsat for mange uheld. Arbejdet  \r\n\r\n kom ikke i gang til planlagt tid på grund af, at leverancen af  \r\n\r\n tunnelboremaskinerne var forsinket, og da de endelig kom i gang, virkede  \r\n\r\n materiellet ikke, som det skulle. </P>  \r\n\r\n<P>Siden kom oversvømmelsen af tunnelerne på Sprogø, som betød en yderligere  \r\n\r\n forsinkelse i forhold til den oprindelige tidsplan, efter hvilken  \r\n\r\n togtunnelerne skulle stå færdige i 1993. Starttidspunktet er nu sat til 1995,  \r\n\r\n hvor det så er meningen, at DSB skal overtage togtunnelerne. </P>  \r\n\r\n<P>I lov om anlæg af fast forbindelse over Storebælt står der i § 9, stk. 3,  \r\n\r\n nr. 1, bl.a. følgende: </P>  \r\n\r\n<P>&#187;Den udgift, der er nødvendig til at forrente og afdrage de udgifter,  \r\n\r\n der er forbundet med anlægget af jernbanetunnelen under østerrenden, herunder  \r\n\r\n finansieringsomkostninger og andre følgeudgifter.&#171; </P>  \r\n\r\n<P>Ligeldes står der bl.a. i stk. 6: </P>  \r\n\r\n<P>&#187;De udgifter, der er forbundet med anlæg af jernbaneforbindelsen,  \r\n\r\n opgøres løbende og forudsættes forrentet og afdraget over 30 år fra  \r\n\r\n ibrugtagning af 1. etape.&#171; </P>  \r\n\r\n<P>Med andre ord DSB overtager et byggeri uanset omkostninger og skal  \r\n\r\n tilbagebetale hele summen, uanset hvilke fordyrelser der påføres byggeriet  \r\n\r\n undervejs. Endvidere betyder det, at jernbanedelen er selvfinansierende. </P>  \r\n\r\n<P>At dette ikke er en sag alene mellem det flertal, der har besluttet de  \r\n\r\n faste forbindelser, altså Socialdemokratiet, Det Konservative Folkeparti,  \r\n\r\n Venstre, Centrum-Demokraterne og Kristeligt Folkeparti, ses af, at der i  \r\n\r\n loven gives finansministeren bemyndigelse til, at staten garanterer betaling  \r\n\r\n af renter og afdrag samt andre løbende forpligtelser (§ 8, stk. 3). </P>  \r\n\r\n<P>Staten er som bekendt os alle, derfor må loven ændres, men på nuværende  \r\n\r\n tidspunkt har den såkaldte politiske følgegruppe, dvs. politikere fra de  \r\n\r\n partier, der stemte for byggeriet på Storebælt, endnu ikke taget et sådant  \r\n\r\n initiativ. </P>  \r\n\r\n<P>SF mener, at der her og nu bør ske en afklaring af de økonomiske forhold i  \r\n\r\n form af en kompensation til DSB for de forventede fordyrelser. I den  \r\n\r\n forbindelse bør det overvejes, om ikke tilbagebetalingsmåden for DSB bør  \r\n\r\n følge samme koncept, som man har valgt at bruge på Øresundsforbindelsen, hvor  \r\n\r\n DSB hvert år får en fast garanteret sum. </P>  \r\n\r\n<P>Eftersom DSB's tilbagebetaling af alle udgifter vedrørende jernbanedelen  \r\n\r\n på Storebælt skal betales af brugerne, kan fordyrelserne nemt medføre  \r\n\r\n forringede vilkår for den kollektive trafik. Jernbanedelen bliver nu ikke  \r\n\r\n færdig tre år før vejdelen, og dermed får den ikke det forspring med hensyn  \r\n\r\n til kapring af passagerer og gods, som bl.a. skulle være en del af  \r\n\r\n regeringens trafikhandlingsplan. </P>  \r\n\r\n<P>Den forsinkede ibrugtagning af jernbanedelen betyder samtidig en  \r\n\r\n undergravning af forudsætningerne for den treårige økonomiske rammeaftale  \r\n\r\n (1990-93) mellem DSB, regeringen og Socialdemokratiet, CD og Kristeligt  \r\n\r\n Folkeparti. </P>  \r\n\r\n<P> <I>Bemærkninger til beslutningsforslagets enkelte punkter</I>  </P>  \r\n\r\n<P>Ad 1 </P>  \r\n\r\n<P>Allerede nu tales der om, at der skal være en voldgiftssag mellem A/S  \r\n\r\n Storebæltsforbindelsen og MT-Group. En regning ifølge dagspressen på 850 mio.  \r\n\r\n kr. Hertil skal så medregnes forsinkelserne med boremaskinerne, hvoraf to  \r\n\r\n først starter nu fra Halsskovsiden, samt at boremaskinerne fra Sprogø har  \r\n\r\n været under saltvand. </P>  \r\n\r\n<P>Ad 2 </P>  \r\n\r\n<P>Det er i dag sikkert, at DSB ikke får det lovede forspring på tre år med  \r\n\r\n hensyn til økonomien. Det er også usikkert, om tilbagebetalingen af byggeriet  \r\n\r\n vil kunne forrente sig eller i det hele taget give nogen indtægt. Til  \r\n\r\n sammenligning kan det anføres, at DSB's biloverførsler i dag mellem Halsskov  \r\n\r\n og Knudshoved giver et overskud til DSB på ca. 400 mio. kr. </P>  \r\n\r\n<P>Ad 3 </P>  \r\n\r\n<P>I stedet for at se isoleret på betalingen af hver sin del - altså  \r\n\r\n jernbane- og vejdel - skal der laves et samlet regnskab for hele byggeriet,  \r\n\r\n og tilbagebetalingen skal ske ud fra hele byggeriets omkostninger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "31/01/1992"
        },
        {
            "displayName": "Accession",
            "displayValue": "19911BA00058"
        },
        {
            "displayName": "Entydig dokumentidentifikation",
            "displayValue": "CL002022"
        },
        {
            "displayName": "Dato for førstegangsindlæggelse",
            "displayValue": "31/01/1992"
        },
        {
            "displayName": "Dato for indlæggelse",
            "displayValue": "31/01/1992"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "58"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}