{
    "id": 229808,
    "title": "Ligebehandlingsnævnets afgørelse om køn - ansættelse - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9241 af 14/02/2022",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - ansættelse - medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr.</span> <span class=\"Bold\">21-42803</span></p>\r\n   <p class=\"TekstGenerel\">En kvinde fik aflyst en planlagt ansættelsessamtale hos den indklagede virksomhed samme dag, som hun oplyste indklagede, at hun var gravid. Hun klagede derfor over forskelsbehandling på grund af køn i forbindelse med, at hun ikke kom i betragtning til stillingen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Indklagede oplyste, at ansættelsesaftalen blev aflyst, da klager var gravid, og da det ikke ville være praktisk at ansætte en medarbejder, der skulle på barselsorlov meget hurtigt efter ansættelse i stillingen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede, at klager havde påvist faktiske omstændigheder, der gav anledning til at formode, at der var sket forskelsbehandling på grund af køn.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Indklagede havde ikke løftet bevisbyrden for, at klagers graviditet ikke havde haft betydning for, at hun ikke kom i betragtning til stillingen, da aflysningen af jobsamtalen ifølge indklagedes egne oplysninger var begrundet i klagers graviditet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klager fik derfor medhold og blev tilkendt en godtgørelse på 25.000 kr.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af et medlem af nævnets formandsskab.</p>\r\n</div>\r\n<p>Klagen angår påstået forskelsbehandling på grund af køn i forbindelse med, at klager ikke kom i betragtning til en stilling hos indklagede.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var i strid med ligebehandlingsloven, at klager ikke kom i betragtning til en stilling hos indklagede.</p>\r\n<p>\r\n</p>\r\n<p>Indklagede skal inden 14 dage betale en godtgørelse til klager på 25.000 kr. med procesrente fra den 27. september 2021, hvor klagen er modtaget i Ligebehandlingsnævnet.</p>\r\n<p>\r\n</p>\r\n<p>\r\n   <span class=\"Bold\">Sagens behandling</span>\r\n</p>\r\n<p>\r\n</p>\r\n<p>Afgørelsen er truffet af medlem af Ligebehandlingsnævnets formandsskab.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager søgte den 28. juni 2021 en stilling hos indklagede. Der var tale om en fast ansættelse på fuld tid.</p>\r\n<p>\r\n</p>\r\n<p>Samme dag modtog hun en invitation til en ansættelsessamtale fra indklagede. Det blev aftalt, at samtalen skulle afholdes den 1. juli 2021.</p>\r\n<p>\r\n</p>\r\n<p>Klager oplyste den 30. juni 2021 indklagede i en e-mail, at hun var gravid med termin den 17. november 2021, og at hun fortsat var interesseret i jobbet.</p>\r\n<p>\r\n</p>\r\n<p>Indklagede aflyste telefonisk jobsamtalen samme dag.</p>\r\n<p>\r\n</p>\r\n<p>Klagen blev modtaget i Ligebehandlingsnævnet den 27. september 2021.</p>\r\n<p>\r\n</p>\r\n<p>Klager fremsatte i klagen en beløbsmæssig påstand om betaling af en godtgørelse på 25.000 kr.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at det var udtryk for forskelsbehandling på grund af køn, at hun ikke kom i betragtning til stillingen. Hun ønsker sig tilkendt en godtgørelse.</p>\r\n<p>\r\n</p>\r\n<p>Samme dag, som klager oplyste om sin graviditet, ringede indklagede til hende og aflyste jobsamtalen. Indklagedes medarbejder oplyste, at de havde brug for en, som kunne være med til at definere stillingen på længere sigt, da der var tale om en nyoprettet stilling.</p>\r\n<p>\r\n</p>\r\n<p>Klager kom således ikke i betragtning til stillingen på grund af sin graviditet. Hun var indkaldt til en samtale om stillingen, og hendes kompetencer var dækkende i forhold til det, som indklagede ifølge stillingsopslaget søgte. Dette er i strid med loven.</p>\r\n<p>\r\n</p>\r\n<p>Godtgørelsen bør fastsættes til 25.000 kr.</p>\r\n<p>\r\n</p>\r\n<p>\r\n   <span class=\"Bold\">Indklagede </span>gør gældende, at aflysningen af samtalen ikke skete ud fra et ønske om diskrimination.</p>\r\n<p>\r\n</p>\r\n<p>Det er korrekt, at klager søgte en stilling hos indklagede, og at hun på baggrund af sin ansøgning blev indkaldt til en jobsamtale.</p>\r\n<p>\r\n</p>\r\n<p>I forbindelse med, at klager efterfølgende gjorde opmærksom på sin graviditet, valgte indklagede at aflyse samtalen og afbryde det videre forløb om ansættelse. Årsagen hertil var, at der var tale om en ny stilling i organisationen, og at der var behov for at få besat opgaverne og opbygget funktionen med det samme. Indklagede fandt det ikke hensigtsmæssigt at ansætte en person, som ville skulle gå på barsel meget hurtigt efter ansættelsen.</p>\r\n<p>\r\n</p>\r\n<p>Beslutningen blev taget ud fra virksomhedens behov til stillingen og ikke med en ønske om diskrimination. Indklagede havde et ønske om at besætte stillingen med en medarbejder, som ville kunne være til stede i minimum de første 6-8 måneder efter ansættelsen, da stillingen skulle etableres fra bunden.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af køn efter lov om ligebehandling af mænd og kvinder med hensyn til beskæftigelse mv. (ligebehandlingsloven).</p>\r\n<p>\r\n</p>\r\n<p>Det fremgår af ligebehandlingsloven, at enhver arbejdsgiver skal behandle mænd og kvinder lige ved ansættelser, forflyttelser og forfremmelser.</p>\r\n<p>\r\n</p>\r\n<p>Ved ligebehandling forstås, at der ikke finder forskelsbehandling sted på grund af køn.</p>\r\n<p>\r\n</p>\r\n<p>Der foreligger direkte forskelsbehandling, når en person på grund af køn behandles ringere, end en anden person bliver, er blevet eller ville blive behandlet i en tilsvarende situation.</p>\r\n<p>\r\n</p>\r\n<p>Direkte forskelsbehandling på grund af køn foreligger herunder ved enhver form for negativ forskelsbehandling i forbindelse med graviditet.</p>\r\n<p>\r\n</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>\r\n</p>\r\n<p>Klager blev den 28. juni 2021 indkaldt til ansættelsessamtale hos indklagede.</p>\r\n<p>\r\n</p>\r\n<p>Da klager den 30. juni 2021 oplyste indklagede, at hun var gravid, aflyste indklagede den planlagte ansættelsessamtale den følgende dag.</p>\r\n<p>\r\n</p>\r\n<p>Indklagede har for nævnet oplyst, at ansættelsessamtalen blev aflyst, da klager var gravid, og da det ikke ville være praktisk at ansætte en medarbejder, der skulle på barselsorlov meget hurtigt efter ansættelsen i den nyoprettede stilling.</p>\r\n<p>\r\n</p>\r\n<p>Nævnet vurderer herefter, at der er påvist faktiske omstændigheder, som giver anledning til at formode, at der er udøvet forskelsbehandling på grund af køn.</p>\r\n<p>\r\n</p>\r\n<p>Nævnet vurderer også, at indklagede ikke har løftet bevisbyrden for, at klagers graviditet var uden betydning for, at hun ikke kom i betragtning til stillingen, idet aflysningen af ansættelsessamtalen ifølge indklagedes egne oplysninger var begrundet i klagers graviditet.</p>\r\n<p>\r\n</p>\r\n<p>Der henvises herved til nævnets faste praksis i blandt andet sagsnr. 2016-6810-59483, sagsnr. 2017-6810-02364 og sagsnr. 20-43616.</p>\r\n<p>\r\n</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>\r\n</p>\r\n<p>Klager tilkendes en godtgørelse, der skønsmæssigt passende kan fastsættes til 25.000 kr.</p>\r\n<p>\r\n</p>\r\n<p>Ligebehandlingsnævnet har ved fastsættelse af godtgørelsens størrelse taget udgangspunkt i praksis samt et skøn over sagens faktiske omstændigheder, herunder karakteren og alvoren af den skete overtrædelse.</p>\r\n<p>\r\n</p>\r\n<p>Indklagede skal herefter betale 25.000 kr. til klager med procesrente fra den 27. september 2021, hvor sagen blev modtaget i Ligebehandlingsnævnet. Beløbet skal betales inden 14 dage.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1, stk. 1, og stk. 2, nr. 3, om nævnets kompetence</p>\r\n<p class=\"Liste1\">\r\n   <span class=\"Liste1Nr\">•</span> § 6, stk. 3, om formandsafgørelser</p>\r\n<p class=\"Liste1\">\r\n   <span class=\"Liste1Nr\">•</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">•</span> § 12, stk. 2, om klagebehandling</p>\r\n<p>\r\n</p>\r\n<p>Ligebehandlingsloven</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1, stk. 1-2, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">•</span> § 2, om forbud mod forskelsbehandling</p>\r\n<p class=\"Liste1\">\r\n   <span class=\"Liste1Nr\">•</span> § 14, stk. 1, om godtgørelse</p>\r\n<p class=\"Liste1\">\r\n   <span class=\"Liste1Nr\">•</span> § 16 a, om delt bevisbyrde</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/03/2022"
        },
        {
            "displayName": "Accession",
            "displayValue": "W20220924125"
        },
        {
            "displayName": "Entydig dokumentidentifikation",
            "displayValue": "DH000589"
        },
        {
            "displayName": "Dato for indlæggelse",
            "displayValue": "11/03/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9241"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "14/02/2022"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "21-42803"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}