{
    "id": 83946,
    "title": "Bekendtgørelse af overenskomst af 3. marts 1982 med Finland, Island, Norge og Sverige om et fælles nordisk arbejdsmarked for lærere i folkeskolen (* 1) ",
    "documentTypeId": "220",
    "isSagsforlobPeriodValid": false,
    "shortName": "BKI nr 51 af 05/07/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 3. marts 1982  \r\n\r\n med Finland, Island, Norge og Sverige om et fælles nordisk arbejdsmarked for  \r\n\r\n lærere i folkeskolen (* 1) </H1>  \r\n\r\n<P></P>  \r\n\r\n<BR>  \r\n\r\n<P>I henhold til allerhøjeste resolution af 20. februar 1984 har Danmark  \r\n\r\n ratificeret en i Helsingfors den 3. marts 1982 undertegnet overenskomst  \r\n\r\n mellem Danmark, Finland, Island, Norge og Sverige om et fælles nordisk  \r\n\r\n arbejdsmarked for lærere i folkeskolen. </P>  \r\n\r\n<P>Overenskomsten har følgende ordlyd: </P>  \r\n\r\n<P>OVERENSKOMST </P>  \r\n\r\n<P>mellem </P>  \r\n\r\n<P>Danmark, Finland, Island, Norge og Sverige om et fælles nordisk  \r\n\r\n arbejdsmarked for lærere i folkeskolen </P>  \r\n\r\n<P>De kontraherende lande, </P>  \r\n\r\n<P>som, bortset fra Island, tidligere har indgået overenskomst om et fælles  \r\n\r\n nordisk arbejdsmarked, </P>  \r\n\r\n<P>som finder, at muligheden for fri udveksling af lærere i folkeskolen  \r\n\r\n mellem de nordiske lande kan blive til gavn for skolens udvikling i disse  \r\n\r\n lande, </P>  \r\n\r\n<P>er blevet enige om følgende: </P>  \r\n\r\n<P>Artikel 1 </P>  \r\n\r\n<P>Den, som er i besiddelse af en til undervisning i folkeskolen offentlig  \r\n\r\n godkendt læreruddannelse af mindst 3 års varighed i et af de kontraherende  \r\n\r\n lande, er under de med overenskomsten givne forudsætninger godkendt som lærer  \r\n\r\n i ethvert af de andre kontraherende lande og skal have adgang til at udøve  \r\n\r\n virksomhed som sådan. </P>  \r\n\r\n<P>Den, som har en offentlig godkendt læreruddannelse, der giver kompetence  \r\n\r\n til at undervise i folkeskolens første 3 eller 4 år i et af de kontraherende  \r\n\r\n lande, kan under de med overenskomsten givne forudsætninger få adgang til i  \r\n\r\n ethvert af de andre kontraherende lande at undervise som lærer i folkeskolens  \r\n\r\n første 4 år. For at undervise på følgende trin vil aflæggelse af  \r\n\r\n tillægsprøver blive krævet. </P>  \r\n\r\n<P>Artikel 2 </P>  \r\n\r\n<P>Den lærer i et kontraherende land, som ansættes i en folkeskole i et andet  \r\n\r\n kontraherende land, forudsættes at beherske skolens undervisningssprog. </P>  \r\n\r\n<P>De enkelte lande forpligter sig til at sørge for, at der kan afholdes  \r\n\r\n prøver i de pågældende sprog, og sikre, at der er muligheder for at gennemgå  \r\n\r\n den nødvendige forberedende undervisning. </P>  \r\n\r\n<P>En lærer, som behersker et skandinavisk sprog (dansk, norsk, svensk), vil  \r\n\r\n dog kunne ansættes på en skole med et andet skandinavisk undervisningssprog  \r\n\r\n under forudsætning af, at prøve i det pågældende sprog aflægges inden 2 år  \r\n\r\n efter ansættelsen. Det forudsættes, at læreren i denne periode fritages for  \r\n\r\n at undervise i dette sprog. </P>  \r\n\r\n<P>Artikel 3 </P>  \r\n\r\n<P>For fortsat ansættelse som lærer med gennemgående kompetence til at  \r\n\r\n undervise på alle trin af den danske folkeskole forudsættes i Danmark, at en  \r\n\r\n lærer med offentlig godkendt uddannelse fra et andet kontraherende land  \r\n\r\n tillige aflægger en særlig faglig/pædagogisk prøve i løbet af de første fire  \r\n\r\n år efter ansættelsen i den danske folkeskole. </P>  \r\n\r\n<P>Artikel 4 </P>  \r\n\r\n<P>En lærer, som er godkendt i medfør af denne overenskomst, bør i princippet  \r\n\r\n være berettiget til at søge og opnå stilling som lærer i et andet  \r\n\r\n kontraherende land uden hensyn til, at ansøgeren ikke er statsborger i dette  \r\n\r\n land. </P>  \r\n\r\n<P>Ansættelse som lærer i et af de kontraherende lande bør i et andet  \r\n\r\n kontraherende land, hvori ansættelsen fortsætter, ligestilles med tilsvarende  \r\n\r\n tjeneste udført i det sidstnævnte land. Artikel 5 </P>  \r\n\r\n<P>En lærer i et kontraherende land, som har opnået ansættelse i et andet  \r\n\r\n kontraherende land, bør i princippet ligestilles med lærere i det sidstnævnte  \r\n\r\n land, for så vidt angår ret til løn og pension samt andre med tjenesten  \r\n\r\n forbundne rettigheder. </P>  \r\n\r\n<P>Artikel 6 </P>  \r\n\r\n<P>Hvert af de kontraherende lande skal efter undertegnelsen af denne  \r\n\r\n overenskomst - i det omfang, det er muligt - foretage ændringer i gældende  \r\n\r\n interne bestemmelser i overensstemmelse med de i artiklerne 1-5 anførte  \r\n\r\n principper. </P>  \r\n\r\n<P>Artikel 7 </P>  \r\n\r\n<P>De centrale skolemyndigheder i de kontraherende lande bør følge  \r\n\r\n udviklingen på arbejdsmarkedet for lærere i de respektive lande, og dersom  \r\n\r\n særlige foranstaltninger skønnes påkrævet, give meddelelse herom til den  \r\n\r\n kommission, som er nedsat i henhold til artikel 5 i overenskomst af 22. maj  \r\n\r\n 1954 om fælles arbejdsmarked. </P>  \r\n\r\n<P>De centrale skolemyndigheder bør løbende give hinanden oplysninger, som er  \r\n\r\n af betydning for at bedømme udviklingen på arbejdsmarkedet for lærere i de  \r\n\r\n kontraherende lande. </P>  \r\n\r\n<P>Artikel 8 </P>  \r\n\r\n<P>Denne overenskomst skal ratificeres, og ratifikationsdokumenterne skal  \r\n\r\n deponeres i det finske udenrigsministerium. </P>  \r\n\r\n<P>Overenskomsten træder i kraft 3 måneder efter, at samtlige parters  \r\n\r\n ratifikationsdokumenter er blevet deponeret. </P>  \r\n\r\n<P>Ethvert af de kontraherende lande kan opsige overenskomsten med et  \r\n\r\n opsigelsesvarsel på 6 måneder til ophør den første juli eller den første  \r\n\r\n januar. </P>  \r\n\r\n<P>Ethvert af de kontraherende lande kan med øjeblikkelig virkning sætte  \r\n\r\n overenskomsten ud af kraft i forhold til et eller flere af de øvrige  \r\n\r\n kontraherende lande i tilfælde af krig eller krigsfare, eller når andre  \r\n\r\n særlige nationale eller internationale forhold gør det nødvendigt.  \r\n\r\n Vedkommende landes regeringer skal straks underrettes om beslutningen. </P>  \r\n\r\n<P>Til bekræftelse af ovenstående har undertegnede, som er behørigt  \r\n\r\n bemyndiget hertil, undertegnet denne overenskomst. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udfærdiget i Helsingfors, den 3. marts  \r\n\r\n 1982 i et eksemplar på dansk, </I> </P>  \r\n\r\n<P CLASS=UNDERSKREVET-AF ALIGN=CENTER>finsk, islandsk, norsk og svensk, som  \r\n\r\n alle har samme gyldighed. </P>  \r\n\r\n<P>For Danmarks regering: </P>  \r\n\r\n<P>Dorte Bennedsen </P>  \r\n\r\n<P>For Finlands regering: </P>  \r\n\r\n<P>Kalevi Kivisto </P>  \r\n\r\n<P>For Islands regering: </P>  \r\n\r\n<P>Ingvar Gislason </P>  \r\n\r\n<P>For Norges regering: </P>  \r\n\r\n<P>Tore Austad </P>  \r\n\r\n<P>For Sveriges regering: </P>  \r\n\r\n<P>Ulla Tillander </P>  \r\n\r\n<P>Danmark deponerede sit ratifikationsinstrument i det finske  \r\n\r\n udenrigsministerium den 28. februar 1984. </P>  \r\n\r\n<P>Ved deponeringen af sit ratifikationsinstrument afgav Danmark følgende  \r\n\r\n forbehold: </P>  \r\n\r\n<P>&#187;Overenskomsten har indtil videre ikke virkning for Færøerne.&#171;  \r\n\r\n</P>  \r\n\r\n<P>Overenskomsten trådte ifølge artikel 8 i kraft den 29. maj 1984. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 5. juli 1984  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Uffe Ellemann-Jensen </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [
        "(* 1) Andre landes tiltrædelse BEK nr. 92 af 18/11/1985"
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/11/1984"
        },
        {
            "displayName": "Accession",
            "displayValue": "L19840005164"
        },
        {
            "displayName": "Entydig dokumentidentifikation",
            "displayValue": "CM043373"
        },
        {
            "displayName": "Dato for førstegangsindlæggelse",
            "displayValue": "16/03/1998"
        },
        {
            "displayName": "Dato for indlæggelse",
            "displayValue": "26/07/2001"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "51"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "05/07/1984"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsmin. j. nr. 39. C.2.b/3."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}