{
    "id": 78678,
    "title": "Cirkulære om nettovægt og drænet vægt for fisk og fiskevarer. ",
    "documentTypeId": "140",
    "isSagsforlobPeriodValid": false,
    "shortName": "CIR nr 7001 af 02/08/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om nettovægt og drænet vægt for fisk  \r\n\r\n og fiskevarer. </H1>  \r\n\r\n<P></P>  \r\n\r\n<BR>  \r\n\r\n<P>Fiskeriministeriets bekendtgørelse nr. 67 af 20. februar 1981 om mærkning  \r\n\r\n af fisk og fiskevarer foreskriver i § 10, stk. 3, at detailemballage  \r\n\r\n indeholdende fiskevarer i vand, lage, marinade eller andre pakkemidler, der  \r\n\r\n er uvæsentlige i forhold til varens hovedbestanddele, og som normalt ikke  \r\n\r\n fortæres, skal være mærket med angivelse af såvel nettovægt som drænet vægt.  \r\n\r\n</P>  \r\n\r\n<P>I § 11 bestemmes, at nettovægten - bortset fra de tilfælde, der nævnes i  \r\n\r\n stk. 2 - er det gennemsnitlige indhold i detailemballagen. Der er endvidere  \r\n\r\n givet nærmere regler for den tilladte negative afvigelse for den enkelte  \r\n\r\n pakning svarende til reglerne for e-mærkede varer (baseret på EF's  \r\n\r\n færdigpakningsdirektiv, jfr. industriministeriets bekendtgørelse nr. 445 af  \r\n\r\n 15. oktober 1980 om EØF-mærkning (E-mærkning) af færdigpakkede varer). </P>  \r\n\r\n<P>Der er ikke i fiskeriministeriets mærkningsbekendtgørelse givet nærmere  \r\n\r\n bestemmelser om drænet vægt. I det grundlæggende mærkningsdirektiv fra EF  \r\n\r\n siges, at metoder til kontrol af den drænede vægt vil blive fastsat. Dette er  \r\n\r\n endnu ikke sket. </P>  \r\n\r\n<P>Indtil der er udarbejdet EF-regler om drænet vægt, forlanges det, at den  \r\n\r\n drænede vægt i gennemsnit skal svare mindst til den angivne drænede vægt.  \r\n\r\n</P>  \r\n\r\n<P>På grundlag af EF's prismærkningsdirektiv har Monopoltilsynet udsendt  \r\n\r\n bekendtgørelse nr. 14-80 af 13. februar 1980 om mærkning, skiltning og  \r\n\r\n annoncering med pris for fisk m.m. (herunder krebs- og bløddyr). Ifølge  \r\n\r\n bekendtgørelsen skal prisen inklusive moms pr. kg eller pr. 100 g angives ved  \r\n\r\n detailsalg af disse varer i Danmark. Ifølge § 4 kan dette for færdigpakkede  \r\n\r\n varer ske ved, at &#187;hver enkelt pakning er mærket med let læselig  \r\n\r\n oplysning om pakningens faktiske nettovægt, respektive garanteret  \r\n\r\n mindstevægt, enhedspris (pr. 1/1 kg eller pr: 100 g), den faktiske pris pr.  \r\n\r\n pakning samt varens art&#171;. </P>  \r\n\r\n<P>Fiskeriministeriets Industritilsyn har spurgt Monopoltilsynet, hvad der  \r\n\r\n forstås ved &#187;pakningens faktiske nettovægt&#171;, idet man har henvist  \r\n\r\n til EF's mærkningsdirektiv og færdigpakningsdirektiv samt de herpå baserede  \r\n\r\n bestemmelser om nettovægt og drænet vægt i fiskeriministeriets  \r\n\r\n mærkningsbekendtgørelse. </P>  \r\n\r\n<P>Monopoltilsynet har svaret, at man ved anvendelse af nævnte udtryk i flere  \r\n\r\n bekendtgørelser har tilsigtet at forhindre, at pakkevirksomhederne indvejer  \r\n\r\n &#187;brutto for netto&#171; (d.v.s., at emballagen eller dele af den  \r\n\r\n medregnes i nettovægten). Man har tillige ønsket at opnå, at der benyttes en  \r\n\r\n vægtangivelse, der er i overensstemmelse med de regler, der findes i anden  \r\n\r\n lovgivning. Heraf fremgår, at den i fiskeriministeriets  \r\n\r\n mærkningsbekendtgørelse givne definition for nettovægt opså gælder i relation  \r\n\r\n til Monopoltilsynets bekendtgørelse nr. 14-80 (samt for dybfrosne fiskevarer  \r\n\r\n i relation til bekendtgørelse nr. 7-81 af 7. september 1981 om mærkning,  \r\n\r\n skiltning og annoncering med pris for dybfrosne levnedsmidler). </P>  \r\n\r\n<P>Monopoltilsynet har tillige udtalt, at i de tilfælde, hvor en færdigpakket  \r\n\r\n vare ifølge anden lovgivning skal mærkes med angivelse af drænet vægt, er det  \r\n\r\n denne drænede vægt, der skal benyttes ved udregningen af prisen pr. målenhed.  \r\n\r\n</P>  \r\n\r\n<P>Poul Fr. Jensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19820700109"
        },
        {
            "displayName": "Entydig dokumentidentifikation",
            "displayValue": "CM037888"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "28/12/2005"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "7001"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "02/08/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Fiskeriministeriets industritilsyn"
        },
        {
            "displayName": "Ressortministeriets journalnummer",
            "displayValue": "GEN 15/38 PFJ/GJ"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}