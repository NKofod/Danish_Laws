{
    "id": 37111,
    "title": "Hensættelser - obligationsterminsforretninger - investeringsselskab - lagerprincippet.(* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18559 af 08/10/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et investeringsselskab, der bl.a. beskæftigede sig med køb og salg af  \r\n\r\n obligationer på termin, blev anset berettiget til fradrag for hensættelser  \r\n\r\n til tab på uafdækkede obligationsterminsforretninger under hensyn til, at  \r\n\r\n selskabet var næringsdrivende med køb og salg af obligationer og i øvrigt  \r\n\r\n anvendte lagerprincippet ved regnskabsaflæggelsen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Hensættelser - obligationsterminsforretninger -  \r\n\r\n investeringsselskab - lagerprincippet.(* 1) </H1>  \r\n\r\n<P></P>  \r\n\r\n<P>Investeringsanpartsselskabet A klagede for skatteårene 1987/88 og 1988/89  \r\n\r\n over, at de stedlige skattemyndigheder ikke havde godkendt fradrag for  \r\n\r\n hensættelser til tab på terminsforretninger. </P>  \r\n\r\n<P>Det fremgik af sagen, at selskabet siden 1985 havde været ejet af B, hvis  \r\n\r\n ægtefælle var vekselerer. Selskabets virksomhed bestod i besiddelse/udlejning  \r\n\r\n af halvdelen af en fast ejendom, samt handel inden for den finansielle  \r\n\r\n sektor, herunder køb og salg af obligationer på termin. </P>  \r\n\r\n<P>Den del af selskabets virksomhed, der bestod i køb og salg af obligationer  \r\n\r\n på termin, var kendetegnet ved, at selskabet selv bar kursrisikoen i en  \r\n\r\n periode, hvis længde selskabet selv bestemte. Der opstod intet aktiv eller  \r\n\r\n passiv i selskabet i forbindelse med terminsforretningerne, idet  \r\n\r\n obligationerne ikke blev leveret. Gælden blev ikke forrentet, og selskabet  \r\n\r\n modtog ikke renter af de underliggende obligationer. </P>  \r\n\r\n<P>Ved selskabets regnskabsaflæggelse blev hensættelserne til tab på  \r\n\r\n uafdækkede terminsforretninger beregnet på grundlag af kurserne på de for  \r\n\r\n terminsforretningerne underliggende obligationer. </P>  \r\n\r\n<P>De stedlige skattemyndigheder havde ikke fundet grundlag for at indrømme  \r\n\r\n fradrag for de selvangivne hensættelser med den begrundelse, at  \r\n\r\n terminskontrakterne ikke var omfattet af kursgevinstloven, men skulle  \r\n\r\n behandles efter skattelovgivningens almindelige regler. Herefter vil tab i  \r\n\r\n skattemæssig henseende først kunne fratrækkes, når tabet var endeligt  \r\n\r\n konstateret, medmindre særlig hjemmel eller tilladelse tilsigtede noget  \r\n\r\n andet. </P>  \r\n\r\n<P>Selskabets revisor nedlagde over for Landsskatteretten påstand om  \r\n\r\n nedsættelse af de ansatte indkomster med de selvangivne hensættelser, idet  \r\n\r\n disse hensættelser var udtryk for anvendelse af lagerprincippet på de  \r\n\r\n uafdækkede obligationsterminsforretninger, der var indgået som led i  \r\n\r\n selskabets næring. </P>  \r\n\r\n<P>Han anførte bl.a., at uanset der ikke fandtes almindelige regler for  \r\n\r\n opgørelse af terminsforretninger foretaget i næring, udelukkede dette ikke,  \r\n\r\n at lagerprincippet blev anvendt ved opgørelse af selskabets  \r\n\r\n terminsforretninger, idet selskabet i øvrigt aflagde regnskab efter  \r\n\r\n lagerprincippet. </P>  \r\n\r\n<P>Efter det oplyste - herunder at selskabets faktiske virke bl.a. var handel  \r\n\r\n inden for den finansielle sektor, hvorunder indgik køb og salg af  \r\n\r\n obligationer på termin, og at selskabet i forvejen anvendte lagerprincippet  \r\n\r\n ved regnskabsaflæggelsen - fandt Landsskatteretten, at der kunne indrømmes  \r\n\r\n fradrag for hensættelser til tab på uafdækkede  \r\n\r\n obligationsterminsforretninger, opgjort efter lagerprincippet. De påklagede  \r\n\r\n ansættelser blev herefter nedsat i overensstemmelse med selskabets påstand.  \r\n\r\n</P>  \r\n\r\n<P>LV 1989, E 5.3.7. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1990, nr. 12, side 982."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901855925"
        },
        {
            "displayName": "Entydig dokumentidentifikation",
            "displayValue": "CA005046"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18559"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "08/10/1990"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1990-5-498."
        },
        {
            "displayName": "Stikord",
            "displayValue": "HENSÆTTELSER, LAGERPRINCIPPET."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}