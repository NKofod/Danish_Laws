{
    "id": 163216,
    "title": "SU – Tilbagebetaling – Periodisering – Orlov - Klagefrist",
    "documentTypeId": "240",
    "isSagsforlobPeriodValid": true,
    "shortName": "KEN nr 9941 af 13/11/2013",
    "documentHtml": "<div class=\"bjelke\">Den fulde tekst</div><p class=\"Titel2\">SU – Tilbagebetaling – Periodisering – Orlov - Klagefrist</p>\r\n<div class=\"Resume\">\r\n   <p class=\"TekstGenerel\">En aftale om orlov med uddannelsesstedet kunne ikke sidestilles med at afslutte uddannelsen og derfor ikke medføre ret til at anvende periodiseringsreglerne. Overskridelsen af klagefristen var undskyldelig grundet et familiemedlems involvering i en trafikulykke.</p>\r\n</div>\r\n<p>\r\n   <span class=\"Bold\">Din klage vedrørende tilbagebetaling af SU</span>\r\n</p>\r\n<p>I brev af 13. august 2012 har du klaget over Styrelsen for Videregående Uddannelsers (herefter: styrelsen) afgørelse af 11. maj 2012 om tilbagebetaling af SU for støtteåret 2011.</p>\r\n<p>Under hensyn til det oplyste om dine personlige forhold i perioden (din datters involvering i en trafikulykke), har ankenævnet fundet, at overskridelsen af klagefristen er undskyldelig, jf. SU-lovens § 46, stk. 2.</p>\r\n<p>\r\n   <span class=\"Underline\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 11. maj 2012 om tilbagebetaling af SU for støtteåret 2011.</p>\r\n<p>\r\n   <span class=\"Underline\">Begrundelse</span>\r\n</p>\r\n<p>SU-loven (lovbekendtgørelse nr. 661 af 29. juni 2009) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 22 a.</span> Uddannelsesstøtten i et støtteår for uddannelsessøgende, der begynder på eller afslutter en uddannelse i løbet af et støtteår og er omfattet af regler fastsat i medfør af stk. 3, nr. 2, nedsættes kun ved den endelige tildeling for dette år, hvis</p>\r\n<p>1) den uddannelsessøgendes egenindkomst i de måneder i støtteåret, hvor den uddannelsessøgende er under uddannelse (uddannelsesperioden), overstiger summen af de månedlige fribeløb i samme periode (uddannelsesfribeløbet) og</p>\r\n<p>2) nedsættelsen af uddannelsesstøtten efter denne bestemmelse er til fordel for den uddannelsessøgende.</p>\r\n<p>(. . .)</p>\r\n<p>\r\n   <span class=\"Bold\">§ 23.</span> Den uddannelsessøgendes egenindkomst opgøres for hele støtteåret uanset støtteperiodens længde, jf. dog § 22 a.</p>\r\n<p>(. . .)</p>\r\n<p>\r\n   <span class=\"Bold\">§ 24.</span> Laveste fribeløb udgør</p>\r\n<p>(. . .)</p>\r\n<p>2) 7.870 kr. for uddannelsessøgende, der modtager SU inden for klippekortet.</p>\r\n<p>\r\n   <span class=\"Italic\">Stk. 2.</span> Fribeløbet er 15.908 kr. pr. måned (mellemste fribeløb) for hver måned i støtteåret eller uddannelsesperioden, hvor den uddannelsessøgende har</p>\r\n<p>1) valgt stipendium og studielån fra,</p>\r\n<p>2) været indskrevet ved en uddannelse, der giver ret til uddannelsesstøtte, men har haft orlov fra uddannelsen, jf. dog stk. 3, nr. 5,</p>\r\n<p>(. . .)</p>\r\n<p>(…)</p>\r\n<p>\r\n   <span class=\"Bold\">§ 46.</span> (…)</p>\r\n<p>\r\n   <span class=\"Italic\">Stk. 2.</span> Klage over en afgørelse skal indbringes for ankenævnet inden 4 uger efter meddelelsen af afgørelsen. Klagen skal indbringes af den, afgørelsen vedrører. Ankenævnet kan indtil 6 måneder efter meddelelsen af afgørelsen se bort fra overskridelse af fristen, når overskridelsen af særlige grunde er undskyldelig.</p>\r\n<p>Som ankenævnet har opfattet din klage, har du ønske om, at dit fribeløb og egenindkomst i de 2 måneder af 2011, hvor du modtog SU og ikke afholdt orlov, beregnes uden sammenhæng med de måneder, hvor du afholdt orlov (8 måneder) eller ikke havde søgt SU (1 måned).</p>\r\n<p>Reglerne om, at fribeløb og egenindkomst kan beregnes særskilt for mindre perioder end et år ad gangen (periodisering), finder imidlertid kun anvendelse i tilfælde, hvor den uddannelsessøgende begynder på eller afslutter en uddannelse i løbet af et støtteår.</p>\r\n<p>Din afholdelse af orlov i 2011 kan ikke sidestilles med at afslutte og påbegynde uddannelsen, da du stadig har været indskrevet på uddannelsen.</p>\r\n<p>Da du således ikke har været uden for uddannelse i løbet af 2011, er der ikke mulighed for at anvende reglerne om periodisering.</p>\r\n<p>Ankenævnet har derfor ikke grundlag for at tilsidesætte afgørelsen om tilbagebetaling af for meget modtaget SU.</p>\r\n<p>\r\n   <span class=\"Underline\">Sagsfremstilling</span>\r\n</p>\r\n<p>Styrelsen har ved brev af 11. maj 2012 meddelt dig, at du skal tilbagebetale noget af den SU, som du modtog i 2011, da din egenindkomst oversteg dit fribeløb.</p>\r\n<p>Du har i brev af 13. august 2012 klaget til Ankenævnet for Statens Uddannelsesstøtteordninger og bl.a. anført, at du i forbindelse med eksamen i 2010 fik konstateret depression, og at du i januar 2011 var for syg til at videreføre dit studium. Du har anført, at du har været vejledt om, at du ikke kunne være sygemeldt og samtidig modtage SU, og at du derfor var nødt til at søge orlov fra studiet og finde et job. Du har anført, at du i 2011 ikke tjente for meget i de måneder, hvor du modtog SU. Du har anført, at din afholdelse af orlov, hvor du stopper SU'en og får et job, ikke bør betyde, at du skal tilbagebetale for de måneder, hvor du var studerende og ikke tjente for meget. Vedrørende klagefristens overskridelse har du henvist til et forløb, hvorunder din datter var involveret i en trafikulykke.</p>\r\n<p>Styrelsen har i brev af 2. maj 2013 videresendt sagen til nævnet. Styrelsen har efterfølgende i brev af 15. august 2013sendt en udtalelse til ankenævnet og henvist til, at den studerende har mellemste fribeløb i de måneder, hvor vedkommende er indskrevet på et uddannelsessted og har orlov.</p>\r\n<p>Ankenævnet har ved breve af 22. maj 2013 og 16. september 2013 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/05/2014"
        },
        {
            "displayName": "Accession",
            "displayValue": "W20130994125"
        },
        {
            "displayName": "Entydig dokumentidentifikation",
            "displayValue": "CE000052"
        },
        {
            "displayName": "Dato for indlæggelse",
            "displayValue": "16/05/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9941"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "13/11/2013"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "13/010342"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}