{
    "id": 109683,
    "title": "1990 BTL 24   BETÆNKNING OVER FORSLAG TIL LOV OM ÆNDRING AF LOV OM BESKATNING AF   FORTJENESTE VED AFSTÅELSE AF AKTIER M.V. OG LOV OM EN REALRENTEAFGIFT AF   VISSE PENSIONSKAPITALER M.V. (BESKATNING AF FORTJENESTE VED AFHÆNDELSE AF   AKTIETEGNINGSRETTIGHEDER (WARRANTS)    NR L 24 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 24",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 24 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om beskatning af  \r\n\r\n fortjeneste ved afståelse af aktier m.v. og lov om en realrenteafgift af  \r\n\r\n visse pensionskapitaler m.v. (Beskatning af fortjeneste ved afhændelse af  \r\n\r\n aktietegningsrettigheder (warrants) <BR>  \r\n\r\n Nr L 24 1990-91, 2. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19910524 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet et spørgsmål til skatteministeren, som denne har besvaret </P>  \r\n\r\n<P>dels skriftligt, dels i samråd. </P>  \r\n\r\n<P>Spørgsmålet og ministerens svar herpå optrykkes som bilag til  \r\n\r\n betænkningen. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialdemokratiets og Socialistisk Folkepartis medlemmer) lovforslaget til  \r\n\r\n<I>forkastelse</I> ved 3. behandling. </P>  \r\n\r\n<P>Et <I>mindretal</I> (Socialdemokratiets og Socialistisk Folkepartis  \r\n\r\n medlemmer af udvalget) indstiller lovforslaget til <I>vedtagelse uændret.  \r\n\r\n</I></P>  \r\n\r\n<P>Pia Gjellerup (S) fmd. <I>Klaus Hækkerup (S) Anne-Marie Meldgaard (S)  \r\n\r\n Trøjborg (S) Stavad (S) Ove Fich (S) Jes Lunde (SF) Jens Thoft (SF) Bente  \r\n\r\n Juncker (CD) Aagaard (KF) Pernille Sams (KF) Peter Brixtofte (V)</I> nfmd.  \r\n\r\n<I>Svend Heiselberg (V) Svend Aage Jensby (V) Ole Donner (FP) Elisabeth  \r\n\r\n Arnold (RV) Kofod-Svendsen (KRF) </I>  </P>  \r\n\r\n<P> <B>Bilag </B></P>  \r\n\r\n<P>Udvalgets spørgsmål til skatteministeren og dennes svar herpå </P>  \r\n\r\n<P>  <I>Spørgsmål: </I></P>  \r\n\r\n<P> En virksomhed - et ikke børsnoteret aktieselskab - udsteder en  \r\n\r\n aktietegningsret (warrant) til virksomhedens direktør med ret til at erhverve  \r\n\r\n en aktiepost på 10.000 kr. til kurs 1.000. Denne kurs svarer til aktiernes  \r\n\r\n formueskattepligtige kursværdi opgjort efter reglerne i  \r\n\r\n gave/arveafgiftscirkulæret. Aktiernes indre værdi kan opgøres til kurs 2.000.  \r\n\r\n Efter at virksomhedens direktør har været i besiddelse af aktietegningsretten  \r\n\r\n i 3 år, udnytter han muligheden for at erhverve aktien til kurs 1.000,  \r\n\r\n hvorefter han omgående videresælger den til aktiens indre værdi til kurs  \r\n\r\n 2.000. </P>  \r\n\r\n<P>Kan det bekræftes: </P>  \r\n\r\n<P>at der opnås en skattefri fortjeneste på 100.000 kr. uden nogen form for  \r\n\r\n egeninvestering eller risiko, eller uden at virksomheden bliver tilført ny  \r\n\r\n ansvarlig kapital. </P>  \r\n\r\n<P>at direktøren kun behøver at eje aktien et kort øjeblik. </P>  \r\n\r\n<P>at den skitserede mulighed vil kunne benyttes af en lang række unoterede  \r\n\r\n selskaber, hvorved man kan aflønne ledende medarbejdere med betydelige  \r\n\r\n skattefrie beløb. </P>  \r\n\r\n<P>at den skitserede fremgangsmåde kan anvendes årligt, således at ledende  \r\n\r\n medarbejdere efter 3 års forløb kan modtage årlige skattefrie aktieavancer  \r\n\r\n uden på noget tidspunkt at investere i aktierne. </P>  \r\n\r\n<P>Vil der efter gældende praksis kunne forventes en disdpensation efter  \r\n\r\n ligningslovens § 16 B, stk. 6, såfremt aktien tilbagesælges til det  \r\n\r\n udstedende selskab af direktøren. </P>  \r\n\r\n<P> <I>Svar: </I></P>  \r\n\r\n<P> En warrant er en tegningsret, der typisk løber over en årrække, og som  \r\n\r\n giver ret til at tegne en aktiepost i det udstedende selskab til en på  \r\n\r\n forhånd fastlagt tegningskurs. </P>  \r\n\r\n<P>Hvis den i spørgsmålet omhandlede direktør har erhvervet warranten mod  \r\n\r\n fuldt vederlag, vil den skattemæssige behandling i det hele være ækvivalent  \r\n\r\n med den behandling, der gælder for andre aktionærgrupper. Hvis direktøren  \r\n\r\n derimod har erhvervet warranten til favørkurs eller vederlagsfrit, beskattes  \r\n\r\n han imidlertid af den dermed forbundne fordel, der opgøres på grundlag af  \r\n\r\n warrantens værdi på tildelingstidspunktet. Beskatningen sker som løntillæg,  \r\n\r\n dvs. som personlig indkomst. Herefter behandles warranten efter de  \r\n\r\n almindelige aktieavancebeskatningsregler. </P>  \r\n\r\n<P>I det foreliggende tilfælde, hvor der er tale om et ikke-børsnoteret  \r\n\r\n selskab, vil opgørelsen af warrantens værdi på tildelingstidspunktet bero på  \r\n\r\n en konkret ligningsmæssig vurdering. Denne vurdering vil basere sig på et  \r\n\r\n samlet skøn, hvori indgår aktiernes aktuelle markedsværdi på  \r\n\r\n tildelingstidspunktet, som bl.a. afhænger af forventningen til selskabets  \r\n\r\n udviklingstendens. Rentefordelen ved at udskyde aktieinvesteringen indtil  \r\n\r\n tegningsperiodens udløb vil også kunne indgå i denne vurdering. </P>  \r\n\r\n<P>Aktier, der erhverves ved udnyttelse af en warrant, anses efter  \r\n\r\n aktieavancebeskatningsloven for anskaffet på tidspunktet for warrantens  \r\n\r\n erhvervelse. Dette betyder, at fortjeneste på en warrant efter 3 års  \r\n\r\n besiddelsestid som hovedregel vil være skattefri. Til gengæld vil tab ikke  \r\n\r\n kunne fradrages. </P>  \r\n\r\n<P>Direktørens mulighed for i den beskrevne situation at opnå en skattefri  \r\n\r\n kapitalgevinst ved straks at sælge aktierne efter warrantens udnyttelse vil  \r\n\r\n imidlertid afhænge af warrantens værdi på tegningstidspunktet. </P>  \r\n\r\n<P>Er aktiernes markedskurs på det nævnte tegningstidspunkt fortsat højere  \r\n\r\n end den i warranten fastsatte tegningskurs, er det rigtigt, at direktøren vil  \r\n\r\n kunne realisere en skattefri avance ved salg af de pågældende aktier.  \r\n\r\n Størrelsen af den skattefri avance vil dog afhænge af den aktuelle  \r\n\r\n kursforskel. </P>  \r\n\r\n<P>Er aktiernes markedskurs på tegningstidspunktet faldet til under den i  \r\n\r\n warranten fastsatte tegningskurs, vil det med aktiesalget forbundne tab  \r\n\r\n derimod ikke kunne fradrages. På denne baggrund vil direktøren næppe udnytte  \r\n\r\n den af ham erhvervede warrant, hvilket betyder, at han påføres et tab  \r\n\r\n svarende enten til det for warranten eventuelt erlagte vederlag eller til  \r\n\r\n beskatningen af fordelen ved eventuelt at have modtaget warranten til  \r\n\r\n favørkurs eller vederlagsfrit. </P>  \r\n\r\n<P>Jeg kan videre oplyse, at udnyttelse af en tildelt warrant sker ved  \r\n\r\n udvidelse af selskabets aktiekapital. </P>  \r\n\r\n<P>Det i spørgsmålet skitserede arrangement vil derfor forudsætte, at  \r\n\r\n virksomheden på tegningstidspunktet får tilført ny ansvarlig aktiekapital  \r\n\r\n svarende til en nominel værdi af 10.000 kr. </P>  \r\n\r\n<P>Jeg kan videre oplyse, at aktieavancebeskatningsloven ikke indeholder  \r\n\r\n nogen tidsmæssige begrænsninger for tildeling af warrants. </P>  \r\n\r\n<P>Jeg kan endelig oplyse, at den i spørgsmålet forudsatte situation, hvor  \r\n\r\n direktøren tilbagesælger aktierne til det udstedende selskab, efter gældende  \r\n\r\n praksis vil være omfattet af dispensationsbestemmelsen i ligningslovens § 16  \r\n\r\n B, stk. 6, såfremt den pågældende er uden væsentlig aktionærindflydelse i det  \r\n\r\n respektive selskab. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/06/1991"
        },
        {
            "displayName": "Accession",
            "displayValue": "199024K00024"
        },
        {
            "displayName": "Entydig dokumentidentifikation",
            "displayValue": "CL002820"
        },
        {
            "displayName": "Dato for førstegangsindlæggelse",
            "displayValue": "25/06/1991"
        },
        {
            "displayName": "Dato for indlæggelse",
            "displayValue": "25/06/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "24"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}