{
    "id": 105990,
    "title": "1985 BSF 30   FORSLAG TIL FOLKETINGSBESLUTNING OM VOLDSRAMTE KVINDERS DAGPENGERET ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 30",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 30 </P>  \r\n\r\n<P></P>  \r\n\r\n<P>Forslag til folketingsbeslutning om voldsramte kvinders dagpengeret </P>  \r\n\r\n<P></P>  \r\n\r\n<P>Fremsat af Elisabeth Bruun Olesen (VS) Lilli Gyldenkilde (SF). </P>  \r\n\r\n<P></P>  \r\n\r\n<P>den 29. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger arbejdsministeren at sikre, at kvinder, der ser </P>  \r\n\r\n<P>sig nødsaget til at sige deres arbejde op og flygte til en anden </P>  \r\n\r\n<P>by på grund af mands/samlevers vold, ikke idømmes 5 ugers </P>  \r\n\r\n<P>karantæne for uberettiget arbejdsophør. Ministeren opfordres på </P>  \r\n\r\n<P>den baggrund til at præcisere, at et arbejdsophør begrundet i vold </P>  \r\n\r\n<P>fra mand/samlever i arbejdsløshedslovens forstand må betragtes som </P>  \r\n\r\n<P>en undtagelse i arbejdsdirektoratets bekendtgørelse nr. 719 af 22. </P>  \r\n\r\n<P>december 1982, jfr. § 63 i lov om arbejdsformidling og </P>  \r\n\r\n<P>arbejdsløshedsforsikring, på linje med et arbejdsophør, der er </P>  \r\n\r\n<P>begrundet i flytning, der skyldes ægtefælles/samlevers overtagelse </P>  \r\n\r\n<P>af varigt arbejde uden for det hidtidige hjemsted. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Kvinder, der udsættes for vold af deres mænd/samlevere, står i en </P>  \r\n\r\n<P>utrolig presset situation både økonomisk, socialt og psykisk. Der </P>  \r\n\r\n<P>skal mod og beslutsomhed til at bryde ud af et ægteskab/forhold, </P>  \r\n\r\n<P>selv om dette rummer gentagen vold fra mandens side. Kvinden </P>  \r\n\r\n<P>rammes i første omgang som oftest af en stor skyldfølelse og </P>  \r\n\r\n<P>bebrejder sig selv, at hun får manden til at blive voldelig. Hun </P>  \r\n\r\n<P>fortrænger eller prøver på at fortrænge volden i starten, og hun </P>  \r\n\r\n<P>holder den hemmelig, fordi hun skammer sig over den. I takt med at </P>  \r\n\r\n<P>volden bliver voldsommere og forekommer oftere, melder tanken om </P>  \r\n\r\n<P>at forlade manden sig. Men der er mange barrierer og </P>  \r\n\r\n<P>besværligheder, der skal overvindes. Der er angsten for at være </P>  \r\n\r\n<P>alene, angsten for ikke at kunne klare børnene alene, angsten for </P>  \r\n\r\n<P>en dårlig økonomi osv. osv. Kvinder, der er kommet ud i en sådan </P>  \r\n\r\n<P>situation, har på dette tidspunkt jo som regel fået banket </P>  \r\n\r\n<P>selvtilliden sønder og sammen. Børnene skal måske i en anden skole </P>  \r\n\r\n<P>- i en anden institution - og kvinden skal ud på boligmarkedet for </P>  \r\n\r\n<P>at finde en anden bolig. At få manden ud af den fælles bolig vil </P>  \r\n\r\n<P>være umuligt i næsten alle tilfælde. Kvinden skal beskyttes mod </P>  \r\n\r\n<P>mandens måske tiltagende voldelige adfærd, når han har fået at </P>  \r\n\r\n<P>vide, hun vil forlade ham. Det vil sige, at kvinden må søge </P>  \r\n\r\n<P>tilflugt uden for hjemmet, måske hos familie, måske hos et </P>  \r\n\r\n<P>krisecenter for voldsramte kvinder. Og hun vil hele tiden være </P>  \r\n\r\n<P>truet af, at manden fortsat chikanerer hende, prøver på at få fat </P>  \r\n\r\n<P>i hende, prøver på at bryde ind i krisecentrene osv. Bor kvinden i </P>  \r\n\r\n<P>en mindre by, må hun måske forlade byen for at komme til at leve </P>  \r\n\r\n<P>et liv bare nogenlunde i fred og sikkerhed. </P>  \r\n\r\n<P>Og her kommer vi så ind i den helt barokke situation, at den </P>  \r\n\r\n<P>voldsramte kvinde, som er så heldig at have et arbejde, får 5 </P>  \r\n\r\n<P>ugers karantæne, når hun siger dette arbejde op for at flygte til </P>  \r\n\r\n<P>en anden by - væk fra den voldelige mand/samlever. </P>  \r\n\r\n<P>Arbejdsministeren har i 2 svar til arbejdsmarkedsudvalget henholdsvis </P>  \r\n\r\n<P>til Elisabeth Bruun Olesen oplyst, at ministeren mener, at der </P>  \r\n\r\n<P>skal være mulighed for at yde økonomisk hjælp til kvinder, der ser </P>  \r\n\r\n<P>sig tvunget til at flytte i en sådan situation, men at ministeren </P>  \r\n\r\n<P>ikke mener, at hjælpen bør ske via arbejdsløshedsforsikringslovens </P>  \r\n\r\n<P>regler. Ministeren har i svaret til arbejdsmarkedsudvalget </P>  \r\n\r\n<P>pointeret, at ministeren ikke vil sidestille voldsramte kvinder, </P>  \r\n\r\n<P>der må flygte til en anden by, med kvinder el. mænd, der flytter </P>  \r\n\r\n<P>til en anden by på grund af ægtefælles/samlevers overtagelse af </P>  \r\n\r\n<P>varigt arbejde uden for det hidtidige hjemsted. Begrundelsen er, </P>  \r\n\r\n<P>at det vil være vanskeligt at kontrollere. Som ministeren </P>  \r\n\r\n<P>udtrykker det: &#187;Selv med et stort kontrolapparat vil der være </P>  \r\n\r\n<P>store muligheder for misbrug af reglerne.&#171; </P>  \r\n\r\n<P>Denne begrundelse er intet mindre end absurd. Volden efterlader </P>  \r\n\r\n<P>tydelige fysiske spor ved siden af de usynlige psykiske. Og det er </P>  \r\n\r\n<P>intet mindre end utrolig overmistænksomhed at tro, at nogen kvinde </P>  \r\n\r\n<P>vil henvende sig til sin A-kasse og meddele, at hun har måttet </P>  \r\n\r\n<P>sige sit arbejde op på grund af en voldelig mand, hvis dette ikke </P>  \r\n\r\n<P>er sandt! så meget skammer de fleste kvinder sig over situationen. </P>  \r\n\r\n<P>Forslagsstillerne ser nogle meget store problemer, hvis der fortsat </P>  \r\n\r\n<P>gives karantæne og bistandshjælp i denne situation. </P>  \r\n\r\n<P>Det største problem er reglen om gentagelsestilfælde. Hvis kvinden </P>  \r\n\r\n<P>inden for en 1-årig periode har vægret sig ved at overtage et </P>  \r\n\r\n<P>arbejde eller allerede har måttet flygte fra en by til en anden, </P>  \r\n\r\n<P>vil hun fortabe dagpengeretten og først generhverve den, når hun </P>  \r\n\r\n<P>har haft 5 ugers sammenhængende arbejde til fuld sædvanlig </P>  \r\n\r\n<P>arbejdstid (hvis hun er fuldtidsforsikret). Det samme vil være </P>  \r\n\r\n<P>tilfældet, hvis kvinden flygter til en anden by, får karantæne på </P>  \r\n\r\n<P>grund af uberettiget arbejdsophør og derefter af </P>  \r\n\r\n<P>arbejdsformidlingen eller A-kassen skønnes uberettiget til at </P>  \r\n\r\n<P>vægre sig ved at overtage et anvist arbejde. Forslagsstillerne </P>  \r\n\r\n<P>taler ikke her for, at medlemmer skal kunne vægre sig ved at </P>  \r\n\r\n<P>overtage anvist arbejde. Men vi ved, at medlemmer af en A-kasse </P>  \r\n\r\n<P>kan komme i den situation, at der opstår tvivl om, hvorvidt </P>  \r\n\r\n<P>medlemmet har villet overtage arbejde eller ej. Og vi ved også, at </P>  \r\n\r\n<P>medlemmet som oftest bliver dømt på arbejdsgiverudsagn, som ikke </P>  \r\n\r\n<P>er i overensstemmelse med medlemmets egne synspunkter. Vi ved, at </P>  \r\n\r\n<P>A-kasserne administrerer stramt, også på grund af den hetz, der </P>  \r\n\r\n<P>har været mod dem fra borgerligt hold. </P>  \r\n\r\n<P>Det er derfor helt meningsløst og uretfærdigt at give en kvinde en </P>  \r\n\r\n<P>karantæne, blot fordi hun flygter fra en voldelig mand, og således </P>  \r\n\r\n<P>sætte hende i en situation, hvor hun har en fortabelse af </P>  \r\n\r\n<P>dagpengeretten hængende over hovedet - helt uden skyld i forhold </P>  \r\n\r\n<P>til den eksisterende arbejdsløshedslovgivning, som efter </P>  \r\n\r\n<P>forslagsstillernes mening i øvrigt er fyldt med urimeligheder over </P>  \r\n\r\n<P>for medlemmerne. </P>  \r\n\r\n<P>Derudover er det et - om end mindre - problem, at kvinden i en på </P>  \r\n\r\n<P>alle måder meget presset situation skal igennem det sociale system </P>  \r\n\r\n<P>og anmode om økonomisk hjælp, som hun meget vel kan komme til at </P>  \r\n\r\n<P>tilbagebetale, alt efter den pågældende kommunes praksis. </P>  \r\n\r\n<P>Forslagsstillerne mener i øvrigt, at en smule samarbejdsvilje, </P>  \r\n\r\n<P>smidighed og forståelse fra arbejdsministerens side burde have </P>  \r\n\r\n<P>overflødiggjort dette forslag til folketingsbeslutning. </P>  \r\n\r\n<P>Forslagsstillerne har svært ved at se, hvorfor bekendtgørelsens </P>  \r\n\r\n<P>principielle udgangspunkt om, at kun forhold af </P>  \r\n\r\n<P>arbejdsmarkedsmæssig betydning betragtes som fyldestgørende grund </P>  \r\n\r\n<P>til arbejdsophør, ikke kunne fraviges også i denne situation. Som </P>  \r\n\r\n<P>undtagelser på, at private fohold betragtes som fyldestgørende </P>  \r\n\r\n<P>grund til et arbejdsophør set i forhold til dagpengeretten, har vi </P>  \r\n\r\n<P>i dag </P>  \r\n\r\n<P>a) ægtefælles/samlevers overtagelse af varigt arbejde i anden by end </P>  \r\n\r\n<P>den oprindelige hjemby </P>  \r\n\r\n<P>b) ægtefælles/samlevers påbegyndelse af længerevarende uddannelse i </P>  \r\n\r\n<P>anden by end hjembyen </P>  \r\n\r\n<P>c) ægtefælles/samlevers overtagelse af selvstændig virksomhed i anden </P>  \r\n\r\n<P>by end hjembyen. </P>  \r\n\r\n<P>Det skal i øvrigt tilføjes, at også hjemmeboende umyndige børn, der </P>  \r\n\r\n<P>er medlemmer af en A-kasse, uden karantænemæssig virkning vil </P>  \r\n\r\n<P>kunne sige deres arbejde op for at flytte med familien ifølge den </P>  \r\n\r\n<P>eksisterende bekendtgørelse. </P>  \r\n\r\n<P>Forslagsstillerne er enige i den intention, der ligger i </P>  \r\n\r\n<P>bekendtgørelsen om, at det skal undgås, at en familie bliver </P>  \r\n\r\n<P>splittet på grund af reglerne om retten til dagpenge. Men vi synes </P>  \r\n\r\n<P>ærlig talt, at denne intention burde udstrækkes til også at gælde, </P>  \r\n\r\n<P>at en kvinde, der nægter fortsat at blive voldeligt behandlet af </P>  \r\n\r\n<P>manden/samleveren, ikke straffes, fordi hun &#187;splitter&#171; familien.  \r\n\r\n</P>  \r\n\r\n<P>Vi ønsker jo ikke at holde sammen på denne institution for enhver </P>  \r\n\r\n<P>pris. </P>  \r\n\r\n<P>Vi skal til slut præcisere, at det ikke handler om mange kvinder. Der </P>  \r\n\r\n<P>er blandt de voldsramte kvinder, som krisecentrene kender, kun </P>  \r\n\r\n<P>tale om nogle få procent, der har arbejde og bor i en mindre by, </P>  \r\n\r\n<P>hvor en flytning/en flugt fra denne by kommer på tale. Det er jo </P>  \r\n\r\n<P>under alle omstændigheder en stor beslutning at tage, at flytte </P>  \r\n\r\n<P>fra eventuelle venner og bekendte, at rykke sig selv og børnene op </P>  \r\n\r\n<P>fra et måske mangeårigt miljø, at flytte børnene til en ny skole </P>  \r\n\r\n<P>osv.osv. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00030"
        },
        {
            "displayName": "Entydig dokumentidentifikation",
            "displayValue": "CL005628"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "30"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}