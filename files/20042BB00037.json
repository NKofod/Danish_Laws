{
    "id": 97980,
    "title": "Forslag til folketingsbeslutning om et særligt introduktionsprogram for udlændinge med særlig religiøs embedsvirksomhed",
    "documentTypeId": "480",
    "isSagsforlobPeriodValid": true,
    "shortName": "2004/2 BSF 37",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 30. marts 2005 af Anne&#8209;Marie Meldgaard (S),  \r\n\r\n Lotte Bundsgaard  \r\n\r\n (S),  \r\n\r\n Morten  \r\n\r\n Bødskov  \r\n\r\n (S) og Karen J. Klint (S)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n et særligt introduktionsprogram for udlændinge med særlig religiøs  \r\n\r\n embedsvirksomhed  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget pålægger  \r\n\r\n regeringen inden den 1. januar 2006 at fremsætte forslag til et særligt  \r\n\r\n introduktionsprogram  \r\n\r\n for alle udlændinge, som kommer til Danmark for at varetage særlige religiøse  \r\n\r\n embeder over for etniske minoriteter, med henblik på drøftelse med de  \r\n\r\n politiske  \r\n\r\n partier i Folketinget.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"Tekst\">  \r\n\r\n Beslutningsforslaget er en  \r\n\r\n stort set uændret genfremsættelse af beslutningsforslag&nbsp;nr. B&nbsp;117  \r\n\r\n fra  \r\n\r\n folketingsåret 2004-05, 1. samling (se Folketingstidende 2004-05,&nbsp;1.  \r\n\r\n samling, tillæg A side 4804 og 4806).  \r\n\r\n</P>  \r\n\r\n<P class=\"Tekst\">  \r\n\r\n Forslaget er endvidere i vid udstrækning en genfremsættelse af B  \r\n\r\n 180 fra 2003-2004, forslag til folketingsbeslutning om et særligt  \r\n\r\n introduktionsprogram for udlændinge med religiøs embedsvirksomhed (se  \r\n\r\n Folketingstidende 2003-04, forhandlingerne side 9347 og 11468, tillæg A side  \r\n\r\n 79414 og 7916 og tillæg B side 1743). Forslaget blev fremsat i forlængelse af  \r\n\r\n debatten om lovforslag nr. L 171, der indeholdt et helt afsnit om rettigheder  \r\n\r\n og pligter for religiøse forkyndere, der skal virke i Danmark.  \r\n\r\n</P>  \r\n\r\n<P class=\"Tekst\">  \r\n\r\n Forslaget skal desuden ses i forlængelse af Socialdemokratiets  \r\n\r\n integrationsudspil »Ret og pligt til aktivt medborgerskab« (2003). Heri slår  \r\n\r\n Socialdemokratiet  \r\n\r\n fast, at Socialdemokratiet ønsker en vellykket integration for alle, der har  \r\n\r\n lovligt ærinde og ophold i Danmark, og at Socialdemokratiet vil give dem et  \r\n\r\n tilbud om at blive aktive medborgere i vort samfund på det eksisterende  \r\n\r\n demokratiske grundlag. Samtidig fastslår Socialdemokratiet, at udenlandske  \r\n\r\n religiøse forkyndere, som får længerevarende opholdstilladelse i Danmark,  \r\n\r\n skal  \r\n\r\n fungere som formidlere af deres religion i en dansk kontekst og medvirke til  \r\n\r\n integrationen.  \r\n\r\n</P>  \r\n\r\n<P class=\"Tekst\">  \r\n\r\n Forslaget er samtidig en implementering af anbefalingen fra tænketanken  \r\n\r\n om udfordringer for integrationsindsatsen i Danmark, som i sin fjerde  \r\n\r\n rapport, fra  \r\n\r\n februar 2004, har foreslået et introduktionsprogram inspireret af det, der er  \r\n\r\n gjort obligatorisk i Holland.  \r\n\r\n</P>  \r\n\r\n<P class=\"Tekst\">  \r\n\r\n Socialdemokratiet fremsætter forslaget, da regeringen ikke har  \r\n\r\n taget initiativ til at følge tænketankens opfordringer på dette område.  \r\n\r\n</P>  \r\n\r\n<P class=\"Tekst\">  \r\n\r\n En vellykket integrationsproces bygger på respekten for  \r\n\r\n religionsfrihed for alle herboende. I et demokratisk og verdsligt samfund er  \r\n\r\n forhold vedrørende religion underlagt den almindelige lovgivning, og debatten  \r\n\r\n om religion sker i respekt herfor. Derfor er det af afgørende betydning for  \r\n\r\n varetagelsen af et religiøst embede, at forkynderen har et grundlæggende  \r\n\r\n kendskab til det omkringliggende samfunds regler og værdisæt, så religiøst  \r\n\r\n personale får gode og nødvendige forudsætninger for at medvirke til en  \r\n\r\n positiv  \r\n\r\n integration. Forkynderne  \r\n\r\n<EM>  \r\n\r\n bør derfor sikres en fælles basisviden om det danske samfund, om  \r\n\r\n balance mellem religion og samfund og om samfundets forventninger til dem.  \r\n\r\n</EM>  \r\n\r\n</P>  \r\n\r\n<P class=\"Tekst\">  \r\n\r\n Socialdemokratiet er enigt med tænketanken i, at trossamfundene  \r\n\r\n er med til at give tryghed, støtte og vejledning i de etniske minoriteters  \r\n\r\n hverdag i deres ny hjemland. For at styrke de religiøse forkynderes mulighed  \r\n\r\n for at medvirke til en positiv integration skal de sikres et grundlæggende  \r\n\r\n kendskab  \r\n\r\n til dansk sprog, danske normer og dansk samfundsindretning. Ikke mindst skal  \r\n\r\n forkyndere, der kommer fra lande, hvis samfundsstruktur m.m. er væsentlig  \r\n\r\n forskellig fra den danske, sikres redskaber til støtte for integrationen.  \r\n\r\n</P>  \r\n\r\n<P class=\"Tekst\">  \r\n\r\n Socialdemokratiet arbejder for både religionsfrihed og  \r\n\r\n religionslighed, men vi finder det uacceptabelt, hvis en religiøs  \r\n\r\n overbevisning  \r\n\r\n aktivt bruges imod en integrationsindsats. Socialdemokratiet er imod, at  \r\n\r\n religion bruges som motiv til at oprette en »stat i staten« med egne  \r\n\r\n spilleregler. Dette forhold skal udenlandske forkyndere være bekendt med som  \r\n\r\n betingelse for at opnå arbejds- og opholdstilladelse. Der skal således ikke  \r\n\r\n være mulighed for at vælge introduktionsprogrammet fra, hvis man ønsker at  \r\n\r\n virke i et trossamfund i Danmark.  \r\n\r\n</P>  \r\n\r\n<P class=\"Tekst\">  \r\n\r\n Introduktionsprogrammet skal være obligatorisk for forkyndere,  \r\n\r\n der har mulighed for at virke her i landet i en periode, der kan strække sig  \r\n\r\n ud  \r\n\r\n over 3 år.  \r\n\r\n</P>  \r\n\r\n<P class=\"Tekst\">  \r\n\r\n Dispensation bør gives til forkyndere, der med altovervejende  \r\n\r\n sandsynlighed på forhånd kan dokumentere en viden, der i store træk svarer  \r\n\r\n til  \r\n\r\n det, et introduktionsprogram kan bibringe dem.  \r\n\r\n</P>  \r\n\r\n<P class=\"Tekst\">  \r\n\r\n Det skal understreges, at Socialdemokratiet ikke ønsker at lægge  \r\n\r\n hindringer i vejen for den absolutte tros-, tanke- og talefrihed.  \r\n\r\n Socialdemokratiet ønsker heller ikke at begrænse selve forkyndelsesfriheden.  \r\n\r\n Derimod ønsker Socialdemokratiet med dette forslag at medvirke til, at  \r\n\r\n ansvarlige nøglepersoner blandt religiøse minoriteter bliver bekendt med de  \r\n\r\n normsæt, der hersker i et vestligt, demokratisk, moderne og sekulært samfund  \r\n\r\n i  \r\n\r\n det 21. århundrede.  \r\n\r\n</P>  \r\n\r\n<P class=\"Tekst\">  \r\n\r\n Socialdemokratiet ønsker, at de religiøse forkyndere medvirker  \r\n\r\n til, at religiøse minoriteter kan opnå en hurtigere integration i det fælles  \r\n\r\n samfund på basis af demokratisk tænkning, ytrings- og trosfrihed,  \r\n\r\n individuelle  \r\n\r\n rettigheder, ligestilling og personlig frihed. Derfor er det en offentlig  \r\n\r\n forpligtelse at sikre de religiøse forkyndere viden om de spilleregler, som  \r\n\r\n er  \r\n\r\n normgivende i det danske samfund. Socialdemokratiet forventer til gengæld, at  \r\n\r\n disse grundværdier indgår i den måde, de udenlandske forkyndere forvalter  \r\n\r\n deres  \r\n\r\n embede på.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Anne-Marie Meldgaard  \r\n\r\n</B>  \r\n\r\n (S):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om et særligt introduktionsprogram for udlændinge med  \r\n\r\n særlig religiøs embedsvirksomhed.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 37).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2004/2 BF 37",
            "stateLabel": "Forkastet",
            "references": [
                {
                    "shortName": "2004/2 BSF 37",
                    "title": "Forslag til folketingsbeslutning om et særligt introduktionsprogram for udlændinge med særlig religiøs embedsvirksomhed",
                    "presentationName": "Beslutningsforslag som fremsat",
                    "documentTypeId": 480,
                    "documentId": 97980,
                    "eliUri": "/eli/ft/20042BB00037",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20042/beslutningsforslag/b37/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "30/03/2005"
        },
        {
            "displayName": "Accession",
            "displayValue": "20042BB00037"
        },
        {
            "displayName": "Entydig dokumentidentifikation",
            "displayValue": "AX007204"
        },
        {
            "displayName": "Dato for førstegangsindlæggelse",
            "displayValue": "30/03/2005"
        },
        {
            "displayName": "Dato for indlæggelse",
            "displayValue": "30/03/2005"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "37"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}