{
    "id": 142879,
    "title": "Manuel håndtering af bordplader og et rådgivningspåbud",
    "documentTypeId": "240",
    "isSagsforlobPeriodValid": true,
    "shortName": "KEN nr 9432 af 29/03/2012",
    "documentHtml": "<div class=\"bjelke\">Den fulde tekst</div><p class=\"Titel2\">Manuel håndtering af bordplader og et rådgivningspåbud</p>\r\n<div class=\"Resume\">\r\n   <p class=\"TekstGenerel\">Arbejdstilsynet konstaterede ved et tilsynsbesøg, at to medarbejdere ved hjælp af to palleløftere kørte 11 bordplader placeret ovenpå hinanden frem til et færdselsareal, hvor der var placeret nogle lodrette reoler. Bordpladerne blev efterfølgende manuelt løftet fra palleløfterne og placeret i reolerne. Bordpladerne vejede mellem 39,5 og 44 kg.</p>\r\n   <p class=\"TekstGenerel\">Medarbejderne løftede i 3/4 arms afstand, og løftede pladerne fra palleløfterne fra en højde på 14 cm og op til en højde på 55 cm.</p>\r\n   <p class=\"TekstGenerel\">Medarbejderne skulle stå i en skrævende stilling i hver sin ende, når de løftede de øverste bordplader i stakken, løfte en bordplade og derefter træde over de bordplader, der stadig lå tilbage på palleløfterne samt palleløfternes gafler. Fra palleløfterne blev bordpladerne båret 2 til 11 meter hen til de lodrette reoler og derefter løftet op på højkant og placeret i reolen. Desuden løftede de ansatte over skulderhøjde, når bordpladerne skulle løftes op på højkant og placeres i den lodrette reol og under knæhøjde, når bordpladerne skulle løftes op fra palleløfterne.</p>\r\n   <p class=\"TekstGenerel\">Arbejdsmiljøklagenævnet fastholdt Arbejdstilsynets påbud om forsvarlig håndtering af bordpladerne og påbud om brug af autoriseret arbejdsmiljørådgiver, og lagde vægt på, at det generelt er en forværrende omstændighed, at to skal løfte samtidigt, fordi det kræver koncentration og samarbejde. Dertil kommer øvrige forværrende omstændigheder som f.eks. skrævende stilling, foroverbøjet ryg, løft over skulderhøjde og under knæhøjde samt asymmetriske vrid i ryggen.</p>\r\n</div>\r\n<p class=\"TekstV\">[Adressat udeladt]</p>\r\n<p class=\"TekstV\">Arbejdsmiljøklagenævnet har på møde den 27. marts 2012 behandlet klagen over Arbejdstilsynets afgørelse af 18. august 2011. [Adressat udeladt] klager over, at [ virksomheden]s afdeling på [adressen] skal sikre at arbejdet med løft af bordplader i trælasthallen planlægges, tilrettelægges og udføres sikkerheds- og sundhedsmæssigt fuldt forsvarligt samt bruge en autoriseret arbejdsmiljørådgiver til at efterkomme påbuddet.</p>\r\n<p class=\"TekstV\">Nævnet traf følgende</p>\r\n<p class=\"Kapitelnummer\">A F G Ø R E L S E</p>\r\n<p class=\"TekstV\">Arbejdsmiljøklagenævnet fastholder Arbejdstilsynets påbud om, at [virksomheden]s afdeling på [Adressat udeladt] skal sikre, at arbejdet med løft af bordplader i trælasthallen planlægges, tilrettelægges og udføres sikkerheds- og sundhedsmæssigt fuldt forsvarligt, og at virksomheden skal bruge en autoriseret arbejdsmiljørådgiver til at efterkomme påbuddet.</p>\r\n<p class=\"TekstV\">Det betyder, at [virksomheden] skal efterkomme nævnets afgørelse senest den 12. oktober 2012.</p>\r\n<p class=\"TekstV\">[Virksomheden] skal senest den 9. maj 2012 sende besked til Arbejdstilsynet om, hvilken autoriseret arbejdsmiljørådgiver, der er indgået aftale med.</p>\r\n<p class=\"Kapitelnummer\">B E G R U N D E L S E</p>\r\n<p class=\"TekstoverskriftVenstreN\">Løft af bordplader:</p>\r\n<p class=\"TekstV\">Arbejdsmiljøklagenævnet vurderer, at løft og bæring af bordplader, som det foregik ved Arbejdstilsynets tilsynsbesøg den 18. august 2011 i [virksomheden]s afdeling i [Adressat udeladt], ikke er planlagt, tilrettelagt og udført sikkerheds- og sundhedsmæssigt fuldt forsvarligt.</p>\r\n<p class=\"TekstV\">Arbejdsmiljøklagenævnet lægger vægt på, at de bordplader, som medarbejderne løftede vejer mellem 39,5 og 44 kg, og foregår i ¾ arms afstand fra kroppen.</p>\r\n<p class=\"TekstV\">Arbejdsklagenævnet lægger desuden vægt på, at der ved løftene forekommer en række forværrende faktorer som f.eks. løft i skrævende stilling, foroverbøjet ryg, løft under knæhøjde og asymmetriske vrid i ryggen.</p>\r\n<p class=\"TekstV\">Løftene foregår i uhensigtsmæssige arbejdsstillinger, idet medarbejderne løfter under knæhøjde, når bordpladerne skal løftes op fra palleløfterne, og når bordpladen skal sættes ned ved reolen.</p>\r\n<p class=\"TekstV\">Desuden får medarbejderne asymmetriske vrid i ryggen, når de sætter bordpladen ned på den 10 cm høje plade ved reolen.</p>\r\n<p class=\"TekstV\">Medarbejderne løfter endvidere med foroverbøjet ryg, når de løfter bordpladerne fra palleløfterne, og i skrævende stilling og på et ben, når de løfter de øverste plader fra stakken.</p>\r\n<p class=\"TekstV\">Arbejdsmiljøklagenævnet lægger til grund, at oplysningerne om løft af bordplader er bekræftet af ledelse og medarbejdere.</p>\r\n<p class=\"TekstV\">Arbejdsmiljøklagenævnet lægger desuden vægt på, at der ikke er tekniske hjælpemidler til rådighed for medarbejderne.</p>\r\n<p class=\"TekstV\">Arbejdsmiljøklagenævnet vurderer således, at der ved løft af bordplader, er foretaget løft, der på kortere og længere sigt ikke er sikkerheds- og sundhedsmæssigt fuldt forsvarligt.</p>\r\n<p class=\"TekstV\">[Adressat udeladt] anfører, at personalet er instrueret i at håndtere bordpladerne således, at de transporteres så tæt på afsætningsstedet som muligt ved hjælp af truck, palleløfter eller andet. Arbejdstilsynet har undladt at spørge til denne instruktion, og giver påbud på baggrund af et enkeltstående tilfælde af ukorrekt håndtering.</p>\r\n<p class=\"TekstV\">[Adressat udeladt] anfører endvidere, at håndteringen foretages få gange om ugen og ikke nødvendigvis af de samme medarbejdere. Der er ingen præcise oplysninger om, hvor mange løft de enkelte medarbejdere udfører i løbet af en arbejdsuge blot en unøjagtig angivelse af, at der også forekommer andet tungt løftearbejde i virksomheden.</p>\r\n<p class=\"TekstV\">Endelig anfører [Adressat udeladt], at det i begrundelsen for påbuddet fejlagtigt er anført, at medarbejderne løfter bordplader, der har en masse på mellem 39,5 og 44 kg. I det konstaterede tilfælde deler de ansatte byrdens masse imellem sig og løfter således kun mellem 19,75 og 22 kg hver.</p>\r\n<p class=\"TekstV\">Arbejdsmiljøklagenævnet bemærker hertil, at der ved tilsynsbesøget var to fuldtidsansatte i trælasten, som primært arbejder med de opgaver, som er i afdelingen herunder løft af bordplader. Medarbejderne bekræftede, at de arbejder med løft af bordplader.</p>\r\n<p class=\"TekstV\">Arbejdsmiljøklagenævnet bemærker desuden, at det ikke er afgørende, hvor mange løft den enkelte medarbejder foretager om ugen, idet hvert løft ikke er sikkerheds- og sundhedsmæssigt fuldt forsvarligt.</p>\r\n<p class=\"TekstV\">Det bemærkes endvidere, at oplysningerne om hvordan løft af bordpladerne foregår, er bekræftet af ledelse og medarbejdere.</p>\r\n<p class=\"TekstV\">Endeligt bemærker Arbejdsmiljøklagenævnet, at der ved tomandsløft er risiko for uventede belastninger, og at en byrdes vægt ikke fordeles ligeligt.</p>\r\n<p class=\"TekstoverskriftVenstreN\">Brug af autoriseret arbejdsmiljørådgiver:</p>\r\n<p class=\"TekstV\">Arbejdstilsynet kan påbyde, at modtageren af et påbud skal indhente bistand fra en autoriseret arbejdsmiljørådgiver med henblik på, at det forebyggende arbejdsmiljøarbejde i virksomheden styrkes.</p>\r\n<p class=\"TekstV\">Det fremgår af Arbejdstilsynets bekendtgørelse om brug af autoriserede arbejdsmiljørådgivere, at en arbejdsgiver skal efterkomme påbud om brug af autoriseret arbejdsmiljørådgiver, når Arbejdstilsynet afgiver afgørelse om overtrædelser af arbejdsmiljølovgivningen, som er et komplekst og alvorligt arbejdsmiljøproblem, der indebærer risiko for sikkerhed og sundhed.</p>\r\n<p class=\"TekstV\">Der er tale om et komplekst og alvorligt arbejdsmiljøproblem, hvis der, som led i den sædvanlige arbejdsfunktion, forekommer løft af byrder ved vægtgrænser, der overstiger 7 kg i ¾ arms afstand, og der samtidigt forekommer forværrende faktorer i form af uhåndterlig eller ustabil byrde, asymmetrisk løft, løft over skulderhøjde eller under knæhøjde, bæring af byrden mere end 2 meter, utilstrækkelig plads og uhensigtsmæssigt underlag.</p>\r\n<p class=\"TekstV\">Arbejdsmiljøklagenævnet lægger vægt på, at de to medarbejdere sammen løftede mellem 39,5 og 44 kg i ¾ arms afstand med forværrende faktorer i form af løft under knæhøjde, asymmetriske løft og med foroverbøjet ryg.</p>\r\n<p class=\"TekstV\">Arbejdsgiveren får ikke påbud om brug af autoriseret arbejdsmiljørådgiver, hvis arbejdsgiveren inden for det seneste år har løst et identisk arbejdsmiljøproblem på samme arbejdsplads, og løsningen umiddelbart kan overføres.</p>\r\n<p class=\"TekstV\">Der er ikke oplysninger om, at [virksomheden] inden for det seneste år har løst et identisk arbejdsmiljøproblem på samme arbejdssted, hvor løsningen umiddelbart kan overføres, hvorfor påbuddet om brug af autoriseret rådgiver skal efterkommes.</p>\r\n<p class=\"TekstV\">[Adressat udeladt] har anført, at det af Arbejdstilsynets vejledning om rådgivningspåbud fremgår, at det er en forudsætning for, at der kan påbydes brug af autoriseret arbejdsmiljørådgiver, at der er tale om, at to personer løfter mere end 50 kg.</p>\r\n<p class=\"TekstV\">Arbejdsmiljøklagenævnet skal hertil henvise til, at Arbejdstilsynet har oplyst, at vejledningen skal forstås således, at grænsen er 25 kg x 2 = 50 kg, når 2 personer løfter tæt ved kroppen. Tilsvarende vil grænsen være 7 kg x 2 = 14 kg ved tomandsløft i ¾ arms afstand, hvilket nævnet er enig i.</p>\r\n<p class=\"TekstV\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Kapitelnummer\">R E G L E R</p>\r\n<p class=\"TekstV\">Arbejdsmiljøklagenævnet har ved afgørelsen benyttet følgende regler:</p>\r\n<p class=\"TekstV\">Om løft:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 38, stk. 1, i lov om arbejdsmiljø jf. lovbekendtgørelse nr. 1072 af 7. september 2010</p>\r\n   <p class=\"Liste1\">\r\n      <span class=\"Liste1Nr\">–</span> § 3, i Arbejdstilsynets bekendtgørelse nr. 1164 af 16. december 1992 om manuel håndtering.</p>\r\n</p>\r\n<p class=\"TekstV\">Om autoriseret arbejdsmiljørådgiver:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77 a, i lov om arbejdsmiljø jf. lovbekendtgørelse nr. 1072 af 7. september 2010</p>\r\n   <p class=\"Liste1\">\r\n      <span class=\"Liste1Nr\">–</span> § 6, § 9, stk. 1 og § 43, stk. 1, i Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere.</p>\r\n</p>\r\n<p class=\"TekstV\">Reglerne kan læses på de følgende sider.</p>\r\n<p class=\"Kapitelnummer\">OPLYSNINGERNE  I  SAGEN</p>\r\n<p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet samt brev fra [Adressat udeladt] af 22. november 2011.</p>\r\n<p class=\"Kapitelnummer\">På klagenævnets vegne</p>\r\n<p class=\"Kapitelnummer\">[Adressat udeladt]</p>\r\n<p class=\"TekstoverskriftVenstreN\">Regler</p>\r\n<p class=\"TekstoverskriftVenstreN\">Lov om arbejdsmiljø, jf. lovbekendtgørelse nr. 1072 af 7. september 2010</p>\r\n<p class=\"Kapitelnummer\">Kapitel 5</p>\r\n<p class=\"Kapiteloverskrift\">Arbejdets udførelse</p>\r\n<p class=\"Paragraftekst\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"Stk\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"Kapitelnummer\">Kapitel 13</p>\r\n<p class=\"Kapiteloverskrift\">Arbejdstilsynet</p>\r\n<p class=\"Paragraftekst\">\r\n   <span class=\"Bold\">§ 77 a.</span> Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\r\n<p class=\"Stk\">\r\n   <span class=\"Italic\">Stk. 2.</span> Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.</p>\r\n<p class=\"TekstoverskriftVenstreN\">Arbejdstilsynets bekendtgørelse nr. 1164 af 16. december 1992 om manual håndtering</p>\r\n<p class=\"Kapitelnummer\">Kapitel 2</p>\r\n<p class=\"Kapiteloverskrift\">Arbejdets udførelse</p>\r\n<p class=\"Paragraftekst\">\r\n   <span class=\"Bold\">§ 3.</span> Arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"Stk\">\r\n   <span class=\"Italic\">Stk. 2.</span> Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.</p>\r\n<p class=\"Stk\">\r\n   <span class=\"Italic\">Stk. 3.</span> Hvis dette ikke er muligt, skal der træffes effektive foranstaltninger til imødegåelse af risikoen.</p>\r\n<p class=\"TekstoverskriftVenstreN\">Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere</p>\r\n<p class=\"Kapitelnummer\">Kapitel 2</p>\r\n<p class=\"Kapiteloverskrift\">Påbud om brug af autoriserede arbejdsmiljørådgivere</p>\r\n<p class=\"Paragraftekst\">\r\n   <span class=\"Bold\">§ 6.</span> Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og</p>\r\n   <p class=\"Liste1\">\r\n      <span class=\"Liste1Nr\">2)</span> konstateret ved tilsyn med arbejde tilknyttet én produktionsenhed.</p>\r\n</p>\r\n<p class=\"Stk\">\r\n   <span class=\"Italic\">Stk. 2.</span> Der afgives ikke påbud efter stk. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n<p class=\"Kapitelnummer\">Kapitel 3</p>\r\n<p class=\"Kapiteloverskrift\">Komplekse og alvorlige overtrædelser af arbejdsmiljølovgivningen</p>\r\n<p class=\"Tekstoverskrift\">Det ergonomiske område.</p>\r\n<p class=\"Paragraftekst\">\r\n   <span class=\"Bold\">§ 9.</span> Løft af byrder, der udføres som led i den sædvanlige arbejdsfunktion,</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> ved vægtgrænser, der overstiger 25 kg tæt ved kroppen, 15 kg i underarms afstand eller 7 kg i 3/4 arms afstand, og</p>\r\n   <p class=\"Liste1\">\r\n      <span class=\"Liste1Nr\">2)</span> der samtidigt forekommer en eller flere forværrende faktorer i form af uhåndterlig eller ustabil byrde, asymmetrisk løft, løft over skulderhøjde eller under knæhøjde, bæring af byrden mere end 2 meter, utilstrækkelig plads og uhensigtsmæssigt underlag.</p>\r\n</p>\r\n<p class=\"Stk\">\r\n   <span class=\"Italic\">Stk. 2.</span> Når der ikke er udviklet egnede tekniske løsninger på løft, der overstiger grænserne i stk. 1, afgives påbud til virksomheden om brug af autoriseret rådgivning ved gennemførelse af midlertidige foranstaltninger med henblik på at nedbringe belastningen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/09/2012"
        },
        {
            "displayName": "Accession",
            "displayValue": "W20120943225"
        },
        {
            "displayName": "Entydig dokumentidentifikation",
            "displayValue": "BE005157"
        },
        {
            "displayName": "Dato for indlæggelse",
            "displayValue": "02/02/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9432"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "29/03/2012"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "7000161-12 og 7000277-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}