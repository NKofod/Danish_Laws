{
    "id": 112101,
    "title": "1996 LSF 72   FORSLAG TIL LOV OM ÆNDRING AF LOV OM KOMMUNALE VALG (ÆNDRINGER VEDRØRENDE   VALGLISTER OG BREVSTEMMEAFGIVNING) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 72",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 72 </P>  \r\n\r\n<P></P>  \r\n\r\n<P>Forslag til Lov om ændring af lov om kommunale valg (Ændringer vedrørende  \r\n\r\n valglister og brevstemmeafgivning) </P>  \r\n\r\n<P></P>  \r\n\r\n<P>Fremsat af indenrigsministeren (Birte Weiss) </P>  \r\n\r\n<P></P>  \r\n\r\n<P>den 14. november 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 20. december 1996 </P>  \r\n\r\n<P></P>  \r\n\r\n<P><a href=\"document.aspx?accn=A19970001830\"> Lov nr. 18 af 13/01/1997</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 140 af 8. marts 1989 om kommunale valg, som ændret ved lov nr.  \r\n\r\n 208 af 29. marts 1995 og § 21 i lov nr. 386 af 22. maj 1996, foretages  \r\n\r\n følgende ændringer: </P>  \r\n\r\n<P> <B>1.</B> I <I>§ 8, stk. 3,</I> ændres &#187;fredagen 11&#171; til:  \r\n\r\n &#187;tirsdagen 7&#171;. </P>  \r\n\r\n<P> <B>2.</B> I <I>§ 60, stk. 1, nr. 3, 1. pkt.,</I> indsættes efter  \r\n\r\n &#187;Daghjem&#171;: &#187;og dagcentre&#171;. </P>  \r\n\r\n<P> <B>3.</B> I <I>§ 60, stk. 1, nr. 3, 2. pkt.,</I> indsættes efter  \r\n\r\n &#187;daghjem&#171;: &#187;eller dagcenter&#171;. </P>  \r\n\r\n<P> <B>4.</B> I <I>§ 60, stk. 1,</I> indsættes som <I>nr. 4:</I>  </P>  \r\n\r\n<P>&#187;4) Almene ældreboliger, der er omfattet af lov om almene boliger  \r\n\r\n m.v., og ældreboliger, der er omfattet af den tidligere lov om boliger for  \r\n\r\n ældre og personer med handicap, jf. lovbekendtgørelse nr. 316 af 24. april  \r\n\r\n 1996. Kommunalbestyrelsen kan dog beslutte, at brevstemmeafgivning i  \r\n\r\n ældreboliger i stedet skal ske efter reglerne i stk. 3 om brevstemmeafgivning  \r\n\r\n i hjemmet.&#171; </P>  \r\n\r\n<P> <B>5.</B> I <I>§ 61, stk. 2,</I> ændres &#187;§ 60, stk. 1, nr. 2-3&#171;  \r\n\r\n til: &#187;§ 60, stk. 1, nr. 2-4&#171;. </P>  \r\n\r\n<P> <B>6.</B> I <I>§ 66</I> indsættes som <I>stk. 3: </I></P>  \r\n\r\n<P>&#187;Stk. 3. Indenrigsministeren kan bestemme, at følgebreve og  \r\n\r\n yderkuverter, der er tilvejebragt af kommunalbestyrelsen, skal sidestilles  \r\n\r\n med følgebreve og yderkuverter tilvejebragt af indenrigsministeren.&#171;  \r\n\r\n</P>  \r\n\r\n<P> <B>7.</B> I <I>§ 70</I> indsættes som <I>stk. 4: </I></P>  \r\n\r\n<P>&#187;Stk. 4. Hvis det på grundlag af oplysningerne om afsenderen på  \r\n\r\n yderkuverten ikke kan afgøres, i hvilket afstemningsområde afsenderen er  \r\n\r\n optaget på valglisten, bestemmer kommunalbestyrelsen, hvilket  \r\n\r\n afstemningsområde den pågældende brevstemme skal henregnes til i henseende  \r\n\r\n til valgstyrernes kontrol af, om brevstemmen kan komme i betragtning, jf. §  \r\n\r\n 71.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. april 1997. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 140 af 8. marts 1989 om kommunale valg, som ændret ved lov nr.  \r\n\r\n 208 af 29. marts 1995 og § 21 i lov nr. 386 af 22. maj 1996, foretages  \r\n\r\n følgende ændringer: </P>  \r\n\r\n<P> <B>1.</B> I <I>§ 8, stk. 3,</I> ændres &#187;fredagen 11&#171; til:  \r\n\r\n &#187;tirsdagen 7&#171;. </P>  \r\n\r\n<P> <B>2.</B> I <I>§ 60, stk. 1, nr. 3, 1. pkt.,</I> indsættes efter  \r\n\r\n &#187;Daghjem&#171;: &#187;og dagcentre&#171;. </P>  \r\n\r\n<P> <B>3.</B> I <I>§ 60, stk. 1, nr. 3, 2. pkt.,</I> indsættes efter  \r\n\r\n &#187;daghjem&#171;: &#187;eller dagcenter&#171;. </P>  \r\n\r\n<P> <B>4.</B> I <I>§ 60, stk. 1,</I> indsættes som <I>nr. 4:</I>  </P>  \r\n\r\n<P>&#187;4) Almene ældreboliger, der er omfattet af lov om almene boliger  \r\n\r\n m.v., og ældreboliger, der er omfattet af den tidligere lov om boliger for  \r\n\r\n ældre og personer med handicap, jf. lovbekendtgørelse nr. 316 af 24. april  \r\n\r\n 1996. Kommunalbestyrelsen kan dog beslutte, at brevstemmeafgivning i  \r\n\r\n ældreboliger i stedet skal ske efter reglerne i stk. 3 om brevstemmeafgivning  \r\n\r\n i hjemmet.&#171;. </P>  \r\n\r\n<P> <B>5.</B> I <I>§ 61, stk. 2,</I> ændres &#187;§ 60, stk. 1, nr. 2-3&#171;  \r\n\r\n til: &#187;§ 60, stk. 1, nr. 2-4&#171;. </P>  \r\n\r\n<P> <B>6.</B> I <I>§ 66</I> indsættes som <I>stk. 3:</I>  </P>  \r\n\r\n<P>&#187; <I>Stk. 3.</I> Indenrigsministeren kan bestemme, at følgebreve og  \r\n\r\n yderkuverter, der er tilvejebragt af kommunalbestyrelsen, skal sidestilles  \r\n\r\n med følgebreve og yderkuverter tilvejebragt af indenrigsministeren.&#171;.  \r\n\r\n</P>  \r\n\r\n<P> <B>7.</B> I <I>§ 70</I> indsættes som <I>stk. 4:</I>  </P>  \r\n\r\n<P>&#187; <I>Stk. 4.</I> Hvis det på grundlag af oplysningerne om afsenderen  \r\n\r\n på yderkuverten ikke kan afgøres, i hvilket afstemningsområde afsenderen er  \r\n\r\n optaget på valglisten, bestemmer kommunalbestyrelsen, hvilket  \r\n\r\n afstemningsområde den pågældende brevstemme skal henregnes til i henseende  \r\n\r\n til valgstyrernes kontrol af, om brevstemmen kan komme i betragtning, jf. §  \r\n\r\n 71.&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. april 1997 </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>1. Formålet med lovforslaget </P>  \r\n\r\n<P>Formålet med lovforslaget er at afkorte fristen for tilflytteres optagelse  \r\n\r\n på valglisten for derved at nedbringe antallet af vælgere, der mister deres  \r\n\r\n stemmeret som følge af, at de flytter fra en kommune til en anden kort tid  \r\n\r\n før valgdagen. </P>  \r\n\r\n<P>Formålet med lovforslaget er endvidere at forbedre mulighederne for, at  \r\n\r\n vælgere, der bor i ældreboliger, kan brevstemme, samt at gennemføre en  \r\n\r\n ajourføring af andre regler om brevstemmeafgivning. De foreslåede ændringer  \r\n\r\n om brevstemmeafgivning svarer til de ændringer, der i 1993-94 blev gennemført  \r\n\r\n i folketingsvalgloven. </P>  \r\n\r\n<P> <I>2. Lovforslagets indhold </I></P>  \r\n\r\n<P>Vedrørende valglister til kommunale valg </P>  \r\n\r\n<P>De gældende regler om valgret og valglister til kommunale valg indebærer,  \r\n\r\n at en vælger, der flytter fra en kommune til en anden senere end fredagen 11  \r\n\r\n dage før valgdagen eller senere end denne dag anmelder flytningen til  \r\n\r\n kommunens folkeregister, ikke har ret til at afgive stemme, hverken i  \r\n\r\n fraflytningskommunen (på grund af manglende valgret) eller i  \r\n\r\n tilflytningskommunen (på grund af manglende optagelse på valglisten). Dersom  \r\n\r\n flytningen sker inden for samme amtskommune, vil den flyttende vælger dog  \r\n\r\n kunne stemme til amtsrådsvalget. </P>  \r\n\r\n<P>Det skønnes, at ca. 10.000 vælgere ved hvert kommunalvalg mister deres  \r\n\r\n stemmeret som følge af flytning fra en kommune til en anden kort tid før  \r\n\r\n valgdagen. </P>  \r\n\r\n<P>Ved folketingsvalg og Europa-Parlamentsvalg er der derimod ingen vælgere,  \r\n\r\n der mister deres stemmeret som følge af flytning fra en kommune til en anden  \r\n\r\n kort tid før valget. Det skyldes, at valgretten ved disse valg ikke er  \r\n\r\n betinget af fast bopæl i en bestemt kommune, men af fast bopæl i riget. </P>  \r\n\r\n<P>Indtil 1981 indebar reglerne om (manuel) udarbejdelse af valglister til  \r\n\r\n kommunale valg, at man skulle være flyttet til en kommune senest 14 dage før  \r\n\r\n valgdagen for at blive optaget på valglisten. I 1981 blev der indført regler  \r\n\r\n om maskinel udskrivning af valglister på grundlag af oplysningerne i  \r\n\r\n CPR-registret. I forbindelse hermed blev den hidtidige 14-dages frist  \r\n\r\n forlænget til en 18-dages frist. I 1985 blev 18-dages fristen afkortet til en  \r\n\r\n 11-dages frist. Af tekniske og administrative grunde var det dengang ikke  \r\n\r\n muligt at foretage en yderligere afkortning af fristen for optagelse af  \r\n\r\n tilflyttere på valglisten. </P>  \r\n\r\n<P>På baggrund af udviklingen inden for informationsteknologien siden 1985,  \r\n\r\n herunder den teknologiske udvikling vedrørende CPR-registret, har  \r\n\r\n Indenrigsministeriet i samarbejde med de kommunale parter foretaget en  \r\n\r\n undersøgelse og vurdering af, om det nu vil være teknisk muligt og  \r\n\r\n administrativt forsvarligt at foretage en yderligere afkortning af fristen  \r\n\r\n for tilflytteres optagelse på valglisten. Resultatet af disse undersøgelser  \r\n\r\n og overvejelser er, at 11-dages fristen vil kunne afkortes til en 7-dages  \r\n\r\n frist. </P>  \r\n\r\n<P>Den gældende 11-dages frist foreslås derfor afkortet til en 7-dages frist.  \r\n\r\n Med hensyn til den praktiske tilrettelæggelse af valglisteudarbejdelsen og  \r\n\r\n den hermed forbundne udsendelse af valgkort ved en 7-dages frist henvises til  \r\n\r\n bemærkningerne nedenfor til lovforslagets § 1, nr. 1. </P>  \r\n\r\n<P>Det skønnes, at 3.000-5.000 vælgere vil opnå stemmeret som følge af  \r\n\r\n afkortningen af 11-dages fristen til en 7-dages frist. Afkortningen af  \r\n\r\n 11-dages fristen vil ikke blot få betydning ved indenlandske flytninger, men  \r\n\r\n også ved tilflytninger fra Færøerne, Grønland og udlandet. </P>  \r\n\r\n<P> <I>Vedrørende brevstemmeafgivning</I>  </P>  \r\n\r\n<P>De foreslåede ændringer vedrørende brevstemmeafgivning svarer til dem, der  \r\n\r\n er gennemført i folketingsvalgloven (lov nr. 223 af 6. april 1994). I de  \r\n\r\n almindelige bemærkninger til lovforslaget om ændring af folketingsvalgloven  \r\n\r\n (Folketingstidende 1993-94, Tillæg A, spalte 5991) var ændringerne beskrevet  \r\n\r\n og begrundet således: </P>  \r\n\r\n<P>&#187;Efter de gældende regler er ældreboliger ikke omfattet af reglerne  \r\n\r\n om brevstemmeafgivning på institutioner. Brevstemmeafgivning i ældreboliger  \r\n\r\n kan derfor kun finde sted efter reglerne om brevstemmeafgivning i vælgerens  \r\n\r\n hjem, dvs. efter at den pågældende vælger senest 12 dage før valgdagen har  \r\n\r\n indsendt en anmodning til kommunen herom. Flere kommuner har over for  \r\n\r\n Indenrigsministeriet givet udtryk for, at kommunalbestyrelsen bør have adgang  \r\n\r\n til at bestemme, at brevstemmeafgivningen i ældreboliger skal finde sted  \r\n\r\n efter samme regler som på plejehjem. Ældreboliger er ofte indrettet i  \r\n\r\n tidligere plejehjem, eller i tilknytning hertil, og beboerne har ofte samme  \r\n\r\n behov for at brevstemme som beboere på plejehjem. Det er derfor  \r\n\r\n uhensigtsmæssigt, at brevstemmeafgivningen i ældreboliger ikke kan foregå  \r\n\r\n efter de samme regler som på plejehjem. Af tilsvarende grunde bør dagcentre  \r\n\r\n sidestilles med daghjem i henseende til brevstemmeafgivning. </P>  \r\n\r\n<P>Vedrørende brevstemmematerialet foreslås indsat en bestemmelse om, at  \r\n\r\n følgebreve og yderkuverter tilvejebragt af kommunalbestyrelsen skal kunne  \r\n\r\n sidestilles med følgebreve og yderkuverter tilvejebragt af  \r\n\r\n indenrigsministeren. Formålet hermed er at åbne mulighed for en forenkling af  \r\n\r\n brevstemmeafgivningen, navnlig på folkeregistrene, ved anvendelse af  \r\n\r\n maskinelt udskrevne følgebreve m.v. </P>  \r\n\r\n<P>Vedrørende brevstemmeafgivning foreslås endvidere indsat en bestemmelse i  \r\n\r\n loven, der tydeliggør, hvordan kommunalbestyrelsen skal forholde sig med  \r\n\r\n hensyn til brevstemmer, hvor det ikke på grundlag af oplysningerne i  \r\n\r\n rubrikken på bagsiden af yderkuverten kan fastslås, i hvilket  \r\n\r\n afstemningsområde afsenderen er optaget på valglisten.&#171; </P>  \r\n\r\n<P> <I>3. Lovforslagets økonomiske og administrative konsekvenser m.v.</I>  \r\n\r\n</P>  \r\n\r\n<P>Lovforslaget vil medføre en mindre merudgift for kommunerne til  \r\n\r\n udskrivning af en 7.-dags tilflytter- og sletteliste til hovedvalglisten med  \r\n\r\n tilhørende udskrivning og udsendelse af valgkort til vælgerne på  \r\n\r\n tilflytterlisten. </P>  \r\n\r\n<P>Lovforslaget medfører ingen erhvervsøkonomiske eller miljømæssige  \r\n\r\n konsekvenser. Lovforslaget indeholder heller ikke EU-retlige aspekter. </P>  \r\n\r\n<P> <I>4. Forhandlinger om lovforslaget</I>  </P>  \r\n\r\n<P>Lovforslaget har været forelagt for Justitsministeriet, Finansministeriet,  \r\n\r\n Statsministeriet, Kommunernes Landsforening samt Københavns, Frederiksberg,  \r\n\r\n Odense, Århus og Aalborg Kommuner. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Forslaget indebærer, at vælgere, der er flyttet til en kommune senest  \r\n\r\n tirsdagen 7 dage før valgdagen, og som senest denne dag har anmeldt  \r\n\r\n flytningen til kommunens folkeregister, skal optages på valglisten i  \r\n\r\n tilflytningskommunen. Efter de gældende regler er fristen for optagelse på  \r\n\r\n valglisten i tilflytningskommunen fredagen 11 dage før valgdagen. Den  \r\n\r\n afkortede frist gælder såvel for vælgere, der tilflytter fra en anden  \r\n\r\n kommune, som for vælgere, der tilflytter fra Færøerne, Grønland eller  \r\n\r\n udlandet. Om baggrunden for forslaget henvises til de almindelige  \r\n\r\n bemærkninger. </P>  \r\n\r\n<P>Valglisten skal som hidtil bestå af en hovedliste og en tilflytterliste.  \r\n\r\n På hovedlisten optages de vælgere, der senest fredagen 18 dage før valgdagen  \r\n\r\n er flyttet til kommunen, og som senest denne dag har anmeldt flytningen til  \r\n\r\n kommunens folkeregister. På tilflytterlisten optages de vælgere, der ikke er  \r\n\r\n optaget på hovedlisten, men som senest tirsdagen 7 dage før valgdagen er  \r\n\r\n flyttet til kommunen, og som senest denne dag har anmeldt flytningen til  \r\n\r\n kommunens folkeregister. </P>  \r\n\r\n<P>Rent praktisk vil tilflytterlisten - i hvert fald indtil der er opnået  \r\n\r\n erfaringer med en 7.-dags tilflytter(-og slette)liste - komme til at bestå af  \r\n\r\n to lister, dels den hidtidige 11.-dags liste, dels en 7.-dags liste bestående  \r\n\r\n af de vælgere, der senest tirsdagen 7 dage før valgdagen er flyttet til  \r\n\r\n kommunen og som senest denne dag har anmeldt flytningen til kommunens  \r\n\r\n folkeregister, men ikke er optaget hverken på hovedlisten eller 11.-dags  \r\n\r\n listen. </P>  \r\n\r\n<P>De fornødne regler om udarbejdelse af tilflytterlisten i to omgange vil  \r\n\r\n blive fastsat i henhold til lovens § 9, stk. 4, hvorefter indenrigsministeren  \r\n\r\n kan fastsætte nærmere regler om udarbejdelsen af valglister og disses  \r\n\r\n indretning. </P>  \r\n\r\n<P>Til nr. 2 og 3 </P>  \r\n\r\n<P>Ændringerne af § 60, stk. 1, nr. 3, 1. og 2. pkt., svarer til de  \r\n\r\n ændringer, der er gennemført i folketingsvalglovens § 54, stk. 1, nr. 3, 1.  \r\n\r\n og 2. pkt., jf. de almindelige bemærkninger til lovforslaget. Ved ændringerne  \r\n\r\n skabes der hjemmel til, at kommunalbestyrelsen også ved kommunale valg kan  \r\n\r\n foranstalte brevstemmeafgivning på dagcentre på samme måde som på daghjem.  \r\n\r\n</P>  \r\n\r\n<P>Til nr. 4 </P>  \r\n\r\n<P>Den foreslåede nye bestemmelse i § 60, stk. 1, der skaber hjemmel til at  \r\n\r\n foranstalte brevstemmeafgivning i almene ældreboliger m.v. efter samme regler  \r\n\r\n som på plejehjem, svarer indholdsmæssigt til den bestemmelse, der er indsat i  \r\n\r\n folketingsvalglovens § 54, stk. 1, jf. de almindelige bemærkninger til  \r\n\r\n lovforslaget. </P>  \r\n\r\n<P>Ved affattelsen af forslaget er der endvidere taget hensyn til, at  \r\n\r\n hovedparten af de ældreboliger, der hidtil har været omfattet af loven om  \r\n\r\n boliger for ældre og personer med handicap, med virkning fra 1. januar 1997  \r\n\r\n vil være omfattet af loven om almene boliger m.v., jf. lov nr. 374 af 22. maj  \r\n\r\n 1996. </P>  \r\n\r\n<P>Forslag til ændring af folketingsvalglovens § 54, stk. 1, som følge af  \r\n\r\n loven om almene boliger m.v. er indeholdt i § 14, nr. 1, i forslag til lov om  \r\n\r\n ændring af lov om byfornyelse og boligforbedring, lov om privat byfornyelse,  \r\n\r\n lov om leje og forskellige andre love, fremsat af boligministeren den 9.  \r\n\r\n oktober 1996 (lovforslag nr. <B>L 26</B> ). </P>  \r\n\r\n<P>Til nr. 5 </P>  \r\n\r\n<P>Forslaget indebærer, at bestemmelsen i lovens § 61, stk. 2, om afgivelse  \r\n\r\n af brevstemmer til to stemmemodtagere udpeget blandt de tilforordnede vælgere  \r\n\r\n også kommer til at omfatte brevstemmeafgivningen i ældreboliger omfattet af  \r\n\r\n lov om almene boliger m.v. og den tidligere lov om boliger for ældre og  \r\n\r\n personer med handicap. Et tilsvarende forslag til ændring af  \r\n\r\n folketingsvalglovens § 55, stk. 2, er indeholdt i § 14, nr. 2, i forslag til  \r\n\r\n lov om ændring af lov om byfornyelse og boligforbedring, lov om privat  \r\n\r\n byfornyelse, lov om leje og forskellige andre love, fremsat af  \r\n\r\n boligministeren den 9. oktober 1996 (Lovforslag nr. <B>L 26</B> ). </P>  \r\n\r\n<P>Til nr. 6 og 7 </P>  \r\n\r\n<P>Forslagene til nye bestemmelser i § 66 om brevstemmemateriale og § 70 om  \r\n\r\n registrering og kontrol af brevstemmer svarer til de bestemmelser, der er  \r\n\r\n indsat i folketingsvalglovens § 60 og § 64, jf. de almindelige bemærkninger  \r\n\r\n til lovforslaget. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven træder i kraft den 1. april 1997, således at loven  \r\n\r\n finder anvendelse ved de kommunale valg, der skal afholdes tirsdag den 18.  \r\n\r\n november 1997. </P>  \r\n\r\n<P>Skriftlig fremsættelse </P>  \r\n\r\n<P> <B>Indenrigsministeren</B> (Birte Weiss): </P>  \r\n\r\n<P>Jeg tillader mig herved for det høje Ting at fremsætte: </P>  \r\n\r\n<P> <I>Forslag til lov om ændring af lov om kommunale valg. (Ændringer  \r\n\r\n vedrørende valglister og brevstemmeafgivning).</I>  </P>  \r\n\r\n<P>(Lovforslag nr. L 72). </P>  \r\n\r\n<P>Formålet med lovforslaget er at afkorte fristen for tilflytteres optagelse  \r\n\r\n på valglisten for derved at nedbringe antallet af vælgere, der mister deres  \r\n\r\n stemmeret som følge af, at de kort tid før valgdagen flytter fra en kommune  \r\n\r\n til en anden. </P>  \r\n\r\n<P>Formålet med lovforslaget er endvidere at forbedre mulighederne for, at  \r\n\r\n vælgere, der bor i ældreboliger, kan brevstemme, samt at gennemføre en  \r\n\r\n ajourføring af andre regler om brevstemmeafgivning. </P>  \r\n\r\n<P>De gældende regler om valgret og valglister til kommunale valg indebærer,  \r\n\r\n at en vælger, der senere end 11 dage før valgdagen flytter fra en kommune til  \r\n\r\n en anden, ikke har ret til at afgive sin stemme til valget. Vælgeren kan ikke  \r\n\r\n stemme i fraflytningskommunen, fordi vedkommende ikke mere opfylder  \r\n\r\n bopælsbetingelsen for valgret i denne kommune. Vælgeren kan heller ikke  \r\n\r\n stemme i tilflytningskommunen, fordi vedkommende ikke opfylder de tidsmæssige  \r\n\r\n betingelser for at blive optaget på valglisten i denne kommune, og idet ingen  \r\n\r\n kan afgive stemme uden at være optaget på valglisten. Dersom flytningen sker  \r\n\r\n inden for samme amtskommune, vil den flyttende dog kunne stemme til  \r\n\r\n amtsrådsvalget. </P>  \r\n\r\n<P>Vælgere, der tilflytter fra Færøerne, Grønland eller udlandet senere end  \r\n\r\n 11 dage før valgdagen, har heller ikke ret til at afgive stemme. </P>  \r\n\r\n<P>I mange år var fristen for optagelse af tilflyttere på valglisten 14 dage  \r\n\r\n før valgdagen. I 1981 blev fristen forlænget til 18 dage før valgdagen, men  \r\n\r\n derefter afkortet til 11 dage før valgdagen i 1985. Udviklingen inden for  \r\n\r\n informationsteknologien i den forløbne tid siden 1985 har nu gjort det både  \r\n\r\n teknisk muligt og administrativt forsvarligt at afkorte 11-dages fristen til  \r\n\r\n en 7-dages frist. Det skønnes, at 3.000-5.000 vælgere vil opnå stemmeret som  \r\n\r\n følge af denne afkortning. </P>  \r\n\r\n<P>De foreslåede ændringer på brevstemmeområdet svarer til de ændringer, der  \r\n\r\n blev gennemført i folketingsvalgloven i 1993-94. Det drejer sig således om  \r\n\r\n forslag, som Folketinget tidligere har tilsluttet sig. </P>  \r\n\r\n<P>Idet jeg i øvrigt henviser til lovforslagets bemærkninger, skal jeg  \r\n\r\n indstille lovforslaget til Tingets velvillige behandling. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov nr. 140 af 8. marts 1989 om kommunale valg, som ændret ved lov nr.  \r\n\r\n 208 af 29. marts 1995 og § 21 i lov nr. 386 af 22. maj 1996, foretages  \r\n\r\n følgende ændringer: </P>  \r\n\r\n<P> <B>1.</B> I <I>§ 8, stk. 3,</I> ændres &#187;fredagen 11&#171; til:  \r\n\r\n &#187;tirsdagen 7&#171;. </P>  \r\n\r\n<P> <B>§ 8.</B> I de år, hvor nyvalg finder sted, skal kommunalbestyrelsen  \r\n\r\n udarbejde en valgliste over kommunens vælgere. Valglisten skal udarbejdes for  \r\n\r\n hvert afstemningsområde i kommunen. Valglisten består af en hovedliste og en  \r\n\r\n tilflytterliste. </P>  \r\n\r\n<P> <I>Stk. 2.</I> På hovedlisten skal optages de vælgere, der senest  \r\n\r\n fredagen 18 dage før valgdagen er flyttet til kommunen, og som senest denne  \r\n\r\n dag har anmeldt flytningen til kommunens folkeregister. </P>  \r\n\r\n<P> <I>Stk. 3.</I> På tilflytterlisten skal optages de vælgere, der ikke er  \r\n\r\n optaget på hovedlisten, og som senest fredagen 11 dage før valgdagen er  \r\n\r\n flyttet til kommunen, og som senest denne dag har anmeldt flytningen til  \r\n\r\n kommunens folkeregister. </P>  \r\n\r\n<P> <I>Stk. 4.</I> Vælgere, der senest fredagen 18 dage før valgdagen er  \r\n\r\n flyttet inden for kommunen, og som senest på denne dag har anmeldt flytningen  \r\n\r\n til kommunens folkeregister, skal optages på hovedlisten under den nye bopæl.  \r\n\r\n Vælgere, der senere end fredagen 18 dage før valgdagen er flyttet inden for  \r\n\r\n kommunen, eller som senere end denne dag har anmeldt flytningen til kommunens  \r\n\r\n folkeregister, skal forblive optaget på valglisten under den hidtidige bopæl.  \r\n\r\n</P>  \r\n\r\n<P> <B>2.</B> I <I>§ 60, stk. 1, nr. 3, 1. pkt.,</I> indsættes efter  \r\n\r\n &#187;Daghjem&#171;: &#187;og dagcentre&#171;. </P>  \r\n\r\n<P> <B>3.</B> I <I>§ 60, stk. 1, nr. 3, 2. pkt.,</I> indsættes efter  \r\n\r\n &#187;daghjem&#171;: &#187;eller dagcenter&#171;. </P>  \r\n\r\n<P> <B>4.</B> I <I>§ 60, stk. 1,</I> indsættes som <I>nr. 4:</I>  </P>  \r\n\r\n<P>&#187;4) Almene ældreboliger, der er omfattet af lov om almene boliger  \r\n\r\n m.v., og ældreboliger, der er omfattet af den tidligere lov om boliger for  \r\n\r\n ældre og personer med handicap, jf. lovbekendtgørelse nr. 316 af 24. april  \r\n\r\n 1996. Kommunalbestyrelsen kan dog beslutte, at brevstemmeafgivning i  \r\n\r\n ældreboliger i stedet skal ske efter reglerne i stk. 3 om brevstemmeafgivning  \r\n\r\n i hjemmet.&#171;. </P>  \r\n\r\n<P> <B>§ 60.</B> Vælgere, der er indlagt på eller optaget i følgende  \r\n\r\n institutioner, kan brevstemme i institutionen: </P>  \r\n\r\n<P>1) Sygehuse. </P>  \r\n\r\n<P>2) Plejehjem, herunder særlige plejehjem, og beskyttede boliger, der  \r\n\r\n drives efter reglerne i bistandsloven. </P>  \r\n\r\n<P>3) Daghjem, institutioner for voksne personer med vidtgående fysiske eller  \r\n\r\n psykiske handicap, der drives efter reglerne i bistandsloven, samt  \r\n\r\n døgninstitutioner for voksne, der drives efter nævnte lovs  \r\n\r\n forsøgsbestemmelser. Kommunalbestyrelsen kan dog beslutte, at der ikke skal  \r\n\r\n foretages brevstemmeafgivning på et daghjem, eller at brevstemmeafgivning i  \r\n\r\n en institution i stedet skal ske efter reglerne i stk. 3 om  \r\n\r\n brevstemmeafgivning i hjemmet. </P>  \r\n\r\n<P> <I>Stk. 2.</I> Vælgere, der er indsat i en af kriminalforsorgens  \r\n\r\n anstalter eller arresthuse, kan brevstemme i institutionen. </P>  \r\n\r\n<P> <I>Stk. 3.</I> Vælgere, der på grund af sygdom eller manglende førlighed  \r\n\r\n ikke vil kunne møde frem på afstemningsstedet, kan brevstemme i hjemmet,  \r\n\r\n medmindre de har mulighed for at stemme i en af de institutioner eller  \r\n\r\n boliger, det er nævnt i stk. 1. Anmodning om at brevstemme i hjemmet skal  \r\n\r\n indgives senest kl. 18 torsdagen 12 dage før valgdagen. Anmodningen skal  \r\n\r\n indgives til folkeregistret i opholdskommunen. Anmodning kan tidligst  \r\n\r\n indgives tirsdagen 4 uger før valgdagen. </P>  \r\n\r\n<P> <I>Stk. 4.</I> Vælgere, der har bopæl på afsides beliggende øer, der ikke  \r\n\r\n udgør et selvstændigt afstemningsområde, kan brevstemme på øen. </P>  \r\n\r\n<P> <B>5.</B> I <I>§ 61, stk. 2,</I> ændres &#187;§ 60, stk. 1, nr. 2-3&#171;  \r\n\r\n til: &#187;§ 60, stk. 1, nr. 2-4&#171;. </P>  \r\n\r\n<P> <B>§ 61.</B> Brevstemmer efter § 60, stk. 1, nr. 1, og stk. 2, afgives  \r\n\r\n til 2 stemmemodtagere, der er ansat i kommunens forvaltning eller på  \r\n\r\n institutionen. </P>  \r\n\r\n<P> <I>Stk. 2.</I> Brevstemmer efter § 60, stk. 1, nr. 2-3, og stk. 3,  \r\n\r\n afgives til 2 stemmemodtagere, der er udpeget blandt de tilforordnede  \r\n\r\n vælgere, jf. § 17, stk. 1. </P>  \r\n\r\n<P> <I>Stk. 3.</I> På de øer, der er nævnt i § 60, stk. 4, udpeger  \r\n\r\n kommunalbestyrelsen en eller flere vælgere til at fungere som  \r\n\r\n brevstemmemodtagere. </P>  \r\n\r\n<P> <B>6.</B> I <I>§ 66</I> indsættes som <I>stk. 3:</I>  </P>  \r\n\r\n<P>&#187; <I>Stk. 3.</I> Indenrigsministeren kan bestemme, at følgebreve og  \r\n\r\n yderkuverter, der er tilvejebragt af kommunalbestyrelsen, skal sidestilles  \r\n\r\n med følgebreve og yderkuverter tilvejebragt af indenrigsministeren.&#171;.  \r\n\r\n</P>  \r\n\r\n<P> <B>§ 66.</B> Brevstemmematerialet til brevstemmeafgivning her i landet  \r\n\r\n består af en stemmeseddel til kommunalbestyrelsesvalget med tilhørende  \r\n\r\n konvolut, en stemmeseddel til amtsrådsvalget med tilhørende konvolut samt  \r\n\r\n følgebrev og yderkuvert. Ved brevstemmeafgivning på Færøerne, i Grønland, i  \r\n\r\n udlandet, på danske skibe i udenrigsfart og på danske havanlæg anvendes samme  \r\n\r\n brevstemmemateriale som til folketingsvalg. Indenrigsministeren bestemmer  \r\n\r\n brevstemmematerialets nærmere indhold og udformning. </P>  \r\n\r\n<P> <I>Stk. 2.</I> Indenrigsministeren tilvejebringer brevstemmematerialet.  \r\n\r\n Brevstemmematerialet skal til enhver tid findes på folkeregistrene og de  \r\n\r\n danske repræsentationer i udlandet samt om bord i danske skibe i udenrigsfart  \r\n\r\n og på danske havanlæg uden for dansk område. </P>  \r\n\r\n<P> <B>7.</B> I <I>§ 70</I> indsættes som <I>stk. 4:</I>  </P>  \r\n\r\n<P>&#187; <I>Stk. 4.</I> Hvis det på grundlag af oplysningerne om afsenderen  \r\n\r\n på yderkuverten ikke kan afgøres, i hvilket afstemningsområde afsenderen er  \r\n\r\n optaget på valglisten, bestemmer kommunalbestyrelsen, hvilket  \r\n\r\n afstemningsområde den pågældende brevstemme skal henregnes til i henseende  \r\n\r\n til valgstyrernes kontrol af, om brevstemmen kan komme i betragtning, jf. §  \r\n\r\n 71.&#171;. </P>  \r\n\r\n<P> <B>§ 70.</B> Kommunalbestyrelsen anfører tidspunktet for modtagelsen af  \r\n\r\n en brevstemme på yderkuverten. I en protokol anføres det antal brevstemmer,  \r\n\r\n der modtages, og datoen herfor samt det antal brevstemmer, der videresendes  \r\n\r\n til andre kommuner, jf. stk. 2, og datoen herfor. Indenrigsministeren  \r\n\r\n fastsætter regler om protokollens indhold og udformning. </P>  \r\n\r\n<P> <I>Stk. 2.</I> Hvis afsenderen efter sin bopælsangivelse på yderkuverten  \r\n\r\n har bopæl i en anden kommune, skal kommunalbestyrelsen straks videresende  \r\n\r\n brevstemmen til denne. </P>  \r\n\r\n<P> <I>Stk. 3.</I> Kommunalbestyrelsen samler og opgør antallet af  \r\n\r\n brevstemmer for hvert afstemningsområde i kommunen, hvor afsenderne efter  \r\n\r\n deres bopælsangivelse på yderkuverterne er optaget på valglisten.  \r\n\r\n Kommunalbestyrelsen sørger for, at brevstemmerne inden afstemningens  \r\n\r\n begyndelse er afleveret til valgstyrerne på afstemningsstedet i det  \r\n\r\n pågældende afstemningsområde. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/01/1997"
        },
        {
            "displayName": "Accession",
            "displayValue": "199612K00072"
        },
        {
            "displayName": "Entydig dokumentidentifikation",
            "displayValue": "CL007277"
        },
        {
            "displayName": "Dato for førstegangsindlæggelse",
            "displayValue": "14/01/1997"
        },
        {
            "displayName": "Dato for indlæggelse",
            "displayValue": "14/01/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "72"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}