{
    "id": 32178,
    "title": "5.1.3 Skadestuebehandling af berusede personer med kranietraumer ",
    "documentTypeId": "240",
    "isSagsforlobPeriodValid": false,
    "shortName": "KEN nr 15085 af 25/06/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En 34 årig spiritusmisbruger fik et slag i hovedet, faldt, og slog  \r\n\r\n nakken, blev indbragt til skadestuen og døde et par dage senere på sygehuset.  \r\n\r\n Skadestuelægen noterede, at patienten var faldet, havde slået nakken og var  \r\n\r\n voldsomt beruset. Der blev taget røntgenbillede af halshvirvelsøjlen. Det  \r\n\r\n viste intet abnormt, blodtrykket var normalt, pupillerne udvidede men normalt  \r\n\r\n reagerende for lys. Patienten blev kørt hjem. Han indfandt sig dagen efter,  \r\n\r\n idet han mente at have fået alkoholchok. </I> </P>  \r\n\r\n<P> <I>Undersøgelser viste fortsat intet abnormt. Man nåede ikke frem til en  \r\n\r\n diagnose. Manden blev overført til forsorgshjem, her viste alkometertest 0.  \r\n\r\n Hospitalslægen fik oplyst dette, men mente patienten skulle blive på  \r\n\r\n forsorgshjemmet. Senere blev han tilbageført til sygehuset. Lægen  \r\n\r\n diagnostiserede midicin og alkoholforgiftning. Patienten døde et par dage  \r\n\r\n efter. Obduktion viste brud af kraniebasis blodansamling, punktformede  \r\n\r\n blodudtrædninger, hjerteødem og skrumpelever. </I> </P>  \r\n\r\n<P> <I>Patientklagenævnet fandt grundlag for kritik af skadestuelægen for  \r\n\r\n ikke at have indlagt patienten ved indbringelsen på skadestuen. </I> </P>  \r\n\r\n<P> <I>Man fandt desuden grundlag for kritik af den anden skadestuelæge,  \r\n\r\n fordi han ikke tilbageførte patienten til sygehuset. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>5.1.3 Skadestuebehandling af berusede personer  \r\n\r\n med kranietraumer </H1>  \r\n\r\n<P></P>  \r\n\r\n<BR>  \r\n\r\n<P> <I>Beruset person indbragt til skadestuen efter slag i hovedet</I>  </P>  \r\n\r\n<P>En 34-årig mand, der tidligere var narkoman, men nu formentlig alene  \r\n\r\n spiritusmisbruger, kom i klammeri, hvorved han fik et slag i hovedet, faldt  \r\n\r\n om på fortorvet og slog nakken. Han blev indbragt til skadestuen, og døde et  \r\n\r\n par dage senere på sygehuset. </P>  \r\n\r\n<P>På skadestuen noterede lægen, at patienten formentlig var faldet, havde  \r\n\r\n slået sin nakke og var voldsomt beruset. Patienten havde over for politiet  \r\n\r\n tilkendegivet, at han havde ondt i hovedet og i nakken, hvorfor der blev  \r\n\r\n taget røntgenbillede af halshvirvelsøjlen. Billedet viste intet abnormt.  \r\n\r\n Blodtrykket var normalt, pupillerne udvidede (dilaterede), men normalt  \r\n\r\n reagerende for lys. Patienten fik behandlet nogle hudafskrabninger, hvorefter  \r\n\r\n politiet kørte ham hjem. </P>  \r\n\r\n<P>Næste dag indfandt patienten sig på eget initiativ, idet han mente, at han  \r\n\r\n havde fået et &#187;alkoholchok&#171;. Han ville gerne sove, men skønnedes  \r\n\r\n fuldt orienteret. Undersøgelse viste fortsat intet abnormt, jf. ovenfor. Den  \r\n\r\n læge, der nu så ham i skadestuen, nåede ikke frem til en diagnose. </P>  \r\n\r\n<P>Manden blev overført til et forsorgshjem for at sove rusen ud. Her  \r\n\r\n konstaterede man, at blodtrykket var steget og pulsen faldet. En  \r\n\r\n alkometertest viste 0. Patienten var meget sløj og usikker på benene.  \r\n\r\n Sygeplejersken kontaktede lægen for at forhøre sig om formålet med  \r\n\r\n overførslen af patienten i betragtning af, at alkometertest viste 0. Lægen  \r\n\r\n mente efter det oplyste fortsat, at patienten skulle blive på  \r\n\r\n forsorgshjemmet. Senere på aftenen fandt sygeplejersken, at patienten var så  \r\n\r\n dårlig, at han skulle tilbage til sygehuset. </P>  \r\n\r\n<P>Lægen skønnede her, at patienten var mere sløv, end da han så ham  \r\n\r\n tidligere på dagen. Patienten var sløv og træt, men ikke bevidsthedssvækket.  \r\n\r\n Blodtryk og puls, pupiller, refleksforhold i ekstremiteterne viste intet  \r\n\r\n abnormt. Lægen stillede diagnosen forgiftning med medicin og alkohol og  \r\n\r\n ordinerede observation og diverse blodprøver den følgende dag. Lægen  \r\n\r\n tilkaldte ikke sin bagvagt. </P>  \r\n\r\n<P>Patienten blev tiltagende sløv. Et par dage efter, blev han overflyttet  \r\n\r\n til neurokirurgisk afdeling, hvor han afgik ved døden. </P>  \r\n\r\n<P>Obduktionen viste bl.a. brud af kraniebasis på venstre side,  \r\n\r\n blodansamling, punktformede blodudtrædninger samt svært hjerneødem. Desuden  \r\n\r\n blev der påvist udtalt skrumpelever. </P>  \r\n\r\n<P>Både <I>Sundhedsstyrelsen</I> og <I>Patientklagenævnet</I> fandt, at den  \r\n\r\n første skadestuelæge havde udvist manglende omhu, jf. lægelovens § 6, stk. 1,  \r\n\r\n idet hun ud fra de givne oplysninger og på grundlag af sin undersøgelse af  \r\n\r\n patienten burde have indlagt ham i forbindelse med indbringelsen til  \r\n\r\n skadestuen. </P>  \r\n\r\n<P>Endvidere fandt man, at den anden skadestuelæge havde udvist manglende  \r\n\r\n omhu, jf. lægelovens § 6, stk. 1., idet han, med sin viden om, at  \r\n\r\n alkometertest på forsorgshjemmet viste nul, og med den beskrivelse, som  \r\n\r\n sygeplejersken gav lægen, har fejlbedømt situationen. Han burde have  \r\n\r\n foranlediget patienten tilbageført til sygehuset og indlagt ham som ønsket af  \r\n\r\n sygeplejersken. </P>  \r\n\r\n</DIV>",
    "isHistorical": false,
    "editorialNotes": [
        "Offentliggjort i Sundhedsvæsenets Patientklagenævns Årsberetning 1992 s. 34."
    ],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "W19931508525"
        },
        {
            "displayName": "Entydig dokumentidentifikation",
            "displayValue": "CA000089"
        },
        {
            "displayName": "Dato for indlæggelse",
            "displayValue": "08/04/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "15085"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "25/06/1993"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}