{
    "id": 136097,
    "title": "Cirkulære om Kriminalforsorgens mentorordning\\n(Til Kriminalforsorgens institutioner og afdelinger)",
    "documentTypeId": "150",
    "isSagsforlobPeriodValid": true,
    "shortName": "CIR nr 16 af 04/03/2011",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K0\">\r\n   </a>   </p><div class=\"bjelke\">Den fulde tekst</div><p class=\"Titel2\">Cirkulære om Kriminalforsorgens mentorordning</p>\r\n<p class=\"UnderTitel2\">(Til Kriminalforsorgens institutioner og afdelinger)</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Formål</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Mentorordningen er et tilbud til primært unge dømte, der har brug for særlig støtte og vejledning til at opnå en kriminalitetsfri tilværelse.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Mentoren skal i samarbejde med Kriminalforsorgen støtte den unge i at opnå de mål, der opstilles i handleplanen.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Betingelser for at få tilknyttet en mentor</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Kriminalforsorgen kan tildele dømte en mentor, hvis den dømte</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> er 14-25 år,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> er undergivet tilsyn af Kriminalforsorgen, og</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> har et særligt behov for støtte og vejledning, som ikke kan dækkes på anden måde.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Indsatte, der opfylder betingelserne i stk. 1, nr. 1 og 3, kan som led i et udslusningsforløb tildeles en mentor i indtil 3 måneder før forventet løsladelse.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Dømte over 25 år, der er i tilsyn af Kriminalforsorgen, og som har et ganske særligt behov for støtte, kan få tilknyttet en mentor.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Indsatte over 25 år, som har et ganske særligt behov for støtte, kan som led i et udslusningsforløb tildeles en mentor i indtil 3 måneder før forventet løsladelse.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Det er en forudsætning for at tildele en indsat mentor under strafudståelsen, at mentorforløbet fortsætter efter løsladelsen.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Betingelser for at blive mentor</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Som mentor kan Kriminalforsorgen udpege personer, der</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> er fyldt 18 år,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> forstår og taler dansk,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num3\">3)</span> er indstillet på at samarbejde med Kriminalforsorgen og andre relevante myndigheder og personer omkring den dømte, og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num4\">4)</span> er indstillet på at dokumentere sit arbejde ved brug af logbog, jf. § 16.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Medarbejdere i Kriminalforsorgen kan udpeges som mentor, dog som udgangspunkt ikke for dømte i den institution/afdeling hvor den pågældende er ansat.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Nærstående personer til den dømte kan ikke udpeges som mentor.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Kriminalforsorgen skal efter indhentet skriftligt samtykke undersøge, om den pågældende er registreret i kriminalregisteret.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Kompetence</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Beslutning om etablering af et mentorforløb, udpegning af mentor samt ophør af mentorforløb træffes af tilsynsmyndigheden, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Udpegning af mentor skal godkendes af Direktoratet for Kriminalforsorgen, hvis den pågældende er registreret i kriminalregisteret, og tilsynsmyndigheden finder den pågældende egnet som mentor på trods af denne registrering.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Ved tilsynsmyndigheden forstås i dette cirkulære den afdeling af Kriminalforsorgen, hvor den dømte er i tilsyn, eller forventes at komme i tilsyn ved prøveløsladelsen.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Procedure for etablering af mentorforløb</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> For alle dømte, hvor der tilknyttes en mentor, skal der udarbejdes en handleplan, uanset den dømte ikke er omfattet af reglerne for udarbejdelse af handleplaner, jf. bekendtgørelse om begrænsning af kriminalforsorgens pligt til at udarbejde handleplaner efter straffuldbyrdelsesloven for indsatte, prøveløsladte og betinget dømte.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Handleplanen skal bl.a. indeholde en beskrivelse af den dømtes behov for at få tilknyttet en mentor.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Hvis institutionen skønner, at en indsat har behov for at få tilknyttet en mentor, jf. § 2, stk. 2 og 4, tager institutionen kontakt til tilsynsmyndigheden herom, jf. §§ 6-7.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Forinden etablering af et mentorforløb skal den dømte have lejlighed til at fremkomme med forslag til en mentor.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Opfylder en efter stk. 1 foreslået person betingelserne i §§ 4-5, og der ikke i øvrigt er afgørende forhold, der taler imod, kan den pågældende udpeges som mentor.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Når tilsynsmyndigheden har truffet beslutning om etablering af et mentorforløb og udpeget en mentor, aftales de nærmere retningslinjer for samarbejdet på et møde mellem de relevante parter, jf. stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Når en indsat tildeles en mentor, afholdes mødet mellem institutionen, mentor, den indsatte og så vidt muligt tilsynsmyndigheden.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Når en tilsynsklient tildeles en mentor, afholdes mødet mellem mentor, klienten og tilsynsmyndigheden.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Aftaler om opgavefordeling mellem mentor og Kriminalforsorgen skal fremgå af den dømtes handleplan.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Tjenestestedet er forpligtet til at udpege en person, som er ansvarlig for det enkelte mentorforløb og for samarbejdet med mentor.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> De i § 11, stk. 2 og 3 nævnte parter mødes hver tredje måned, hvor opfølgning og eventuel revurdering af handleplanen drøftes.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> Det påhviler den af tjenestestedet udpegede ansvarlige for mentorforløbet at tage initiativ til mødet.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Mentors honorering m.v.</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Mentor er honorarlønnet.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Tilsynsmyndigheden fastsætter honorarets størrelse ud fra en vurdering af opgavens omfang. Logbogen indgår i grundlaget for vurdering af honorarstørrelsen.</p>\r\n<p class=\"Stk2\">\r\n   <span class=\"StkNr\" id=\"Par13_Stk3\">Stk. 3.</span> For mentor til indsatte fastsættes honorarets størrelse efter indstilling fra institutionen.</p>\r\n<p class=\"Stk2\">\r\n   <span class=\"StkNr\" id=\"Par13_Stk4\">Stk. 4.</span> Der ydes ikke tilskud til transport, telefon, porto eller lignende.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Tilsynsmyndigheden skal påse, at den enkelte mentors arbejdsopgaver ikke overstiger, hvad der svarer til en halvtidsstilling.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Tilsynsmyndigheden kan i begrænset omfang yde tilskud til aktiviteter, der tjener et konkret eller pædagogisk formål.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Mentor er forpligtet til at udfylde en logbog.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> I logbogen skal mentoren notere følgende oplysninger:</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk2_Num1\">1)</span> Dato for kontakt mellem mentoren og den dømte.</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk2_Num2\">2)</span> Kontaktens varighed.</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk2_Num3\">3)</span> Kontaktens form (f.eks. telefon, mail, fysisk møde).</p>\r\n<p class=\"Liste1\">\r\n   <span class=\"Liste1Nr\" id=\"Par16_Stk2_Num4\">4)</span> Kontaktens indhold (f.eks. møde på jobcentre, morgenvækning, løbetur).</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Mentor er underlagt tavshedspligt, jf. forvaltningslovens § 27.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Mentor har pligt til at underrette Kriminalforsorgen, hvis mentor bliver bekendt med, at den dømte har begået strafbart forhold.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Mentortovholder</span>\r\n</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Alle tjenestesteder i Kriminalforsorgen, bortset fra arresthusene, skal udpege en mentortovholder, der har ansvar for at holde sig opdateret på området og viderebringe relevant information til de øvrige medarbejdere.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Ophør af mentorforløb</span>\r\n</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Mentorforløbet ophører,</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num1\">1)</span> når formålet med mentorforløbet er opnået,</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num2\">2)</span> efter aftale, eller</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num3\">3)</span> når tilsynsmyndigheden i øvrigt træffer afgørelse herom.</p>\r\n<p class=\"ParagrafGruppeOverskrift\">\r\n   <span id=\"Kap0_X9\">Klageadgang</span>\r\n</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Tilsynsmyndighedens afgørelser efter dette cirkulære kan påklages til Direktoratet for Kriminalforsorgen.</p>\r\n<p class=\"ParagrafGruppeOverskrift\">\r\n   <span id=\"Kap0_X10\">Ikrafttræden</span>\r\n</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Cirkulæret træder i kraft den 15. marts 2011.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, Direktoratet for Kriminalforsorgen, den 4. marts 2011</p><p class=\"Sign1\" align=\"center\">William Rentzmann</p><p class=\"Sign2\" align=\"right\">/ Ina Eliasen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/03/2011"
        },
        {
            "displayName": "Accession",
            "displayValue": "C20110001609"
        },
        {
            "displayName": "Entydig dokumentidentifikation",
            "displayValue": "AA005947"
        },
        {
            "displayName": "Dato for førstegangsindlæggelse",
            "displayValue": "11/03/2011"
        },
        {
            "displayName": "Dato for indlæggelse",
            "displayValue": "11/03/2011"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "16"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "04/03/2011"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. 11-122-0001"
        },
        {
            "displayName": "Stikord",
            "displayValue": "Straffuldbyrdelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}