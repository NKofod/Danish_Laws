{
    "id": 84928,
    "title": "Bestemmelser om drift af lufttrafiktjenesteenheder ",
    "documentTypeId": "60",
    "isSagsforlobPeriodValid": false,
    "shortName": "BEK nr 17146 af 30/04/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om drift af  \r\n\r\n lufttrafiktjenesteenheder </H1>  \r\n\r\n<P></P>  \r\n\r\n<P>I medfør af § 54 og § 149, stk. 10, i lov om luftfart, jf.  \r\n\r\n lovbekendtgørelse r. 162 af 7. marts 1994, fastsætter Statens Luftfartsvæsen  \r\n\r\n herved efter emyndigelse fra Trafikministeriet, jf. bekendtgørelse nr. 138 af  \r\n\r\n 17. februar 1997 om delegation af beføjelser til Statens Luftfartsvæsen og om  \r\n\r\n kundgørelse af de af luftfartsvæsenet udfærdigede forskrifter, følgende: </P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 ICAO Annex 10, Aeronautical Telecommunications, Volume II, seneste  \r\n\r\n udgave. </P>  \r\n\r\n<P>1.2 ICAO Annex 11, Air Traffic Services, seneste udgave. </P>  \r\n\r\n<P>1.3 BL 7-2, Drift af vejrobservationstjeneste, seneste udgave. </P>  \r\n\r\n<P>1.4 BL 7-6, Bestemmelser om udøvelse af lufttrafiktjeneste, seneste  \r\n\r\n udgave. </P>  \r\n\r\n<P>1.5 BL 7-10, Bestemmelser om definitioner vedrørende lufttrafiktjeneste,  \r\n\r\n seneste udgave. </P>  \r\n\r\n<P>1.6 BL 7-19, Bestemmelser om drift af meteorologisk tjeneste, seneste  \r\n\r\n udgave. </P>  \r\n\r\n<P>1.7 BL 7-21, Bestemmelser om etablering af lufttrafiktjeneste for  \r\n\r\n offentlige flyvepladser, seneste udgave. </P>  \r\n\r\n<P>1.8 Pjecen &#187;Kvalitetsstyring&#171;, udgivet af Statens  \r\n\r\n Luftfartsvæsen, seneste udgave. </P>  \r\n\r\n<P>1.9 ATS-instrukser, udgivet af Statens Luftfartsvæsen, seneste udgave.  \r\n\r\n</P>  \r\n\r\n<P> <I>Anm.: De dokumenter, der er nævnt i pkt. 1.1 og pkt. 1.2, kan købes i  \r\n\r\n engelsk udgave ved henvendelse til Statens Luftfartsvæsen,  \r\n\r\n Luftfartsinformationstjenesten, Ellebjergvej 50, 2450 København SV.</I>  </P>  \r\n\r\n<P CLASS=PUNKT> <B>2.</B> Definitioner </P>  \r\n\r\n<P>Se BL 7-10, Bestemmelser om definitioner vedrørende lufttrafiktjeneste.  \r\n\r\n</P>  \r\n\r\n<P CLASS=PUNKT> <B>3.</B> Anvendelsesområde </P>  \r\n\r\n<P>Denne BL fastsætter bestemmelser om drift af lufttrafiktjenesteenheder  \r\n\r\n inden for dansk område samt inden for områder, hvor Danmark i henhold til  \r\n\r\n internationale aftaler er forpligtet til at udøve lufttrafiktjeneste. </P>  \r\n\r\n<P> <I>Anm. 1: Bestemmelser om etablering af lufttrafiktjeneste findes i BL  \r\n\r\n 7-21. </I></P>  \r\n\r\n<P>Anm. 2: Bestemmelser om udøvelse af lufttrafiktjeneste findes i BL 7-6.  \r\n\r\n</P>  \r\n\r\n<P CLASS=PUNKT> <B>4.</B> Generelt </P>  \r\n\r\n<P>4.1 Lufttrafiktjenesteenheder skal drives i overensstemmelse med  \r\n\r\n bestemmelserne i denne BL, de ATS-instrukser, der er fastsat i medfør af  \r\n\r\n BL'en, og de særlige vilkår, der til enhver tid er fastsat af Statens  \r\n\r\n Luftfartsvæsen, jf. dog pkt. 4.1.1. </P>  \r\n\r\n<P>4.1.1 Et meldekontor for lufttrafiktjeneste skal drives i overensstemmelse  \r\n\r\n med de ATS-instrukser for Alarmeringstjeneste og Lufttrafiktjenestemeldinger,  \r\n\r\n der er fastsat i medfør af BL'en og de særlige vilkår, der til enhver tid er  \r\n\r\n fastsat af Statens Luftfartsvæsen. Bortset herfra gælder kun denne BL's  \r\n\r\n bestemmelser i afsnit 12 for meldekontor for lufttrafiktjeneste. </P>  \r\n\r\n<P>4.2 Den, der i henhold til BL 7-21 er ansvarlig for, at der etableres  \r\n\r\n lufttrafiktjeneste, i det følgende kaldet koncessionshaveren, skal sikre,  \r\n\r\n</P>  \r\n\r\n<P>a. at der ansættes det personale, der er nødvendigt for  \r\n\r\n lufttrafiktjenesteenhedens drift, og at dette personale har den nødvendige  \r\n\r\n uddannelse og de nødvendige kvalifikationer for udøvelse af deres funktioner,  \r\n\r\n</P>  \r\n\r\n<P>b. at der udpeges en daglig leder af lufttrafiktjenesteenheden, jf. afsnit  \r\n\r\n 8, </P>  \r\n\r\n<P>c. at der forefindes lokaler og det fornødne udstyr, der er nødvendigt for  \r\n\r\n drift af lufttrafiktjenesteenheden, jf. BL 7-21, og </P>  \r\n\r\n<P>d. at der er etableret de fornødne kommunikationslinier for at sikre, at  \r\n\r\n lufttrafiktjenesteenheden forsynes med de informationer, der er nævnt i BL  \r\n\r\n 7-21. </P>  \r\n\r\n<P>4.2.1 I overensstemmelse med, hvad der er angivet i driftshåndbogen, kan  \r\n\r\n koncessionshaverens opgaver og pligter i et nærmere angivet omfang  \r\n\r\n uddelegeres til andre. </P>  \r\n\r\n<P>4.3 Den daglige leder af en lufttrafiktjenesteenhed er ansvarlig for, </P>  \r\n\r\n<P>a. at lufttrafiktjenesteenheden drives i overensstemmelse med de  \r\n\r\n bestemmelser, der er indeholdt i ATS-instruks 17, og i overensstemmelse med  \r\n\r\n bestemmelserne i denne BL og de forskrifter og særlige vilkår, der til enhver  \r\n\r\n tid er fastsat af Statens Luftfartsvæsen, </P>  \r\n\r\n<P>b. at der er etableret den fornødne kvalitetsstyring i  \r\n\r\n lufttrafiktjenesteenheden, jf. afsnit 6, </P>  \r\n\r\n<P>c. at der inden udgangen af marts måned til Statens Luftfartsvæsen  \r\n\r\n indsendes en opgørelse over de registreringer, som lufttrafiktjenesteenhedens  \r\n\r\n kvalitetsstyring er resulteret i, samt hvilke foranstaltninger dette har  \r\n\r\n givet anledning til i det forløbne kalenderår, </P>  \r\n\r\n<P>d. at der fastsættes lokale ATS-instrukser, </P>  \r\n\r\n<P>e. at der indgås aftaler om samarbejde med andre danske  \r\n\r\n lufttrafitjenesteenheder, </P>  \r\n\r\n<P>f. at Statens Luftfartsvæsens medarbejdere i inspektionsøjemed har  \r\n\r\n uhindret adgang til enhedens materiel, lokaliteter, håndbøger m.v., og </P>  \r\n\r\n<P>g. at varetage forbindelsen med Statens Luftfartsvæsen i alle anliggender  \r\n\r\n vedrørende tjenesten. </P>  \r\n\r\n<P>4.4 Lufttrafiktjenestepersonalet på det enkelte tjenestested er ansvarlig  \r\n\r\n for, at udøvelse af lufttrafiktjeneste ved lufttrafiktjenesteenheden sker i  \r\n\r\n overensstemmelse med de ATS-instrukser, der er fastsat af Statens  \r\n\r\n Luftfartsvæsen, samt i overensstemmelse med de lokale ATS-instrukser, der er  \r\n\r\n fastsat af den daglige leder af lufttrafiktjenesteenheden. </P>  \r\n\r\n<P>4.5 En lufttrafiktjenesteenhed kan drives af Statens Luftfartsvæsen, af en  \r\n\r\n anden offentlig myndighed eller af et privat foretagende, der er godkendt  \r\n\r\n hertil af Statens Luftfartsvæsen. </P>  \r\n\r\n<P CLASS=PUNKT> <B>5.</B> Godkendelse </P>  \r\n\r\n<P>5.1 En lufttrafiktjenesteenhed skal, før den tages i brug, være  \r\n\r\n operationelt godkendt af Statens Luftfartsvæsen. Ansøgning om godkendelse  \r\n\r\n skal være vedlagt følgende: </P>  \r\n\r\n<P>a. Oplysning om, hvilken kategori lufttrafiktjenesteenhed eller  \r\n\r\n kombination af lufttrafiktjenesteenheder der ønskes godkendt (meldekontor,  \r\n\r\n AFIS, kontroltårn, indflyvningskontrol, kontrolcentral eller  \r\n\r\n flyveinformationscentral). </P>  \r\n\r\n<P>b. Angivelse af tjenestetid for hver enkelt kategori  \r\n\r\n lufttrafiktjenesteenhed. </P>  \r\n\r\n<P>c. Målsatte tegninger over operationslokale(r) med angivelse af  \r\n\r\n arbejdspositioners placering. </P>  \r\n\r\n<P>d. Opgørelse over de enkelte arbejdspositioners fastmonterede udstyrsdele.  \r\n\r\n</P>  \r\n\r\n<P>e. Et eksemplar af den lokale ATS-instruks for lufttrafiktjenesteenheden.  \r\n\r\n</P>  \r\n\r\n<P CLASS=PUNKT> <B>6.</B> Kvalitetsstyring </P>  \r\n\r\n<P>Der skal i lufttrafiktjenesteenheden være etableret et  \r\n\r\n kvalitetsstyringssystem, der omfatter følgende elementer: </P>  \r\n\r\n<P>a. Beskrivelse af virksomhedens organisation, ressourcer, kommandoveje og  \r\n\r\n arbejdsgange i et håndbogssystem. </P>  \r\n\r\n<P>b. Etablering af et rapporteringssystem, der sikrer virksomheden og  \r\n\r\n Luftfartstilsynet indblik i de vigtigste sikkerhedsmæssige aspekter ved  \r\n\r\n virksomhedens drift. </P>  \r\n\r\n<P>c. Etablering af en auditfunktion, der regelmæssigt kontrollerer, om  \r\n\r\n virksomheden følger de arbejdsgange, der er beskrevet i håndbogssystemet, jf.  \r\n\r\n pkt. a. </P>  \r\n\r\n<P> <I>Anm.: Kvalitetsstyring er beskrevet i pjecen  \r\n\r\n &#187;Kvalitetsstyring&#171;, udgivet af Statens Luftfartsvæsen i 1996.</I>  \r\n\r\n</P>  \r\n\r\n<P CLASS=PUNKT> <B>7.</B> Bemanding </P>  \r\n\r\n<P>Lufttrafiktjeneste må kun udøves af personale, der er certificeret eller  \r\n\r\n på anden måde godkendt af Statens Luftfartsvæsen. </P>  \r\n\r\n<P CLASS=PUNKT> <B>8.</B> Daglig leder </P>  \r\n\r\n<P>8.1 Til daglig leder af en lufttrafiktjenesteenhed skal udpeges en person,  \r\n\r\n som er godkendt af Statens Luftfartsvæsen. </P>  \r\n\r\n<P>8.1.1 Ansøgning om godkendelse som daglig leder af en  \r\n\r\n lufttrafiktjenesteenhed skal indsendes af koncessionshaveren og  \r\n\r\n medunderskrives af den indstillede person. </P>  \r\n\r\n<P>8.1.2 Godkendelse som daglig leder gives med gyldighed ved en eller flere  \r\n\r\n lufttrafiktjenesteenheder. </P>  \r\n\r\n<P> <I>Anm.: Den daglige leder af en lufttrafiktjenesteenhed kan tillige  \r\n\r\n fungere som daglig leder af vejrobservationstjeneste og formidlingstjeneste,  \r\n\r\n jf. BL 7-2 og BL 7-19.</I>  </P>  \r\n\r\n<P>8.2 Godkendelse som daglig leder er betinget af, </P>  \r\n\r\n<P>a. 1. at den pågældende enten er i besiddelse af gyldigt certifikat med  \r\n\r\n ret til at udøve tjeneste ved den pågældende enhed, eller 2. at den  \r\n\r\n pågældendes uddannelse og erfaring efter Statens Luftfartsvæsens opfattelse  \r\n\r\n opfylder de krav, der stilles til tjenesten ved den pågældende enhed, samt  \r\n\r\n</P>  \r\n\r\n<P>b. at den pågældende i mindst 2 år har beskæftiget sig med udøvelse af den  \r\n\r\n pågældende form for lufttrafiktjeneste enten i Statens Luftfartsvæsen eller i  \r\n\r\n en anden offentlig myndighed eller et privat foretagende, der har tilladelse  \r\n\r\n til at drive lufttrafiktjeneste, og </P>  \r\n\r\n<P>c. at den pågældende er heltidsansat af koncessionshaveren eller af den,  \r\n\r\n der i henhold til indgået kontrakt med koncessionshaveren har fået til opgave  \r\n\r\n at levere lufttrafiktjeneste. </P>  \r\n\r\n<P>8.3 Statens Luftfartsvæsens godkendelse af en person som daglig leder af  \r\n\r\n en lufttrafiktjenesteenhed vil blive tilbagekaldt, hvis </P>  \r\n\r\n<P>a. koncessionshaveren eller den pågældende selv anmoder herom, </P>  \r\n\r\n<P>b. den daglige leder ikke længere opfylder betingelserne, der er nævnt i  \r\n\r\n pkt. 8.2, eller </P>  \r\n\r\n<P>c. den daglige leder groft eller gentagne gange tilsidesætter sine pligter  \r\n\r\n efter denne BL eller de forskrifter, der i øvrigt gælder for denne tjeneste.  \r\n\r\n</P>  \r\n\r\n<P>8.4 Godkendelsen som daglig leder af en lufttrafiktjenesteenhed  \r\n\r\n bortfalder, hvis </P>  \r\n\r\n<P>a. Statens Luftfartsvæsen tilbagekalder koncessionshaverens tilladelse til  \r\n\r\n at drive lufttrafiktjeneste, eller </P>  \r\n\r\n<P>b. retten til at udøve virksomheden som daglig leder af tjenesten  \r\n\r\n frakendes den pågældende i medfør af straffelovens § 79. </P>  \r\n\r\n<P CLASS=PUNKT> <B>9.</B> Ophør </P>  \r\n\r\n<P>Statens Luftfartsvæsen kan tilbagekalde eller ændre en givet tilladelse  \r\n\r\n til at drive en lufttrafiktjenesteenhed, hvis </P>  \r\n\r\n<P>a. der under udøvelsen af virksomheden finder væsentlig tilsidesættelse  \r\n\r\n sted af bestemmelserne i denne BL eller af i øvrigt gældende love,  \r\n\r\n bestemmelser eller vilkår for virksomheden, </P>  \r\n\r\n<P>b. betingelserne for opnåelse af operationel godkendelse ikke længere er  \r\n\r\n opfyldt, og forholdet ikke bliver rettet inden for en frist, der fastsættes  \r\n\r\n af Statens Luftfartsvæsen, eller </P>  \r\n\r\n<P>c. det må antages, at koncessionshaver ikke er i stand til behørigt at  \r\n\r\n opretholde den tilladte virksomhed. </P>  \r\n\r\n<P CLASS=PUNKT> <B>10.</B> Dispensation </P>  \r\n\r\n<P>Statens Luftfartsvæsen kan i ganske særlige tilfælde dispensere fra  \r\n\r\n bestemmelserne i denne BL, når det skønnes foreneligt med de hensyn, der  \r\n\r\n ligger til grund for de pågældende bestemmelser. </P>  \r\n\r\n<P CLASS=PUNKT> <B>11.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafikministeriet. </P>  \r\n\r\n<P CLASS=PUNKT> <B>12.</B> Straf </P>  \r\n\r\n<P>12.1 Med bøde straffes </P>  \r\n\r\n<P>a. den, der driver en lufttrafiktjenesteenhed uden at være godkendt  \r\n\r\n hertil, </P>  \r\n\r\n<P>b. den, der tager en lufttrafiktjenesteenhed, der ikke er operationelt  \r\n\r\n godkendt, i brug, </P>  \r\n\r\n<P>c. den daglige leder, der tilsidesætter bestemmelserne i pkt. 4.3, og </P>  \r\n\r\n<P>d. den, der udøver lufttrafiktjeneste under tilsidesættelse af de  \r\n\r\n ATS-instrukser, der er fastsat af Statens Luftfartsvæsen, eller tilsidesætter  \r\n\r\n de lokale ATS-instrukser, der er fastsat af den daglige leder af  \r\n\r\n lufttrafiktjenesteenheden. </P>  \r\n\r\n<P>12.2 For overtrædelser begået af selskaber m.v. (juridiske personer) kan  \r\n\r\n der pålægges strafansvar efter reglerne i straffelovens 5. kapitel, jf.  \r\n\r\n luftfartslovens § 149, stk. 14. </P>  \r\n\r\n<P CLASS=PUNKT> <B>13.</B> Ikrafttræden </P>  \r\n\r\n<P>13.1 Denne BL træder i kraft den 1. juli 1997. </P>  \r\n\r\n<P>13.2 Samtidig ophæves BL 7-8, 3. udgave af 24. februar 1993. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 30. april  \r\n\r\n 1997 </I> </P>  \r\n\r\n<P CLASS=UNDERSKREVET-AF ALIGN=CENTER>Ole Asmussen </P>  \r\n\r\n<P CLASS=MINISTER ALIGN=RIGHT>/M. Dambæk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "NL 7-8, 4. udgave",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19971714605"
        },
        {
            "displayName": "Entydig dokumentidentifikation",
            "displayValue": "CM044381"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/01/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17146"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "30/04/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 138 af 17/02/1997"
        },
        {
            "displayName": "Ressortministeriets journalnummer",
            "displayValue": "13-0401/0708"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}