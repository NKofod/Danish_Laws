{
    "id": 183305,
    "title": "Bekendtgørelse om miljømæssig vurdering af visse anlæg og foranstaltninger på søterritoriet",
    "documentTypeId": "60",
    "isSagsforlobPeriodValid": true,
    "shortName": "BEK nr 895 af 21/06/2016",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id2366cba8-3a6a-4cb1-b1c1-0b2608f26491\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelsesområde</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id8d74664e-68bd-4ddd-9b53-b6e2c49e50e4\">Kapitel 2</a>\r\n      </td>\r\n      <td class=\"IndholdsfortegnelseTekst\">VVM-redegørelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idf14feaeb-a6ce-40a7-8967-5c02f4678b80\">Kapitel 3</a>\r\n      </td>\r\n      <td class=\"IndholdsfortegnelseTekst\">Forholdet til andre medlemsstater</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id9d0850fc-2ffe-43e2-a4ef-3ac6a0e06eed\">Kapitel 4</a>\r\n      </td>\r\n      <td class=\"IndholdsfortegnelseTekst\">Forholdet til andre bekendtgørelser om VVM-redegørelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id02b14981-058b-4ad4-ae78-51502cd680d1\">Kapitel 5</a>\r\n      </td>\r\n      <td class=\"IndholdsfortegnelseTekst\">Klage</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id6870219c-0216-4c7f-b7ac-8c6131e5885d\">Kapitel 6</a>\r\n      </td>\r\n      <td class=\"IndholdsfortegnelseTekst\">Ikrafttræden mv.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idfec69864-c0c3-4cae-8381-0215ec4fdba1\">Bilag 1</a>\r\n      </td>\r\n      <td class=\"IndholdsfortegnelseTekst\">Udvælgelseskriterier for projekter omfattet af § 3, stk. 1.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idd07e32c3-9982-4dc6-8f6a-f84f68a832a3\">Bilag 2</a>\r\n      </td>\r\n      <td class=\"IndholdsfortegnelseTekst\">Oplysninger og vurderinger, der skal gives i VVM-redegørelsen, jf. § 5, stk. 2.</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om miljømæssig vurdering af visse anlæg og foranstaltninger på søterritoriet<a class=\"FodnoteHenvisning\" name=\"Henvisning_id2366ab7e-581e-4633-8c8c-b64f7eacd325\" href=\"#id2366ab7e-581e-4633-8c8c-b64f7eacd325\">1)</a></p>\r\n<p class=\"Indledning2\">I medfør af § 1, stk. 2, og § 18, stk. 3, i lov om kystbeskyttelse, jf. lovbekendtgørelse nr. 15 af 8. januar 2016 fastsættes:</p>\r\n<p class=\"Kapitel\" id=\"id2366cba8-3a6a-4cb1-b1c1-0b2608f26491\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde</p>\r\n<p class=\"Paragraf\" id=\"idfba53a04-6b25-4135-a7d7-0116f2d34dac\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse vedrører vurdering af virkninger på miljøet (VVM-redegørelse) i forbindelse med etablering af følgende anlæg og foranstaltninger på søterritoriet, som kræver tilladelse fra miljø- og fødevareministeren:</p>\r\n<p class=\"Liste1\">\r\n   <span class=\"Liste1Nr\" id=\"idcd7fdd74-22a7-41a7-9522-cddb7d069b40\">1)</span> Udførelse af kystbeskyttelsesforanstaltninger og andre faste anlæg, jf. § 16, stk. 1, nr. 1, i lov om kystbeskyttelse.</p>\r\n<p class=\"Liste1\">\r\n   <span class=\"Liste1Nr\" id=\"id89dceaa2-e250-4fae-ac85-b5d653dbb32f\">2)</span> Gravearbejde, borearbejde, pumpning, sugning eller andre former for terrænændring, jf. § 16, stk. 1, nr. 2, i lov om kystbeskyttelse.</p>\r\n<p class=\"Liste1\">\r\n   <span class=\"Liste1Nr\" id=\"id8b4bf10b-4722-442e-bd4f-1bf965fc6a07\">3)</span> Inddæmning eller opfyldning, jf. § 16 a, stk. 1, nr. 1, i lov om kystbeskyttelse.</p>\r\n<p class=\"Liste1\">\r\n   <span class=\"Liste1Nr\" id=\"id88d50397-54da-490c-9f84-c5a27f73edec\">4)</span> Anlæg eller anbringelse af faste eller forankrede indretninger eller genstande, jf. § 16 a, stk. 1, nr. 2, i lov om kystbeskyttelse.</p>\r\n<p class=\"Liste1\">\r\n   <span class=\"Liste1Nr\" id=\"idb804cebb-52cd-47fd-9859-cc26987ef233\">5)</span> Anbringelse af fartøjer, der agtes anvendt til andet end sejlads, jf. § 16 a, stk. 1, nr. 3, i lov om kystbeskyttelse.</p>\r\n<p class=\"Liste1\">\r\n   <span class=\"Liste1Nr\" id=\"id866bcadb-2334-4a1c-af86-c729ec39fc0e\">6)</span> Uddybning eller gravning, jf. § 16 a, stk. 1, nr. 4, i lov om kystbeskyttelse.</p>\r\n<p class=\"Liste1\">\r\n   <span class=\"Liste1Nr\" id=\"id8c069d74-6369-4e42-8180-8b1cea8ed8a5\">7)</span> Anlæg og udvidelse af havne, som ikke er omfattet af lov om havne eller lov om Metroselskabet I/S og Udviklingsselskabet By &amp; Havn I/S.</p>\r\n<p class=\"Liste1\">\r\n   <span class=\"Liste1Nr\" id=\"id322d8d70-e478-4976-8e65-93b9c7bb1ca1\">8)</span> Etablering af faste indretninger på søterritoriet i øvrigt, som ikke er omfattet af anden lovgivning.</p>\r\n<p class=\"Stk2\">\r\n   <span class=\"StkNr\" id=\"id638ca4d8-eb66-44a9-ac3a-a8bf59c9b7e3\">Stk. 2.</span> Bekendtgørelsen finder ikke anvendelse på anlæg og foranstaltninger, der vedtages i enkeltheder ved særlig lov.</p>\r\n<p class=\"Stk2\">\r\n   <span class=\"StkNr\" id=\"idf58cf26d-2495-408f-b738-8f0441569149\">Stk. 3.</span> Bekendtgørelsen finder ikke anvendelse på projekter, der tager sigte på det nationale forsvar, hvis Forsvarsministeriet skønner, at anvendelse af bekendtgørelsen vil skade dette sigte.</p>\r\n<p class=\"Paragraf\" id=\"id0b3c684b-9a30-4069-a5ba-2159b953d674\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Der skal udarbejdes en VVM-redegørelse, inden der gives tilladelse til et projekt, der vedrører enhver ændring eller udvidelse af projekterne oplistet i § 1, stk. 1, nr. 1 og 2, såfremt ændringen eller udvidelsen i sig selv, eller i kumulation med et tidligere projekt, opfylder de fastsatte tærskelværdier.</p>\r\n<p class=\"Paragraf\" id=\"id7798612b-9a7a-42be-82c8-6235e2ef0204\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Der skal endvidere udarbejdes en VVM-redegørelse, inden der gives tilladelse til følgende projekter, hvis projektet forventes at kunne få væsentlig indvirkning på miljøet:</p>\r\n<p class=\"Liste1\">\r\n   <span class=\"Liste1Nr\" id=\"id64ee9145-4800-456d-86a5-59e817f1cb58\">1)</span> Bygning af veje, havne og havneanlæg, som ikke er omfattet af lov om havne eller lov om Metroselskabet I/S og Udviklingsselskabet By &amp; Havn I/S.</p>\r\n<p class=\"Liste1\">\r\n   <span class=\"Liste1Nr\" id=\"idc8b8b361-606a-43b3-8c60-fb53508b4cf1\">2)</span> Anlæg af vandveje, kanalbygning og regulering af vandløb.</p>\r\n<p class=\"Liste1\">\r\n   <span class=\"Liste1Nr\" id=\"idca9612d7-1146-4921-ba7b-88d95f7a5edf\">3)</span> Anlæg af olie- og gasledninger samt rørledninger til transport af CO2-strømme med henblik på geologisk lagring, som ikke er omfattet af § 2, nr. 1.</p>\r\n<p class=\"Liste1\">\r\n   <span class=\"Liste1Nr\" id=\"id377100ed-93e7-445f-a9bf-28e727185d9f\">4)</span> Anlæg af vandledninger over større afstande.</p>\r\n<p class=\"Liste1\">\r\n   <span class=\"Liste1Nr\" id=\"idf7fa6e80-7a36-4c8c-901c-65569f59dbee\">5)</span> Kystanlæg til modvirkning af erosion og maritime vandbygningskonstruktioner, der kan ændre kystlinjerne, som f.eks. diger, dæmninger, moler, bølgebrydere og andre konstruktioner til beskyttelse mod havet, bortset fra vedligeholdelse og genopførelse af anlæggene.</p>\r\n<p class=\"Liste1\">\r\n   <span class=\"Liste1Nr\" id=\"id8c306d15-3714-44e8-8cc7-d59bdbd44315\">6)</span> Lystbådehavne.</p>\r\n<p class=\"Liste1\">\r\n   <span class=\"Liste1Nr\" id=\"id9454b58d-81bb-4e3a-bf16-cdcf79fcb3a9\">7)</span> Ændringer eller udvidelser af projekter oplistet i § 2 eller i nr. 1-6, som allerede er godkendt, er udført eller er ved at blive udført, når det kan være til væsentlig skade for miljøet. Tærskelværdierne i § 2, nr. 2 finder ikke anvendelse i dette tilfælde.</p>\r\n<p class=\"Liste1\">\r\n   <span class=\"Liste1Nr\" id=\"idfde4e741-ab33-4a09-9055-a09743deab34\">8)</span> Projekter oplistet i § 2, som udelukkende eller hovedsagligt tjener til udvikling og afprøvning af nye metoder eller produkter, som ikke anvendes i mere end to år.</p>\r\n<p class=\"Liste1\">\r\n   <span class=\"Liste1Nr\" id=\"idb4ca7c80-d550-4f75-be8a-0525719bd349\">9)</span> Uddybning og opfyldning.</p>\r\n<p class=\"Liste1\">\r\n   <span class=\"Liste1Nr\" id=\"idabdf7deb-c10a-45a1-81ac-208dac15fa05\">10)</span> Øvrige projekter, hvor projektet grundet dets art, dimension eller placering er af en sådan karakter, at det ikke kan udelukkes, at projektet kan forventes at have væsentlig indvirkning på miljøet.</p>\r\n<p class=\"Stk2\">\r\n   <span class=\"StkNr\" id=\"id120fcc21-920c-4d57-96a8-6a864db40817\">Stk. 2.</span> Inden Kystdirektoratet træffer afgørelse, om der skal udarbejdes en VVM-redegørelse, skal Kystdirektoratet sende ansøgningen i høring hos berørte myndigheder. Kystdirektoratet skal ligeledes sende ansøgningen til orientering til naboer til det ansøgte projekt samt andre, som Kystdirektoratet vurderer, har en interesse i sagen.</p>\r\n<p class=\"Stk2\">\r\n   <span class=\"StkNr\" id=\"idac76624c-f41b-48e9-bfb8-81c06f622f48\">Stk. 3.</span> Kystdirektoratet afgør på grundlag af de i denne bekendtgørelses bilag 1 nævnte kriterier og de indhentede udtalelser fra berørte myndigheder eller andre, jf. stk. 2, om der skal udarbejdes en VVM-redegørelse. Såfremt der ikke skal udarbejdes en VVM-redegørelse, offentliggør Kystdirektoratet denne afgørelse senest samtidig med, at tilladelse meddeles ansøgeren på Kystdirektoratets hjemmeside.</p>\r\n<p class=\"Stk2\">\r\n   <span class=\"StkNr\" id=\"id63559b64-8b18-4207-b3e9-f652f5136a9c\">Stk. 4.</span> Ansøger skal til brug for Kystdirektoratets afgørelse efter stk. 3, fremsende fornødne oplysninger om projektet vedrørende de forhold, der er nævnt i denne bekendtgørelses bilag 1.</p>\r\n<p class=\"Kapitel\" id=\"id8d74664e-68bd-4ddd-9b53-b6e2c49e50e4\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">VVM-redegørelse</p>\r\n<p class=\"Paragraf\" id=\"iddbf8cfa8-d900-435e-87c4-bc5a223e21af\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Kystdirektoratets afgørelse i henhold til § 2 eller § 3, skal offentliggøres på Kystdirektoratets hjemmeside.</p>\r\n<p class=\"Stk2\">\r\n   <span class=\"StkNr\" id=\"id3bf1196e-1894-46aa-809d-f66b29975abe\">Stk. 2.</span> Offentliggørelsen skal indeholde:</p>\r\n<p class=\"Liste1\">\r\n   <span class=\"Liste1Nr\" id=\"ide52709bb-c0a2-4324-a9c8-fd710e351737\">1)</span> ansøgningen,</p>\r\n<p class=\"Liste1\">\r\n   <span class=\"Liste1Nr\" id=\"id66137101-587d-4653-b553-d74453e7bd46\">2)</span> oplysning om beslutningen vedrørende udarbejdelse af en VVM-redegørelse,</p>\r\n<p class=\"Liste1\">\r\n   <span class=\"Liste1Nr\" id=\"idcf7ffd25-9528-482f-bd2e-7407d2fa9c45\">3)</span> at det er Kystdirektoratet, der skal træffe afgørelse om det ansøgte projekt,</p>\r\n<p class=\"Liste1\">\r\n   <span class=\"Liste1Nr\" id=\"id550adc0d-38bb-4ff1-afbf-89006927398c\">4)</span> hvor de i sagen indhentede oplysninger ligger til gennemsyn for offentligheden, herunder om der er indhentet oplysninger om de i denne bekendtgørelses bilag 1 nævnte forhold,</p>\r\n<p class=\"Liste1\">\r\n   <span class=\"Liste1Nr\" id=\"id5ff1d536-0973-4466-b0d1-03954c7cf9ea\">5)</span> frister for fremsendelse af bemærkninger eller spørgsmål,</p>\r\n<p class=\"Liste1\">\r\n   <span class=\"Liste1Nr\" id=\"id9e000493-3fab-4d9d-82e8-b7db581a18ab\">6)</span> til hvem bemærkninger skal indgives, og til hvem spørgsmål kan rettes, og</p>\r\n<p class=\"Liste1\">\r\n   <span class=\"Liste1Nr\" id=\"idedf8b003-0235-477b-9486-06886bf3638a\">7)</span> eventuel underretning af andre medlemsstater i EU, jf. § 8, hvis projektet vurderes at kunne have en væsentlig indvirkning på miljøet i andre medlemsstater.</p>\r\n<p class=\"Stk2\">\r\n   <span class=\"StkNr\" id=\"idbe6bcb8a-4fef-4854-a5b0-576fac10dca9\">Stk. 3.</span> De i stk. 2 indeholdte oplysninger sendes samtidig i høring hos berørte myndigheder.</p>\r\n<p class=\"Paragraf\" id=\"id541bfd3a-ba7f-495e-9a38-47b748c2448e\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Når der efter §§ 2 og 3 kræves en VVM-redegørelse, skal denne udarbejdes af ansøger.</p>\r\n<p class=\"Stk2\">\r\n   <span class=\"StkNr\" id=\"id9925d8fd-c4f4-4333-9720-3f6cdaedc905\">Stk. 2.</span> VVM-redegørelsen skal som minimum indeholde de i denne bekendtgørelses bilag 2 anførte oplysninger og vurderinger, og omfatte:</p>\r\n<p class=\"Liste1\">\r\n   <span class=\"Liste1Nr\" id=\"idf55ddcc9-ef1f-46ce-ba8c-fc4282c999bc\">1)</span> en beskrivelse af projektet med oplysninger om placering, art og dimensioner,</p>\r\n<p class=\"Liste1\">\r\n   <span class=\"Liste1Nr\" id=\"id0a923d72-981c-4850-903d-81168a68fa21\">2)</span> en beskrivelse af påtænkte foranstaltninger med henblik på at undgå, nedbringe og om muligt neutralisere væsentlige skadelige virkninger,</p>\r\n<p class=\"Liste1\">\r\n   <span class=\"Liste1Nr\" id=\"id9df0ef41-3bf6-45d6-b502-ee56690828aa\">3)</span> de data, der er nødvendige for at konstatere og vurdere de væsentligste virkninger, projektet vil kunne få for miljøet,</p>\r\n<p class=\"Liste1\">\r\n   <span class=\"Liste1Nr\" id=\"id0ec5c185-3874-44f3-a7c1-e426e9db4f96\">4)</span> en oversigt over de væsentligste alternativer, som ansøgeren har undersøgt, og oplysninger om de vigtigste grunde til valget under hensyn til indvirkning på miljøet, og</p>\r\n<p class=\"Liste1\">\r\n   <span class=\"Liste1Nr\" id=\"id2652dc5e-5d4c-4032-94b9-a7971e866d0a\">5)</span> et ikke teknisk resumé af VVM-redegørelsen.</p>\r\n<p class=\"Stk2\">\r\n   <span class=\"StkNr\" id=\"idb8e5a65c-d26d-4b96-bec0-393aa92ba7b3\">Stk. 3.</span> Kystdirektoratet kan kræve yderligere materiale til vurdering af indvirkningerne på miljøet.</p>\r\n<p class=\"Paragraf\" id=\"idc6fc5ebf-4285-4a43-bd81-889dacc30453\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Oplysning om VVM-redegørelsen offentliggøres af Kystdirektoratet på Kystdirektoratets hjemmeside.</p>\r\n<p class=\"Stk2\">\r\n   <span class=\"StkNr\" id=\"id99d0c4ba-94d1-4edf-aada-5f9cca5a0aca\">Stk. 2.</span> Kystdirektoratet kan, hvis det findes nødvendigt, beslutte at offentliggøre oplysningerne om VVM-redegørelsen ved annoncering i et eller flere stedlige blade. Udgifterne til annonceringen skal afholdes af ansøger.</p>\r\n<p class=\"Stk2\">\r\n   <span class=\"StkNr\" id=\"id32250a92-17dd-4498-8ccd-fc4e7a9ccc1e\">Stk. 3.</span> Offentliggørelse efter stk. 1 og 2 skal indeholde:</p>\r\n<p class=\"Liste1\">\r\n   <span class=\"Liste1Nr\" id=\"idcfca6669-1988-4891-a193-09cf9aaa4b22\">1)</span> ansøgningen om tilladelse,</p>\r\n<p class=\"Liste1\">\r\n   <span class=\"Liste1Nr\" id=\"id95329ab5-2a38-4213-a12b-e2d971ca2bf3\">2)</span> VVM-redegørelsen,</p>\r\n<p class=\"Liste1\">\r\n   <span class=\"Liste1Nr\" id=\"id2e5e73fd-1100-43b4-9da0-c565e96cca00\">3)</span> oplysning om, hvor de i sagen indhentede oplysninger ligger til gennemsyn for offentligheden</p>\r\n<p class=\"Liste1\">\r\n   <span class=\"Liste1Nr\" id=\"id91211645-95e1-4024-9955-9048fd7ea2cf\">4)</span> frister for fremsendelse af bemærkninger eller spørgsmål, og</p>\r\n<p class=\"Liste1\">\r\n   <span class=\"Liste1Nr\" id=\"id46889990-e865-45ea-900b-638bf165f777\">5)</span> til hvem bemærkninger skal indgives, og til hvem spørgsmål kan rettes.</p>\r\n<p class=\"Stk2\">\r\n   <span class=\"StkNr\" id=\"idae94f6b4-ddd9-40db-a42f-55b0d494415d\">Stk. 4.</span> Ansøgningen og VVM-redegørelsen sendes endvidere i høring hos berørte myndigheder samt Danmarks Naturfredningsforening, Friluftsrådet, Grundejernes Landsorganisation og Fritidshusejernes Landsforening.</p>\r\n<p class=\"Stk2\">\r\n   <span class=\"StkNr\" id=\"id5cefcb35-c7a2-4b4b-b20d-96297d59f0a0\">Stk. 5.</span> Frist for fremsættelse af bemærkninger fastsættes til mindst 8 uger fra offentliggørelsestidspunkt, jf. stk. 1.</p>\r\n<p class=\"Paragraf\" id=\"id0bf3b14e-86ab-47d5-a1dc-f26c71409c40\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Oplysning om sagens afgørelse offentliggøres af Kystdirektoratet på samme måde som offentliggørelse efter §§ 4, stk. 1 og 6, stk. 1. Såfremt VVM-redegørelsen har været offentliggjort ved annoncering i et eller flere stedlige blade, jf. § 6, stk. 2, offentliggør Kystdirektoratet oplysningen om sagens afgørelse i samme blade.</p>\r\n<p class=\"Stk2\">\r\n   <span class=\"StkNr\" id=\"ide1ad56c8-393c-4bde-9d00-ba92e444cc5a\">Stk. 2.</span> Kystdirektoratet skal ved offentliggørelsen meddele, at sagens akter kan rekvireres hos Kystdirektoratet.</p>\r\n<p class=\"Kapitel\" id=\"idf14feaeb-a6ce-40a7-8967-5c02f4678b80\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Forholdet til andre medlemsstater</p>\r\n<p class=\"Paragraf\" id=\"ide67da828-47aa-4d14-bea4-c19318216328\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Hvis det konstateres, at et projekt omfattet af § 2 eller § 3 kan få væsentlig indvirkning på miljøet i en anden medlemsstat i EU, sender Kystdirektoratet snarest muligt, og senest i forbindelse med offentliggørelse efter § 4, stk. 2 og 3, følgende oplysninger til Miljø- og Fødevareministeriet og den berørte medlemsstat:</p>\r\n<p class=\"Liste1\">\r\n   <span class=\"Liste1Nr\" id=\"idc2d6213e-e137-40d4-9155-a2423020a31f\">1)</span> En beskrivelse af projektet tillige med alle foreliggende oplysninger om dets eventuelle grænseoverskridende virkninger, og</p>\r\n<p class=\"Liste1\">\r\n   <span class=\"Liste1Nr\" id=\"id8e8c2934-f759-4e55-94d3-e73229b4df8b\">2)</span> oplysninger om karakteren af den afgørelse, som Kystdirektoratet kan træffe.</p>\r\n<p class=\"Stk2\">\r\n   <span class=\"StkNr\" id=\"ida7423570-2a27-4850-8f62-71b35af2a8f5\">Stk. 2.</span> Kystdirektoratet kan fastsætte en frist for den berørte medlemsstat til at afgive eventuelle bemærkninger.</p>\r\n<p class=\"Kapitel\" id=\"id9d0850fc-2ffe-43e2-a4ef-3ac6a0e06eed\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Forholdet til andre bekendtgørelser om VVM-redegørelse</p>\r\n<p class=\"Paragraf\" id=\"ide2a9fcd7-86e9-4661-a032-0f4c7baa4ff1\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Såfremt et anlæg eller en foranstaltning omfattet af denne bekendtgørelse udgør en del af et samlet projekt, der tillige omfatter anlæg og foranstaltninger omfattet af en anden bekendtgørelse om VVM, kan de berørte myndigheder indbyrdes aftale, at ansøger skal udarbejde og fremlægge en fælles VVM-redegørelse for projektet efter reglerne i kapitel 2 eller efter reglerne i den anden bekendtgørelse. Redegørelsen skal forelægges begge myndigheder.</p>\r\n<p class=\"Kapitel\" id=\"id02b14981-058b-4ad4-ae78-51502cd680d1\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Klage</p>\r\n<p class=\"Paragraf\" id=\"id87a050b2-54b1-4ce1-88e6-c03b5d1f1ef3\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Kystdirektoratets afgørelser i henhold til §§ 2 og 3 kan påklages til Natur og Miljøklagenævnet som sammensat efter § 5, stk. 1, nr. 2, i lov om Natur- og Miljøklagenævnet for så vidt angår retlige forhold.</p>\r\n<p class=\"Stk2\">\r\n   <span class=\"StkNr\" id=\"id5f812d41-6834-495b-97d4-3e7e03eb6b19\">Stk. 2.</span> Klageberettiget er afgørelsens adressat og enhver, der har en væsentlig individuel interesse i sagen, samt af landsdækkende foreninger og organisationer, der som hovedformål har beskyttelse af natur og miljø eller varetagelse af væsentlige brugerinteresser inden for arealanvendelsen, på betingelse af</p>\r\n<p class=\"Liste1\">\r\n   <span class=\"Liste1Nr\" id=\"id75814cd8-daa9-4070-846d-cbe842a7463e\">1)</span> at foreningen eller organisationen har vedtægter eller love, som dokumenterer dens formål, og</p>\r\n<p class=\"Liste1\">\r\n   <span class=\"Liste1Nr\" id=\"id8af0f5db-3cfd-4153-a222-7a93d5d0b4fc\">2)</span> at foreningen eller organisationen kan dokumentere, at den repræsenterer mindst 100 medlemmer.</p>\r\n<p class=\"Stk2\">\r\n   <span class=\"StkNr\" id=\"id3ae064c5-17fa-4813-931a-4449efa2794d\">Stk. 3.</span> Klagefristen er 4 uger fra den dag, afgørelsen er meddelt ansøger eller offentliggjort.</p>\r\n<p class=\"Stk2\">\r\n   <span class=\"StkNr\" id=\"id23aa3350-8e51-4803-a5eb-a09704d1d825\">Stk. 4.</span> Klage til Natur- og Miljøklagenævnet indgives skriftligt til Kystdirektoratet ved anvendelse af digital selvbetjening, jf. dog § 18 b, stk. 2-4, i lov om Natur- og Miljøklagenævnet. Endvidere skal efterfølgende kommunikation om klagesagen ske ved anvendelse af digital selvbetjening. En klage anses for indgivet, når den er tilgængelig for Kystdirektoratet. Kystdirektoratet skal, hvis det vil fastholde afgørelsen, snarest og som udgangspunkt ikke senere end 3 uger efter klagefristens udløb videresende klagen til Natur- og Miljøklagenævnet. Klagen skal ved videresendelsen være ledsaget af den påklagede afgørelse, de dokumenter, der er indgået i sagens bedømmelse, og en udtalelse fra Kystdirektoratet med direktoratets bemærkninger til sagen og de anførte klagepunkter.</p>\r\n<p class=\"Stk2\">\r\n   <span class=\"StkNr\" id=\"id14c2c51c-3cfa-4e07-b02c-87e9f7ffe2cf\">Stk. 5.</span> Videresender Kystdirektoratet klagen til Natur- og Miljøklagenævnet, sender det samtidig en kopi af sin udtalelse til de i klagesagen involverede med en frist for at afgive bemærkninger til Natur- og Miljøklagenævnet på 3 uger fra modtagelsen.</p>\r\n<p class=\"Stk2\">\r\n   <span class=\"StkNr\" id=\"id6348c90f-ff1c-4b0d-99e1-f568ff8ba5fe\">Stk. 6.</span> Kystdirektoratets videresendelse af klage til og efterfølgende kommunikation om klagesagen med Natur- og Miljøklagenævnet skal ske ved anvendelse af digital selvbetjening. Det samme gælder sager, hvor klage ikke er indgivet ved anvendelse af digital selvbetjening, men hvor Natur- og Miljøklagenævnet har truffet afgørelse om, at klagen ikke afvises.</p>\r\n<p class=\"Stk2\">\r\n   <span class=\"StkNr\" id=\"id001836ae-b4a7-4073-8b08-159a8a3a1365\">Stk. 7.</span> Indgives en klage ikke ved anvendelse af digital selvbetjening, skal Kystdirektoratet snarest videresende klagen til Natur- og Miljøklagenævnet. I sådanne tilfælde finder stk. 4, 4. og 5. pkt., og stk. 5 ikke anvendelse.</p>\r\n<p class=\"Stk2\">\r\n   <span class=\"StkNr\" id=\"idb560df61-43c0-4dee-9c28-26611e5ebb57\">Stk. 8.</span> Rettidig klage har opsættende virkning.</p>\r\n<p class=\"Kapitel\" id=\"id6870219c-0216-4c7f-b7ac-8c6131e5885d\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Ikrafttræden mv.</p>\r\n<p class=\"Paragraf\" id=\"idca705492-9340-47ec-b50f-7a7a50091c3e\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Bekendtgørelsen træder i kraft den 1. juli 2016.</p>\r\n<p class=\"Paragraf\" id=\"idc8443f00-19d4-4df4-aff9-ea69b67f24ea\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Bekendtgørelsen gælder ikke for Færøerne og Grønland.</p><div class=\"Givet\" id=\"Givet\"><p class=\"Givet\" align=\"center\">Miljø- og Fødevareministeriet, den 21. juni 2016</p><p class=\"Sign1\" align=\"center\">Esben Lunde Larsen</p><p class=\"Sign2\" align=\"right\">/ Anna L. S. Østergaard</p></div><a id=\"idfec69864-c0c3-4cae-8381-0215ec4fdba1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Udvælgelseskriterier for projekter omfattet af § 3, stk. 1.</p>\r\n<p>\r\n   <span class=\"Italic\">1.</span> <span class=\"Italic\">Projektets karakteristika</span></p>\r\n<p>Dette kriterium skal især anskues i forhold til:</p>\r\n<p>a) Projektets dimensioner.</p>\r\n<p>b) Kumulation med andre projekter.</p>\r\n<p>c) Anvendelsen af naturressourcer.</p>\r\n<p>d) Affaldsproduktion.</p>\r\n<p>e) Forurening og gener.</p>\r\n<p>f) Risikoen for ulykker, navnlig under hensyntagen til de anvendte materialer og teknologier.</p>\r\n<p>\r\n   <span class=\"Italic\">2.</span> <span class=\"Italic\">Projektets placering</span></p>\r\n<p>I dette kriterium skal den miljømæssige sårbarhed i de geografiske områder, der kan forventes at blive berørt af projektet, tages i betragtning, navnlig under hensyn til:</p>\r\n<p>a) den nuværende arealanvendelse,</p>\r\n<p>b) naturressourcernes relative rigdom, kvalitet og regenereringskapacitet i området, og</p>\r\n<p>c) det naturlige miljøs bæreevne med særlig opmærksomhed på følgende områder:</p>\r\n<p>i) Vådområder.</p>\r\n<p>ii) Kystområder.</p>\r\n<p>iii) Bjerg- og skovområder.</p>\r\n<p>iv) Reservater og naturparker.</p>\r\n<p>v) Områder, der er registreret eller fredet ved national lovgivning, herunder Natura 2000-områder (fuglebeskyttelses- og habitatområder).</p>\r\n<p>vi) Områder, hvor de miljøkvalitetsnormer, der er fastsat i fællesskabslovgivningen, allerede er overskredet.</p>\r\n<p>vii) Tætbefolkede områder.</p>\r\n<p>viii) Vigtige landskaber set ud fra et historisk, kulturelt eller arkæologisk synspunkt.</p>\r\n<p>\r\n   <span class=\"Italic\">3.</span> <span class=\"Italic\">Kendetegn ved den potentielle miljøpåvirkning</span></p>\r\n<p>Dette kriterium skal ses i relation til de kriterier, der er anført under kriterium 1 og 2 og navnlig under hensyntagen til:</p>\r\n<p>a) Påvirkningens omfang (det geografiske område og antallet af personer, der berøres).</p>\r\n<p>b) Påvirkningens grænseoverskridende karakter.</p>\r\n<p>c) Påvirkningens grad og -kompleksitet.</p>\r\n<p>d) Påvirkningens sandsynlighed.</p>\r\n<p>e) Påvirkningens varighed, hyppighed og reversibilitet.</p>\r\n<a id=\"idd07e32c3-9982-4dc6-8f6a-f84f68a832a3\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B2\">\r\n   </span>\r\n   <span id=\"Bil2\">Bilag 2</span>\r\n</p>\r\n<p class=\"BilagTekst\">Oplysninger og vurderinger, der skal gives i VVM-redegørelsen, jf. § 5, stk. 2.</p>\r\n<p>1. En beskrivelse af projektet, herunder navnlig:</p>\r\n<p>a) En beskrivelse af hele projektets fysiske karakteristika samt arealanvendelsesbehovet under bygnings- og driftsfasen.</p>\r\n<p>b) En beskrivelse af de væsentligste karakteristika for produktionsprocessen, f.eks. type og mængde af de anvendte materialer.</p>\r\n<p>c) Et skøn efter type og mængde over forventede reststoffer og emissioner i forbindelse med driften af det foreslåede projekt.</p>\r\n<p>2. En oversigt over de væsentligste alternativer, som bygherren har undersøgt, og oplysninger om de vigtigste grunde til valget under hensyntagen til virkningerne på miljøet.</p>\r\n<p>3. En beskrivelse af det miljø, som i væsentlig grad kan blive berørt af det foreslåede projekt, herunder navnlig:</p>\r\n<p>a) Befolkning.</p>\r\n<p>b) Fauna.</p>\r\n<p>c) Flora.</p>\r\n<p>d) Jord og havbund.</p>\r\n<p>e) Vand.</p>\r\n<p>f) Luft.</p>\r\n<p>g) Klimatiske forhold.</p>\r\n<p>h) Materielle goder, herunder den arkitektoniske og arkæologiske kulturarv.</p>\r\n<p>i) Landskab og kystsikkerhed.</p>\r\n<p>j) Den indbyrdes sammenhæng mellem ovennævnte faktorer.</p>\r\n<p>4. En beskrivelse af hvilke væsentlige virkninger på miljøet det foreslåede projekt vil kunne få som følge af:</p>\r\n<p>a) Tilstedeværelsen af projektet som helhed.</p>\r\n<p>b) Anvendelsen af naturressourcer.</p>\r\n<p>c) Emission af forurenende stoffer.</p>\r\n<p>d) Opståede gener.</p>\r\n<p>e) Bortskaffelse af affald.</p>\r\n<p>I forbindelse med denne beskrivelse skal bygherren angive hvilke metoder, der er anvendt til at forudberegne virkningerne på miljøet.</p>\r\n<p>Endvidere bør projektets direkte virkninger og i givet fald projektets indirekte, sekundære, kumulative, kort- og langsigtede, vedvarende eller midlertidige samt positive og negative virkninger angives. Beskrivelsen bør herunder forholde sig til, hvordan projektet kan sameksistere med øvrige interessenter på havet.</p>\r\n<p>5. En beskrivelse af de foranstaltninger, der påtænkes udført med henblik på at undgå, nedbringe og om muligt neutralisere væsentlige skadelige virkninger på miljøet.</p>\r\n<p>6. En beskrivelse af hvilke parter, der har været involveret i udarbejdelsen af VVM-redegørelsen og planlægningen af projektet.</p>\r\n<p>7. Et ikke teknisk resumé af de på grundlag af punkt 1-6 fremsendte oplysninger.</p>\r\n<p>8. En oversigt over eventuelle vanskeligheder (tekniske mangler eller manglende viden) som bygherren er kommet ud for i forbindelse med indsamlingen af de fornødne oplysninger.</p>\r\n<p>\r\n</p><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id2366ab7e-581e-4633-8c8c-b64f7eacd325\" href=\"#Henvisning_id2366ab7e-581e-4633-8c8c-b64f7eacd325\">1)</a> Bekendtgørelsen indeholder bestemmelser, der gennemfører Europa-Parlamentets og Rådets Direktiv 2011/92/EU af 13. december 2011 om vurdering af visse offentlige og private projekters indvirkning på miljøet (VVM-direktivet), EU-Tidende 2012, L 26, s. 1.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2016"
        },
        {
            "displayName": "Accession",
            "displayValue": "B20160089505"
        },
        {
            "displayName": "Entydig dokumentidentifikation",
            "displayValue": "CK000861"
        },
        {
            "displayName": "Dato for førstegangsindlæggelse",
            "displayValue": "30/06/2016"
        },
        {
            "displayName": "Dato for indlæggelse",
            "displayValue": "30/06/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "895"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "21/06/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Kystdirektoratet"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />Kystdirektoratet, j.nr. 15/01261"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}