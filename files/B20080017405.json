{
    "id": 114229,
    "title": "Bekendtgørelse om brandværnsforanstaltninger i hoteller m.v., plejeinstitutioner, forsamlingslokaler, undervisningslokaler, daginstitutioner og butikker",
    "documentTypeId": "60",
    "isSagsforlobPeriodValid": true,
    "shortName": "BEK nr 174 af 25/02/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om brandværnsforanstaltninger i hoteller m.v., plejeinstitutioner, forsamlingslokaler, undervisningslokaler, daginstitutioner og butikker</p>\r\n      <p class=\"Indledning2\">I medfør af § 33, stk. 2, og § 70, stk. 4 og 5, i beredskabsloven, jf. lovbekendtgørelse nr. 137 af 1. marts 2004, som senest ændret ved lov nr. 1600 af 20. december 2006, fastsættes:</p>\r\n      <p class=\"ParagrafGruppeOverskrift\">Definitioner</p>\r\n      <p class=\"Paragraf\"><span class=\"ParagrafNr\">§ 1.</span> Ved anvendelse af bestemmelserne i denne bekendtgørelse skal følgende definitioner lægges til grund:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Hoteller m.v.: Hoteller, moteller, pensionater, kroer, klublejligheder, kollegier, kostskoler, spejderhytter, feriehjem og lignende virksomheder med soverumsafsnit.</p>\r\n          <p class=\"Liste1\"><span class=\"Liste1Nr\">2)</span> Soverumsafsnit: Et eller flere soverum med tilhørende gange, herunder flugtveje, depotrum og andre lokaler med direkte tilknytning til de pågældende soverum. To eller flere soverumsafsnit med fælles flugtvej betragtes som ét soverumsafsnit ved anvendelse af bestemmelserne i denne bekendtgørelse.</p>\r\n          <p class=\"Liste1\"><span class=\"Liste1Nr\">3)</span> Plejeinstitutioner: Plejeboliger, plejehjem, sygehuse, ældreboliger og andre institutioner for plejekrævende personer med soverumsafsnit.</p>\r\n          <p class=\"Liste1\"><span class=\"Liste1Nr\">4)</span> Forsamlingslokaler: Teatersale, biografsale, restaurationslokaler, selskabslokaler, mødelokaler, koncertsale, udstillingslokaler, idrætshaller, kirkerum og andre lokaler, der anvendes til lignende formål.</p>\r\n          <p class=\"Liste1\"><span class=\"Liste1Nr\">5)</span> Forsamlingslokaleafsnit: Et eller flere forsamlingslokaler med tilhørende gange, herunder flugtveje, vestibule, køkken, depotrum og andre lokaler med direkte tilknytning til de pågældende lokaliteter. To eller flere forsamlingslokaleafsnit, som har fælles flugtvej, betragtes som ét forsamlingslokaleafsnit ved anvendelse af bestemmelserne i denne bekendtgørelse.</p>\r\n          <p class=\"Liste1\"><span class=\"Liste1Nr\">6)</span> Undervisningslokaler: Lokaler, der benyttes til undervisningsformål, samt lokaler, som er nødvendige for eller naturligt knytter sig til undervisningen, som f.eks. biblioteksrum, spisestuer, grupperum, specialklasser og gymnastiksale.</p>\r\n          <p class=\"Liste1\"><span class=\"Liste1Nr\">7)</span> Undervisningsafsnit: Et eller flere undervisningslokaler med tilhørende gange, herunder flugtveje, vestibule, køkken, depotrum og andre lokaler med direkte tilknytning til de pågældende lokaliteter. To eller flere undervisningsafsnit, som har fælles flugtvej, betragtes som ét undervisningsafsnit ved anvendelse af bestemmelserne i denne bekendtgørelse.</p>\r\n          <p class=\"Liste1\"><span class=\"Liste1Nr\">8)</span> Daginstitutioner: Vuggestuer, børnehaver, fritidshjem, dagcentre, skolefritidsordninger og andre institutioner med lignende formål.</p>\r\n          <p class=\"Liste1\"><span class=\"Liste1Nr\">9)</span> Daginstitutionsafsnit: Et eller flere opholdsrum med tilhørende gange, herunder flugtveje, køkken, depotrum og andre lokaler med direkte tilknytning til de pågældende lokaliteter. To eller flere daginstitutionsafsnit, som har fælles flugtvej, betragtes som ét daginstitutionsafsnit ved anvendelse af bestemmelserne i denne bekendtgørelse.</p>\r\n          <p class=\"Liste1\"><span class=\"Liste1Nr\">10)</span> Opholdsrum i daginstitutioner: Soverum, hvilerum, legerum, beskæftigelsesrum, spiserum og lignende lokaler.</p>\r\n          <p class=\"Liste1\"><span class=\"Liste1Nr\">11)</span> Butikker: Salgslokaler med tilhørende gange, herunder flugtveje, servicerum og kunderum. To eller flere butikker med fælles flugtveje betragtes som ét salgslokale ved anvendelse af bestemmelserne i denne bekendtgørelse.</p>\r\n          <p class=\"Liste1\"><span class=\"Liste1Nr\">12)</span> Salgslokaler: Lokaler for detailsalg under enhver form samt andre salgslokaler med tilsvarende indretning og anvendelse. To eller flere salgslokaler med fælles flugtveje betragtes som ét salgslokale ved anvendelse af bestemmelserne i denne bekendtgørelse.</p>\r\n        </div>\r\n      </p>\r\n      <p class=\"ParagrafGruppeOverskrift\">Anvendelsesområde</p>\r\n      <p class=\"Paragraf\"><span class=\"ParagrafNr\">§ 2.</span> Bekendtgørelsen er gældende for</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> soverumsafsnit med flere end 10 sovepladser i hoteller m.v. og plejeinstitutioner,</p>\r\n          <p class=\"Liste1\"><span class=\"Liste1Nr\">2)</span> feriehuse med flere end 10 sovepladser, der anvendes til udlejning,</p>\r\n          <p class=\"Liste1\"><span class=\"Liste1Nr\">3)</span> forsamlingslokaler til flere end 50 personer,</p>\r\n          <p class=\"Liste1\"><span class=\"Liste1Nr\">4)</span> undervisningsafsnit til flere end 150 personer,</p>\r\n          <p class=\"Liste1\"><span class=\"Liste1Nr\">5)</span> daginstitutionsafsnit til flere end 50 personer eller med flere end 10 sovende og</p>\r\n          <p class=\"Liste1\"><span class=\"Liste1Nr\">6)</span> butikker til flere end 150 personer.</p>\r\n        </div>\r\n      </p>\r\n      <p class=\"ParagrafGruppeOverskrift\">Driftsmæssige foranstaltninger</p>\r\n      <p class=\"Paragraf\"><span class=\"ParagrafNr\">§ 3.</span> Beredskabsstyrelsen fastsætter driftsmæssige forskrifter for de i § 2, nr. 1 og nr. 4-6, nævnte virksomheder samt for forsamlingslokaler til flere end 150 personer, jf. dog stk. 3. De driftsmæssige forskrifter indeholder regler om instruktion af personale, ordensregler, flugtveje, brandslukningsmateriel, branddøre m.v., flugtvejsbelysning, varslingsanlæg samt el-sikkerhedsattest m.v.</p>\r\n      <p class=\"Stk2\"><span class=\"StkNr\">Stk. 2.</span> Kommunalbestyrelsen kan for disse virksomheder give yderligere driftsmæssige pålæg, der i det enkelte tilfælde skønnes nødvendige for at forebygge eller formindske brandfaren og for at sikre redning af personer, der befinder sig i lokalerne.</p>\r\n      <p class=\"Stk2\"><span class=\"StkNr\">Stk. 3.</span> Kommunalbestyrelsen kan godkende andre driftsmæssige foranstaltninger, jf. stk. 4, end de foranstaltninger, der er påbudt i de driftsmæssige forskrifter udfærdiget i medfør af stk. 1. De af kommunalbestyrelsen godkendte driftsmæssige foranstaltninger skal sikre, at de hensyn, der er anført i de driftsmæssige forskrifter, tilgodeses i mindst samme omfang som ved anvendelse af forskrifterne.</p>\r\n      <p class=\"Stk2\"><span class=\"StkNr\">Stk. 4.</span> De af kommunalbestyrelsen godkendte driftsmæssige foranstaltninger skal fremgå af en af ejeren eller brugeren udarbejdet drifts- og vedligeholdelsesplan. Drifts- og vedligeholdelsesplanen skal indeholde oplysning om virksomhedens art, jf. § 2, nr. 1-6, samt de eventuelle bestemmelser, der måtte være truffet om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> at andre end ejeren eller brugeren kan pålægges at drage omsorg for, at de af drifts- og vedligeholdelsesplanen omfattede foranstaltninger overholdes,</p>\r\n          <p class=\"Liste1\"><span class=\"Liste1Nr\">2)</span> brandtekniske installationer,</p>\r\n          <p class=\"Liste1\"><span class=\"Liste1Nr\">3)</span> indretning af lokaliteterne, herunder eventuelle bestemmelser om</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\">a)</span> anvendelse af en eller flere pladsfordelingsplaner,</p>\r\n              <p class=\"Liste2\"><span class=\"Liste2Nr\">b)</span> inventaropstilling,</p>\r\n              <p class=\"Liste2\"><span class=\"Liste2Nr\">c)</span> det antal personer, der må gives adgang til lokaliteterne,</p>\r\n              <p class=\"Liste2\"><span class=\"Liste2Nr\">d)</span> en evakueringsplan,</p>\r\n              <p class=\"Liste2\"><span class=\"Liste2Nr\">e)</span> porte og andre adgangsveje, som er nødvendige for redningsberedskabets rednings- og slukningsarbejde, og</p>\r\n              <p class=\"Liste2\"><span class=\"Liste2Nr\">f)</span> flugtveje og redningsforhold i øvrigt,</p>\r\n            </div>\r\n          </p>\r\n          <p class=\"Liste1\"><span class=\"Liste1Nr\">4)</span> de foranstaltninger i de driftsmæssige forskrifter, der er fastsat i medfør af stk. 1, som skal gælde for lokaliteterne,</p>\r\n          <p class=\"Liste1\"><span class=\"Liste1Nr\">5)</span> særlige forhold, som f.eks. særlige arrangementer, reparationer og vedligeholdelsesarbejder på eller i bygningen,</p>\r\n          <p class=\"Liste1\"><span class=\"Liste1Nr\">6)</span> instruktion og uddannelse af personalet,</p>\r\n          <p class=\"Liste1\"><span class=\"Liste1Nr\">7)</span> egenkontrol, der skal udføres af ejeren eller af andre og dokumentationen herfor, samt</p>\r\n          <p class=\"Liste1\"><span class=\"Liste1Nr\">8)</span> de yderligere bestemmelser, der måtte være truffet for at brandsikkerheden kan opretholdes i hele bygningens levetid.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 4.</span> Kommunalbestyrelsen kan for forsamlingslokaler til flere end 50 og højst 150 personer give driftsmæssige pålæg, der i det enkelte tilfælde skønnes nødvendige for at forebygge eller formindske brandfaren og for at sikre forsvarlige rednings- og slukningsmuligheder i tilfælde af brand.</p>\r\n      <p class=\"Stk2\"><span class=\"StkNr\">Stk. 2.</span> Kommunalbestyrelsen kan for feriehuse med flere end 10 sovepladser, der anvendes til udlejning, give driftsmæssige pålæg, der i det enkelte tilfælde skønnes nødvendige til at forebygge eller formindske brandfaren og til at sikre forsvarlige rednings- og slukningsmuligheder i tilfælde af brand.</p>\r\n      <p class=\"Paragraf\"><span class=\"ParagrafNr\">§ 5.</span> Bygninger, som ikke er indrettet som hotel m.v., kan i indtil 5 døgn anvendes til midlertidig overnatning efter tilladelse fra kommunalbestyrelsen i hvert enkelt tilfælde og på de vilkår, der er fastsat i de driftsmæssige forskrifter.</p>\r\n      <p class=\"ParagrafGruppeOverskrift\">Ansøgning og anmeldelse</p>\r\n      <p class=\"Paragraf\"><span class=\"ParagrafNr\">§ 6.</span> Ansøgninger om tilladelser og godkendelser samt anmeldelser til kommunalbestyrelsen i henhold til bekendtgørelsen eller de i § 3 nævnte driftsmæssige forskrifter skal være vedlagt nødvendige beskrivelser og tegninger i to eksemplarer.</p>\r\n      <p class=\"ParagrafGruppeOverskrift\">Straf</p>\r\n      <p class=\"Paragraf\"><span class=\"ParagrafNr\">§ 7.</span> Med bøde eller fængsel indtil 4 måneder straffes den, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> undlader at efterkomme de driftsmæssige forskrifter, der er fastsat i medfør af § 3, stk. 1,</p>\r\n          <p class=\"Liste1\"><span class=\"Liste1Nr\">2)</span> tilsidesætter bestemmelser fastsat i medfør af § 3, stk. 2 og 4,</p>\r\n          <p class=\"Liste1\"><span class=\"Liste1Nr\">3)</span> tilsidesætter foranstaltninger godkendt i henhold til § 3, stk. 3, eller</p>\r\n          <p class=\"Liste1\"><span class=\"Liste1Nr\">4)</span> overtræder § 8, stk. 2-7.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> voldt væsentlig skade på personer, ejendom eller miljøet eller fremkaldt fare herfor, eller</p>\r\n          <p class=\"Liste1\"><span class=\"Liste1Nr\">2)</span> opnået eller tilsigtet en økonomisk fordel for den pågældende selv eller andre, herunder besparelser.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"ParagrafGruppeOverskrift\">Ikrafttrædelses- og overgangsbestemmelser</p>\r\n      <p class=\"Paragraf\"><span class=\"ParagrafNr\">§ 8.</span> Bekendtgørelsen træder i kraft den 1. april 2008.</p>\r\n      <p class=\"Stk2\"><span class=\"StkNr\">Stk. 2.</span> Hoteller m.v., feriehuse, plejeinstitutioner, forsamlingslokaler, daginstitutioner, undervisningslokaler og butikker, der tillades indrettet, ombygget eller ændret efter bekendtgørelsens ikrafttræden, skal af ejeren eller brugeren anmeldes til kommunalbestyrelsen, og de krav, som kommunalbestyrelsen stiller efter bekendtgørelsen eller de i medfør af denne udfærdigede driftsmæssige forskrifter, skal være opfyldt, inden lokalerne tages i brug.</p>\r\n      <p class=\"Stk2\"><span class=\"StkNr\">Stk. 3.</span> Hoteller m.v., plejeinstitutioner, forsamlingslokaler, undervisningslokaler, daginstitutioner og butikker, der er tilladt indrettet inden bekendtgørelsens ikrafttræden, skal af ejeren anmeldes til kommunalbestyrelsen inden 3 måneder efter bekendtgørelsens ikrafttræden eller inden lokalernes ibrugtagning, medmindre anmeldelse tidligere er sket efter:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> § 28 i Justitsministeriets bekendtgørelse nr. 25 af 25. januar 1949 angående brandværnsforanstaltninger i hoteller m.v.,</p>\r\n          <p class=\"Liste1\"><span class=\"Liste1Nr\">2)</span> § 9, stk. 2 og 3, i Justitsministeriets bekendtgørelse nr. 567 af 20. december 1972 om brandværnsforanstaltninger i hoteller, forsamlingslokaler, skoler, butikker og selskabshuse,</p>\r\n          <p class=\"Liste1\"><span class=\"Liste1Nr\">3)</span> § 9, stk. 2 og 3, i Justitsministeriets bekendtgørelse nr. 29 af 21. januar 1977 om brandværnsforanstaltninger i hoteller m.v., forsamlingslokaler, skoler, daginstitutioner, butikker og selskabshuse, eller</p>\r\n          <p class=\"Liste1\"><span class=\"Liste1Nr\">4)</span> § 8, stk. 2-9, i bekendtgørelse nr. 196 af 21. marts 1990 om brandværnsforanstaltninger i hoteller m.v., plejeinstitutioner, forsamlingslokaler, skoler, daginstitutioner og butikker med senere ændringer.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 4.</span> Feriehuse med flere end 10 sovepladser, der anvendes til udlejning, og som er opført før bekendtgørelsens ikrafttræden, skal af ejeren eller brugeren anmeldes til kommunalbestyrelsen inden 3 måneder efter bekendtgørelsens ikrafttræden.</p>\r\n      <p class=\"Stk2\"><span class=\"StkNr\">Stk. 5.</span> Ved anmeldelse til kommunalbestyrelsen af de i stk. 2-4 nævnte forsamlingslokaler og feriehuse skal ejerens eller brugerens navn og bopælsadresse oplyses. Såfremt ejeren eller brugeren af et forsamlingslokale har udpeget en driftsansvarlig person, skal dennes navn og bopælsadresse tillige oplyses. Ændringer i det oplyste skal tillige anmeldes til kommunalbestyrelsen.</p>\r\n      <p class=\"Stk2\"><span class=\"StkNr\">Stk. 6.</span> Justitsministeriets bekendtgørelse nr. 196 af 21. marts 1990 om brandværnsforanstaltninger i hoteller m.v., plejeinstitutioner, forsamlingslokaler, skoler, daginstitutioner og butikker ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Forsvarsministeriet, den 25. februar 2008</I></P><P CLASS=SIGN1 ALIGN=\"CENTER\">Søren Gade</P><P CLASS=SIGN2 ALIGN=\"RIGHT\">/ Susan L. Nissen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": true,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/03/2008"
        },
        {
            "displayName": "Accession",
            "displayValue": "B20080017405"
        },
        {
            "displayName": "Entydig dokumentidentifikation",
            "displayValue": "AG000340"
        },
        {
            "displayName": "Dato for førstegangsindlæggelse",
            "displayValue": "14/03/2008"
        },
        {
            "displayName": "Dato for indlæggelse",
            "displayValue": "27/03/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "174"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "25/02/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Forsvarsmin., j.nr. 04-1250-17"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}