{
    "id": 72470,
    "title": "Cirkulære om salg af fast ejendom under menighedsrådenes bestyrelse (Til stiftsøvrighederne) ",
    "documentTypeId": "140",
    "isSagsforlobPeriodValid": false,
    "shortName": "CIR nr 12011 af 22/12/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om salg af fast ejendom under  \r\n\r\n menighedsrådenes bestyrelse </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til stiftsøvrighederne) </P>  \r\n\r\n<BR>  \r\n\r\n<P>I henhold til § 21, stk. 3, i lov nr 645 af 19. december 1984 om  \r\n\r\n folkekirkens økonomi fastsættes følgende: </P>  \r\n\r\n<P> 1. Godkendelse. </P>  \r\n\r\n<P>Salg af fast ejendom, som tilhører en kirke eller et præsteembede, kan kun  \r\n\r\n ske efter beslutning af menighedsrådet og med godkendelse af  \r\n\r\n kirkeministeriet, jfr. § 21, stk. 3, i lov om folkekirkens økonomi. </P>  \r\n\r\n<P>Forinden et menighedsråd træffer forberedelse til salg af en ejendom, skal  \r\n\r\n kirkeministeriets principgodkendelse af salget indhentes. </P>  \r\n\r\n<P>Kirkeministeriet bemyndiger stiftsøvrighederne til, når ministeriets  \r\n\r\n principgodkendelse af et salg foreligger, at godkende salgsvilkårene under  \r\n\r\n forudsætning af, at fremgangsmåden i pkt. 2.1. er fulgt. </P>  \r\n\r\n<P>Den stiftsøvrighederne ved skrivelse af 12. august 1970 givne bemyndigelse  \r\n\r\n til at godkende erhvervelse og afståelse af mindre arealer som led i  \r\n\r\n skelforandringer, vejanlæg, vejforlægninger, anlæg af parkeringspladser,  \r\n\r\n etablering af elforsyning, kloakering og fjernvarmeforsyning opretholdes.  \r\n\r\n</P>  \r\n\r\n<P> 2. Fremgangsmåden ved salg. </P>  \r\n\r\n<P>2.1. Offentligt udbud. </P>  \r\n\r\n<P>Ved kirkeministeriets redegørelse af 30. juni 1983 for resultatet af det  \r\n\r\n hidtidige regelsaneringsarbejde i kirkeministeriet er det i pkt. 4 fastsat,  \r\n\r\n at salg af fast ejendom kun må finde sted efter offentligt udbud. De hidtil  \r\n\r\n gældende regler i kirkeministeriets cirkulære af 22. juli 1981 blev samtidig  \r\n\r\n ophævet. </P>  \r\n\r\n<P>Et offentligt udbud skal opfylde følgende grundbetingelser: </P>  \r\n\r\n<P> a. Ejendommen skal averteres til salg i både lokal og landsdækkende  \r\n\r\n dagspresse. Stiftsøvrigheden kan godkende, at avertering i landsdækkende  \r\n\r\n presse undlades, når omstændighederne taler derfor. Den forlangte minimale  \r\n\r\n kontante udbetaling skal angives i annoncerne. Endvidere skal annoncerne  \r\n\r\n indeholde oplysning om frist for indgivelse af tilbud, sted og tid for åbning  \r\n\r\n af tilbud samt om, hvor nærmere oplysning om ejendommen kan fås. Det skal  \r\n\r\n angives, at menighedsrådet er berettiget til at forkaste alle tilbud. </P>  \r\n\r\n<P> b. Der gives tilbudsgiverne adgang til at overvære åbningen af  \r\n\r\n tilbuddene. </P>  \r\n\r\n<P> c. Såfremt menighedsrådet ikke vælger at kassere alle tilbud, jfr. foran,  \r\n\r\n gives der de 3 højestbydende lejlighed til inden for en nærmere fastsat frist  \r\n\r\n at afgive supplerende tilbud. Der gives de pågældende adgang til at overvære  \r\n\r\n åbningen af de supplerende tilbud. </P>  \r\n\r\n<P> d. Endelig salgsaftale betinges af stiftsøvrighedens godkendelse. </P>  \r\n\r\n<P>2.2. Ministeriet kan godkende, at afhændelse sker uden offentligt udbud,  \r\n\r\n hvis afhændelse sker til offentlig myndighed eller institution, eller særlige  \r\n\r\n grunde iøvrigt taler derfor. Sker afståelsen som led i jordfordeling, skal  \r\n\r\n offentligt udbud ikke finde sted. Tilsvarende gælder de tilfælde, der er  \r\n\r\n omfattet af bemyndigelsen af 12. august 1970, jfr. foran. </P>  \r\n\r\n<P> 3. Godkendelse af salgsdokumenter. </P>  \r\n\r\n<P>Stiftsøvrighederne bemyndiges til at tiltræde de dokumenter, der  \r\n\r\n udfærdiges til gennemførelse af salg af fast ejendom.  \r\n\r\n ----------------------------- </P>  \r\n\r\n<P>Nærværende cirkulære bedes bekendtgjort for menighedsråd og provstiudvalg.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 22. december 1986. </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Mette Madsen </P>  \r\n\r\n<P CLASS=MINISTER ALIGN=RIGHT>/K. Bagger </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19861201109"
        },
        {
            "displayName": "Entydig dokumentidentifikation",
            "displayValue": "CM031664"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "14/11/2005"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12011"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "22/12/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Kirkemin. j.nr. 1510-4/86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}