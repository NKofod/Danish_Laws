{
    "id": 32964,
    "title": "Udlevering af navne og adresser til lokale vejvisere. (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 9120 af 01/11/1983",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En kommunalbestyrelse kan beslutte at undlade at udlevere navne- og  \r\n\r\n adresseoplysninger til brug ved fremstilling af en lokal vejviser. </I> </P>  \r\n\r\n<P> <I>Såfremt en kommunalbestyrelse imidlertid -har udleveret sådanne  \r\n\r\n oplysninger til en lokal vejviser, følger det af en almindelig  \r\n\r\n lighedsgrundsætning, at kommunalbestyrelsen også er forpligtet til at  \r\n\r\n udlevere disse oplysninger til andre firmaer, som ønsker at fremstille en  \r\n\r\n lokal vejviser. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Udlevering af navne og adresser til lokale  \r\n\r\n vejvisere. (* 1) </H1>  \r\n\r\n<P></P>  \r\n\r\n<BR>  \r\n\r\n<P>I skrivelse af 25. oktober 1982 (j.nr. 00.01A50) har økonomiudvalget  \r\n\r\n anmodet indenrigsministeriet om en vejledende udtalelse om, hvorledes  \r\n\r\n kommunalbestyrelsen vil have at forholde sig i anledning af, at advokat Erik  \r\n\r\n Nordqvist på vegne af lokalvejviserne/EK-reklame aps.  v/Karen og  Erik Kvist  \r\n\r\n har anmodet kommunalbestyrelsen om at udlevere forskellige oplysninger til  \r\n\r\n brug for 10. udgave af Assens Vejviser/Information, der af firmaet er  \r\n\r\n planlagt til udgivelse i 1983. </P>  \r\n\r\n<P>Det fremgår af sagen, at firmaet tidligere har samarbejdet med  \r\n\r\n kommunalbestyrelsen om udgivelse af en vejviser, og at firmaet i skrivelse af  \r\n\r\n 7. september 1982 fremsendte tilbud på vejviserens 10. udgave, idet firmaet  \r\n\r\n bl.a. oplyste, at det var orienteret om, at en lokal bogtrykker havde planer  \r\n\r\n om også at udgive en vejviser for Assens kommune. Firmaet henviste i denne  \r\n\r\n forbindelse til, at tilsynsrådet for Århus amt i 1980 har udtalt, at når  \r\n\r\n kommunalbestyrelsen i medfør af § 13, stk. 4, i indenrigsministeriets  \r\n\r\n bekendtgørelse nr. 296 af 22. juni 1979 om folkeregistre (nu pkt. 5, jfr.  \r\n\r\n indenrigsministeriets bekendtgørelse nr. 439 af 9. oktober 1980) har truffet  \r\n\r\n beslutning om at udlevere oplysninger om navne og adresser til brug for  \r\n\r\n lokale vejvisere, kan kommunalbestyrelsen i henhold til lighedsgrundsætningen  \r\n\r\n ikke afslå enkelte ansøgninger om udlevering af oplysninger til sådant brug.  \r\n\r\n</P>  \r\n\r\n<P>Det fremgår endvidere af sagen, at Assens kommune har meddelt advokat Erik  \r\n\r\n Nordqvist, at kommunen ikke finder anledning til at udgive en  \r\n\r\n vejviser/information hvert år, og at økonomiudvalget på sit møde den 9.  \r\n\r\n september 1982 har vedtaget, at kommunen ikke deltager ved en udgave af  \r\n\r\n Assens Vejviser 1983. </P>  \r\n\r\n<P>Endvidere har kommunalbestyrelsen til advokaten oplyst, at økonomiudvalget  \r\n\r\n ligeledes har vedtaget, at Assens kommune vil deltage med et beløb på 30.000  \r\n\r\n kr., der pristalsreguleres pr. 1. januar 1984, ved udgivelsen af en Assens  \r\n\r\n Vejviser/Information 1984, der udgives af &#187;Lokalavisen&#171;,  \r\n\r\n Vagtelvænget 6, Assens. </P>  \r\n\r\n<P>Advokat Erik Nordqvist har i skrivelse af 17. september 1982 over for  \r\n\r\n kommunalbestyrelsen gjort gældende, at det er hans klienters opfattelse, at  \r\n\r\n kommuner i deres beslutning ikke kan bestemme, hvem der skal udgive en  \r\n\r\n vejviser, men alene tage stilling til, om materialet fra folkeregistret skal  \r\n\r\n udleveres. </P>  \r\n\r\n<P>Advokaten fremførte i samme skrivelse, at det telefonisk var oplyst, at  \r\n\r\n kommunen ville genudsende en vejviser for 1984 og da gennem en lokal  \r\n\r\n virksomhed. Han anmodede endvidere om at måtte modtage genpart af  \r\n\r\n brevveksling mellem kommunen og den nævnte virksomhed &#187;Lokalavisen&#171;  \r\n\r\n og protokoludskrift af byrådets beslutninger sagen vedrørende. Advokaten  \r\n\r\n henledte opmærksomheden på, at hans klienter forlængst har påbegyndt arbejdet  \r\n\r\n med udgivelsen for 1983, idet annoncer var tegnet, og anmodede derfor om svar  \r\n\r\n snarest belejligt. </P>  \r\n\r\n<P>Efter at advokaten havde fået tilsendt de ovenfor nævnte bilag  \r\n\r\n (brevveksling m.v.), anmodede han i skrivelse af 12. oktober 1982  \r\n\r\n kommunalbestyrelsen om inden 8 dage at få tilstillet det udbedte materiale  \r\n\r\n (navne- og adresseoplysninger) til brug for udgivelsen af en vejviser for  \r\n\r\n Assens kommune for 1983 og anførte, at han, såfremt han ikke modtog de  \r\n\r\n ønskede oplysninger, agtede at indbringe sagen for tilsynsrådet for Fyns amt.  \r\n\r\n Advoktaten forbeholdt sig endvidere på sin klients vegne at kræve erstatning,  \r\n\r\n der i givet fald bliver af en størrelsesorden på 100.000 kr. Han tilføjede,  \r\n\r\n at arbejdet med lokalvejviseren 1983 skal opstartes senest den 1. november  \r\n\r\n 1982. </P>  \r\n\r\n<P>Det er herefter den 29. oktober 1982 telefonisk over for  \r\n\r\n indenrigsministeriet oplyst, at de ønskede oplysninger er blevet udleveret.  \r\n\r\n</P>  \r\n\r\n<P>I denne anledning skal man meddele følgende: </P>  \r\n\r\n<P>Udlevering af de ønskede oplysninger til brug ved fremstilling af  \r\n\r\n vejvisere har hjemmel i § 21 i finansministeriets bekendtgørelse af 18. juni  \r\n\r\n 1980 (med senere ændringer) om forskrifter for Det fælleskommunale, regionale  \r\n\r\n Folkeregistersystem på Kommunedata I/S og Århus kommunes edb-afdeling. Denne  \r\n\r\n bekendtgørelse henviser til indenrigsministeriets bekendtgørelse nr. 296 af  \r\n\r\n 22. juni 1979 om folkeregistre som ændret ved bekendtgørelse nr. 439 af 9.  \r\n\r\n oktober 1980 (eksemplar vedlagt), der i § 13, stk. 5, giver hjemmel for  \r\n\r\n kommunalbestyrelsen til at træffe beslutning om udlevering af navne- og  \r\n\r\n adresseoplysninger til brug for udarbejdelse af lokale vejvisere. </P>  \r\n\r\n<P>Baggrunden for bestemmelsen er følgende: </P>  \r\n\r\n<P>I en årrække var det praksis i en lang række kommuner, at der fra  \r\n\r\n folkeregistrene blev udleveret navne- og adresseoplysninger m.v. til brug ved  \r\n\r\n private firmaers udgivelse af lokalvejvisere, idet der lokalt såvel blandt de  \r\n\r\n erhvervsdrivende som blandt kommunens beboere var et vist rent praktisk behov  \r\n\r\n for en nem adgang til vejviserens oplysninger. </P>  \r\n\r\n<P>Ved en fornyelse af folkeregisterbestemmelserne i 1973, hvorved bl.a.  \r\n\r\n bestemmelserne om udlevering af masseoplysninger til privat side blev  \r\n\r\n strammet, bibeholdt man dog efter ønske fra kommunal side adgangen til fra  \r\n\r\n folkeregistrene at udlevere masseoplysninger til brug ved udgivelsen af disse  \r\n\r\n vejvisere, medens adgangen i øvrigt til at udlevere masseoplysninger til  \r\n\r\n private i princippet blev afskaffet. </P>  \r\n\r\n<P>Indenrigsministeriet er af den opfattelse, at Assens kommunalbestyrelse,  \r\n\r\n uanset om kommunen i tidligere år har haft et samarbejde med firmaet  \r\n\r\n &#187;Lokalvejviserne/EK-reklame ApS&#171; er berettiget til som sket ved  \r\n\r\n økonomiudvalgets behandling af sagen i mødet den 9. september 1982 at  \r\n\r\n beslutte, at kommunalbestyrelsen ikke finder anledning til udgivelse af en  \r\n\r\n vejviser/information hvert år, og at kommunalbestyrelsen ikke deltager ved en  \r\n\r\n udgave af Assens Vejviser 1983. Efter indenrigsministeriets opfattelse vil  \r\n\r\n kommunalbestyrelsen som følge af denne beslutning ikke være forpligtet til at  \r\n\r\n udlevere materiale til et eller flere firmaer, der måtte ønske at udgive en  \r\n\r\n vejviser for Assens for 1983 for egen regning. </P>  \r\n\r\n<P>For så vidt angår det oplyste, hvorefter Assens kommunalbestyrelse for  \r\n\r\n året 1984 har besluttet at samarbejde med et firma i Assens om udarbejdelse  \r\n\r\n af en vejvisr for Assens kommune, bemærkes, at det efter  \r\n\r\n indnerigsministeriets opfattelse følger af en almindelig lighedsgrundsætning,  \r\n\r\n at kommunalbestyrelsen som følge af denne beslutning også er forpligtet til  \r\n\r\n at tillade udlevering af de for udgivelse af en vejviser fornødne navne- og  \r\n\r\n adresseoplysninger til andre firmaer, der måtte anmode herom. </P>  \r\n\r\n<P>Spørgsmålets afgørelse henhører i øvrigt i sidste instans under  \r\n\r\n domstolene. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Johan Erichsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Indenrigsministeriets afgørelser og udtalelser om kommunale forhold  \r\n\r\n 1983 1.3. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19830912058"
        },
        {
            "displayName": "Entydig dokumentidentifikation",
            "displayValue": "CA000888"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9120"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "01/11/1983"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "1.k.kt.1982/123/0901-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}