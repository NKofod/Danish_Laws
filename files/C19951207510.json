{
    "id": 72637,
    "title": "Cirkulærskrivelse om afvikling af administration og revision m.m. af private fondes og legaters midler blandt stiftsmidlerne.(* 1) ",
    "documentTypeId": "210",
    "isSagsforlobPeriodValid": false,
    "shortName": "CIS nr 12075 af 15/11/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulærskrivelse om afvikling af administration  \r\n\r\n og revision m.m. af private fondes og legaters midler blandt  \r\n\r\n stiftsmidlerne.(* 1) </H1>  \r\n\r\n<P></P>  \r\n\r\n<BR>  \r\n\r\n<P>(Til stiftsøvrighederne) </P>  \r\n\r\n<P>Rigsrevisionen har meddelt Kirkeministeriet, at Rigsrevisionen som led i  \r\n\r\n afviklingen af sin deltagelse i den hidtidige ministerielle revision af  \r\n\r\n legaters og fondes regnskaber måtte forbeholde sig sin stillingtagen til  \r\n\r\n fundats- og vedtægtsændringer vedrørende legater og fonde med kapitaler  \r\n\r\n inddraget under stiftsmidlerne, samt opretholdelse af den hidtidige  \r\n\r\n puljeadministration. Derfor er det som led i teknologiskiftet i  \r\n\r\n stiftsadministrationerne besluttet af afvikle stiftsøvrighedernes opgaver med  \r\n\r\n hensyn til legatforvaltning og revision. </P>  \r\n\r\n<P> <B>1.</B> Forvaltningen af et antal fonde og legaters kapitaler har fra  \r\n\r\n gammel tid været en integreret del af stiftsmidlerne, jf. senest  \r\n\r\n Kirkeministeriets bekendtgørelse nr. 701 af 23. oktober 1991 om  \r\n\r\n stiftsmidlernes bestyrelse § 11 hvorefter: &#187;Stiftsøvrigheden bestyrer  \r\n\r\n legatmidler i overensstemmelse med gældende bestemmelser. Aktiver, der  \r\n\r\n tilhører legater, bestyres særskilt, medmindre andet er foreskrevet i  \r\n\r\n fundatsen.&#171; Denne bestemmelse kan forventes ophævet, når  \r\n\r\n teknologiskiftet er gennemført. Stiftsøvrighederne bedes imidlertid allerede  \r\n\r\n nu iværksætte afviklingen af forvaltninge af disse fonde og legater. </P>  \r\n\r\n<P>Det betyder, at fondslovgivningens regler om kapitalanbringelse og  \r\n\r\n årsregnskab og revision m.v. i henholdsvis kapitel 5 og 7 i lov om fonde og  \r\n\r\n visse foreninger, jf. lovbekendtgørelse nr. 698 af 11. august 1992 (Bilag 1)  \r\n\r\n som ændret ved lov nr. 442 af 1. juni 1994 /Bilag 1 a), nu i alle tilfælde  \r\n\r\n anvendes på legater og fonde. Der kan i øvrigt henvises til  \r\n\r\n Civilretsdirektoratets vejledning af november 1995 om revision og kontrol  \r\n\r\n efter fondslovgivningen af ikke-erhvervsdrivende fonde (Bilag 2). </P>  \r\n\r\n<P>De almindelige anbringelsesbestemmelser vedrørende fondes og legaters  \r\n\r\n midler findes nu i Justitsministeriets bekendtgørelse nr. 721 af 31. august  \r\n\r\n 1995 om anbringelse af fondes midler og bestyrelsesvederlag m.v. (Bilag 3),  \r\n\r\n For fonde og legater, hvis midler hidtil har været forvaltet blandt  \r\n\r\n stiftsmidlerne, gælder det, at denne bekendtgørelses regler om anbringelse  \r\n\r\n m.v. skal følges, medmindre andet følger af fondslovgivningen. </P>  \r\n\r\n<P>Legatbestyrelsen skal fremtidig blandt andet selv sørge for  \r\n\r\n kapitalanbringelse og administration, samt regnskabsaflæggelse, medmindre den  \r\n\r\n indgår aftale med et pengeinstitut med godkendt forvaltningsafdeling om at  \r\n\r\n lade forvaltningsafdelingen varetage nævnte funktioner. Man henleder her  \r\n\r\n opmærksomheden på anbringelsesbekendtgørelsens § 19, hvorefter eventuelt  \r\n\r\n bestyrelsesvederlag skal godkendes af civilretsdirektoratet, såfremt de  \r\n\r\n samlede administrationsomkostninger overstiger 10% af fondens årlige  \r\n\r\n bruttoindtægt for fonde, hvis egenkapital er 1 million eller mere, og 15% for  \r\n\r\n fonde, hvis egenkapital er mindre end 1 million kr. Der vedlægges fortegnelse  \r\n\r\n fra Civilretsdirektoratet over pengeinstituttet med godkendte  \r\n\r\n forvaltningsafdelinger (Bilag 3 a). </P>  \r\n\r\n<P> <B>2.</B> Stiftsøvrighederne har traditionelt også varetaget revisionen  \r\n\r\n af en række fonde og legaters regnskaber typisk i forbindelse med  \r\n\r\n forvaltningen af disses midler. Ministeriet har efter anbefaling fra  \r\n\r\n Rigsrevisionen fundet det rigtigst, at stiftsøvrighedernes deltagelse i  \r\n\r\n legatrevision også bringes til ophør. Man skal derfor anmode  \r\n\r\n stiftsøvrighederne om i forbindelse med afviklingen af legatadministrationen  \r\n\r\n tillige at sørge for at blive frigjort for alle revisionsforpligtelser  \r\n\r\n vedrørende fonde og legater, uanset om legaternes midler har været bestyret  \r\n\r\n blandt stiftsmidlerne eller ikke. </P>  \r\n\r\n<P>Stiftsøvrighederne bedes i denne forbindelse være opmærksomme på, at  \r\n\r\n vedtægtsbestemmelser om tilsyns-, regnskab- og revisionsforhold m.v., der går  \r\n\r\n videre end fondslovgivningens, søges bragt i overensstemmelse med det tilsyn,  \r\n\r\n som er fastsat i fondsloven. Ønsker en legatbestyrelse ikke at medvirke, må  \r\n\r\n stiftsøvrigheden rette henvendelse til Civilretsdirektoratet, jf. nærmere  \r\n\r\n herom nedenfor. </P>  \r\n\r\n<P> <B>3.</B> Mange legaters kapitaler m.v. er så små, at de ikke kan bære de  \r\n\r\n almindelige udgifter til legatadministration, regnskabsaflæggelse og  \r\n\r\n revision. Er dette tilfældet, kan stiftsøvrigheden, før den retter  \r\n\r\n henvendelse til legatbestyrelserne, forelægge spørgsmålet om tilladelse til  \r\n\r\n nedlæggelse af legaterne for Civilretsdirektoratet, der varetager det  \r\n\r\n almindelige tilsyn herunder al fondsmyndighed med hensyn til  \r\n\r\n (ikke-erhvervsdrivende) fonde og legater. </P>  \r\n\r\n<P>Civilretsdirektoratet har oplyst, at legater med en formue på under  \r\n\r\n 250.000 kr. i almindelighed kan forvente at få tilladelse til opløsning ved  \r\n\r\n uddeling af legatets formue i henhold til legatets formål. Ansøgning om  \r\n\r\n nedlæggelse (opløsning) af legater skal sendes til Civilretsdirektoratet,  \r\n\r\n vedlagt det sidste års reviderede regnskab (eventuelt puljeregnskab) og - om  \r\n\r\n muligt - legatets vedtægt eller fundats. Ansøgning om et legats opløsning må  \r\n\r\n principielt indsendes af legatbestyrelsen. Hvor forholdene taler for det, kan  \r\n\r\n også stiftsøvrigheden ansøge Civilretsdirektoratet om et legats opløsning.  \r\n\r\n</P>  \r\n\r\n<P>Har stiftsøvrigheden ansøgt og fået tilsagn om opløsning af et legat, må  \r\n\r\n legatbestyrelsens samtykke naturligvis efterfølgende indhentes. Ønsker  \r\n\r\n legatbestyrelsen ikke en fond eller et legat nedlagt, må stiftsøvrigheden  \r\n\r\n anmode legatbestyrelsen om at udvirke ændringer i vedtægten eller fundatsen,  \r\n\r\n der frigør stiftet for enhver forpligtelse med hensyn til administration,  \r\n\r\n tilsyn og revision. Ønsker en legatbestyrelse ikke at medvirke hertil, må  \r\n\r\n stiftsøvrigheden ansøge Civilretsdirektoratet om tvangspermutation, jf.  \r\n\r\n fondslovens § 33. </P>  \r\n\r\n<P>For så vidt angår tilladelse til sammenlægning af legater, jf. fondslovens  \r\n\r\n § 32, kræves det blandt andet, at legater skal have samme eller i det  \r\n\r\n væsentlige identiske formål. Vedrørende de almindelige betingelser for  \r\n\r\n ændringer af fundatser og vedtægter m.v., herunder opløsning og sammenlægning  \r\n\r\n af legater kan henvises til værket: Fonde og foreninger I, Fondslovene med  \r\n\r\n kommentarer, 3. udgave, ved Lennart Lynge Andersen &amp; Jørgen Nørgaard.  \r\n\r\n</P>  \r\n\r\n<P>Nærmere vejledning i øvrigt kan indhentes hos Civilretsdirektoratet,  \r\n\r\n Æbeløgade 1, 2100 København Ø, tlf. 33 92 33 02. </P>  \r\n\r\n<P>Bilag 4) og 4a) er eksempler på, hvorledes en legatbestyrelse kan  \r\n\r\n tilskrives. Materialet er stillet til rådighed af Roskilde stiftsøvrighed.  \r\n\r\n</P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Carsten Dalsgaard Jørgensen/Jørgen Kroer </P>  \r\n\r\n<P>Kontorchef Fuldmægtig </P>  \r\n\r\n</DIV>",
    "isHistorical": false,
    "editorialNotes": [
        "(*) 4 Bilag"
    ],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19951207510"
        },
        {
            "displayName": "Entydig dokumentidentifikation",
            "displayValue": "CM031833"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "03/05/2002"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12075"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/11/1995"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "KM. j.nr. 0131-46/92Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}