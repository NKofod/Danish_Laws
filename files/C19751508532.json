{
    "id": 46993,
    "title": "Meddelelse om et konstateret behov for markedsføring af 2 terapeutisk ønskelige farmaceutiske specialiteter - og om den fremgangsmåde sundhedsstyrelsen påtænker at anvende i sådanne tilfælde. ",
    "documentTypeId": "720",
    "isSagsforlobPeriodValid": false,
    "shortName": "MED nr 15085 af 20/11/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse om et konstateret behov for  \r\n\r\n markedsføring af 2 terapeutisk ønskelige farmaceutiske specialiteter - og om  \r\n\r\n den fremgangsmåde sundhedsstyrelsen påtænker at anvende i sådanne tilfælde.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>På baggrund af de i kapitel 4 i lov nr. 327 af 26. juni 1975 om lægemidler  \r\n\r\n anførte bestemmelser har sundhedsstyrelsen overvejet, hvorledes man kan  \r\n\r\n sikre, at terapeutisk værdifulde lægemidler er tilgængelige på det danske  \r\n\r\n marked som farmaceutiske specialiteter. </P>  \r\n\r\n<P>Dette spørgsmål rejser sig bl.a. i følgende situationer: </P>  \r\n\r\n<UL CLASS=PLAIN-LIST>  \r\n\r\n<LI>1) når der konstateres et behov for et præparat, som ikke findes på  \r\n\r\n markedet, </LI>  \r\n\r\n<LI>2) når et markedsført præparat af terapeutiske grunde er ønskeligt i en  \r\n\r\n anden dispenseringsform/styrke end den markedsførte, eller </LI>  \r\n\r\n<LI>3) når registreringsindehaveren f.eks. af økonomiske grunde ønsker et  \r\n\r\n markedsført præparat, som der er terapeutisk behov for, trukket ud af  \r\n\r\n handelen. </LI>  \r\n\r\n</UL>  \r\n\r\n<P>Sundhedsstyrelsen har i de nævnte 3 situationer foreløbig tænkt sig  \r\n\r\n følgende: </P>  \r\n\r\n<P>Ad 1) I disse tilfælde vil sundhedsstyrelsen være sindet at udsende en  \r\n\r\n meddelelse til Medif, Mefa, Brancheforeningen af farmaceutiske  \r\n\r\n industrivirksomheder i Danmark, Megros, Danmarks Apotekerforening - og efter  \r\n\r\n omstændighederne tillige hospitalsapotekerne - med en nærmere redegørelse for  \r\n\r\n det grundlag, hvorpå sundhedsstyrelsen bygger sin vurdering, og en opfordring  \r\n\r\n til interesserede fabrikanter eller importører til at indsende ansøgning om  \r\n\r\n registrering af det pågældende præparat, jfr. lægemiddellovens §§ 13 og 15.  \r\n\r\n</P>  \r\n\r\n<P>Ad 2) I de her nævnte tilfælde vil sundhedsstyrelsen i første omgang rette  \r\n\r\n en tilsvarende henvendelse til den pågældende registreringsindehaver. </P>  \r\n\r\n<P>Ad 3) Af hensyn ikke mindst til de her nævnte præparater skal  \r\n\r\n sundhedsstyrelsen anmode om, at registreringsindehaverne i god tid  \r\n\r\n underretter sundhedsstyrelsen om tilbagetrækningsplaner for alle markedsførte  \r\n\r\n præparater, således at der i de tilfælde, hvor sundhedsstyrelsen mener, der  \r\n\r\n er terapeutisk behov for at beholde præparatet på markedet, levnes en rimelig  \r\n\r\n tid til drøftelse af mulighederne for at undgå den påtænkte tilbagetrækning  \r\n\r\n af præparater (f.eks. ved en aftale om fritagelse for årsafgift, adækvat  \r\n\r\n forhøjelse af prisen eller andet). </P>  \r\n\r\n<P>Aktuelt har spørgsmålet om det rimelige i profylaktisk behandling i  \r\n\r\n graviditeten med folinsyre som tilskud til jernmedikation været rejst overfor  \r\n\r\n sundhedsstyrelsen. Farmakopeekommissionen har i en i den anledning indhentet  \r\n\r\n udtalelse bl.a. anbefalet, at der markedsføres tabletter a 100 mikrogram  \r\n\r\n folinsyre. </P>  \r\n\r\n<P>Endvidere har Kontaktudvalget vedrørende ungdomsnarkomanien gjort  \r\n\r\n sundhedsstyrelsen opmærksom på det ønskelige i, at der til afvænning af  \r\n\r\n narkomaner markedsføres en saft indeholdende 0,1 % methadonklorid i form af  \r\n\r\n en farmaceutisk specialitet, da et sådant præparat ikke egner sig til  \r\n\r\n indsprøjtning og endvidere kan ordineres pr. telefon, hvilket i denne  \r\n\r\n specielle behandlingssituation kan være hensigtsmæssigt. </P>  \r\n\r\n<P>Det bemærkes herved, at den nye lægemiddellov giver mulighed for, at  \r\n\r\n præparater som de her nævnte, hvis aktive indholdsstoffer er almindelige  \r\n\r\n handelsvarer, vil kunne blive registreret og derefter markedsført. </P>  \r\n\r\n<P>Sundhedsstyrelsen modtager gerne kommentarer til foranstående, såvel  \r\n\r\n vedrørende det generelle problem om tilgængeligheden af terapeutisk  \r\n\r\n ønskværdig lægemidler, som vedrørende de konkrete spørgsmål om en  \r\n\r\n markedsføring af f.eks. folinsyretabletter a 100 mikrogram og methadonsaft  \r\n\r\n indeholdende 0,1 % methadonklorid. Sådanne kommentarer ønskes i givet fald  \r\n\r\n modtaget snarest muligt og senest inden udgangen af dette år. </P>  \r\n\r\n<P>A. Engelund. </P>  \r\n\r\n<P>/Hans Andersen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "C19751508532"
        },
        {
            "displayName": "Entydig dokumentidentifikation",
            "displayValue": "CM005762"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "14/12/2005"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15085"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "20/11/1975"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}