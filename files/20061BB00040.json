{
    "id": 99525,
    "title": "Forslag til folketingsbeslutning om at iværksætte et analysearbejde om etablering af børnehospitaler i sygehusregionerne",
    "documentTypeId": "480",
    "isSagsforlobPeriodValid": true,
    "shortName": "2006/1 BSF 40",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 17. november 2006 af  \r\n\r\n Birthe Skaarup (DF), Kristian Thulesen Dahl (DF),  \r\n\r\n Pia Kjærsgaard (DF), Pia Kristensen (DF),  \r\n\r\n Karin Nødgaard (DF),  \r\n\r\n Tina Pedersen (DF) og Peter Skaarup (DF)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n at iværksætte et analysearbejde om etablering af børnehospitaler i  \r\n\r\n<BR>  \r\n\r\n sygehusregionerne  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget pålægger regeringen at nedsætte en arbejdsgruppe,  \r\n\r\n der skal belyse mulighederne for at etablere højt specialiserede  \r\n\r\n børnehospitaler i de fem sygehusregioner. I arbejdsgruppen skal der også  \r\n\r\n indgå  \r\n\r\n eksperter, som ikke er en del af centraladministrationen.  \r\n\r\n</P>  \r\n\r\n<P class=\"Tekst\">  \r\n\r\n Arbejdsgruppen skal redegøre for fordele og ulemper ved at samle  \r\n\r\n den sundhedsfaglige ekspertise inden for behandling af børn og sygdomme hos  \r\n\r\n børn på et antal børnehospitaler. Analysearbejdet skal munde ud i  \r\n\r\n anbefalinger  \r\n\r\n og indstillinger til regeringen og Folketinget.  \r\n\r\n</P>  \r\n\r\n<P class=\"Tekst\">  \r\n\r\n Arbejdsgruppens rapport fremlægges for Folketinget inden den 1.  \r\n\r\n juni 2008.  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n &nbsp;  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Baggrund for forslaget  \r\n\r\n</P>  \r\n\r\n<P class=\"Tekst9\">  \r\n\r\n Der er mange gode grunde til, at Folketinget bør tage initiativ  \r\n\r\n til at give behandlingen af børn og sygdomme hos børn et kraftigt løft.  \r\n\r\n</P>  \r\n\r\n<P class=\"Tekst9\">  \r\n\r\n Læger og andre sundhedsfaglige medarbejdere fortæller, at de  \r\n\r\n fysiske rammer omkring behandlingen af børn i dag er helt utilstrækkelige.  \r\n\r\n Oftest er børneafdelinger placeret i utidssvarende hospitalsbyggeri, som ofte  \r\n\r\n er  \r\n\r\n nødtørftigt ombyggede afdelinger for voksne. Nogle steder benytter man  \r\n\r\n ombyggede  \r\n\r\n tosengsstuer, der ikke er beregnede til at rumme senge til børn og  \r\n\r\n overnatningsmulighed for forældre. Eksperterne fortæller også, at den faglige  \r\n\r\n kvalitet i behandlingen af børn kan blive langt bedre end i dag, hvis man  \r\n\r\n samler viden og faglighed i mere tidssvarende enheder. Flere steder har man  \r\n\r\n ikke de faciliteter til leg og beskæftigelse, som man måtte forvente. Men  \r\n\r\n vigtigst er, at man kan opnå en lang række fordele ved at samle indsatsen i  \r\n\r\n tidssvarende enheder. Der kan opnås øget specialisering og faglige gevinster  \r\n\r\n f.eks. inden for kirurgi, diagnostik, bedøvelse og smertebehandling.  \r\n\r\n</P>  \r\n\r\n<P class=\"Tekst9\">  \r\n\r\n Ved forberedelsen af strukturreformen har regeringen som sin  \r\n\r\n ambition gentagne gange peget på, at det danske sygehusvæsen skal være et  \r\n\r\n sygehusvæsen i verdensklasse. Det er en ambitiøs målsætning, og hvis  \r\n\r\n ambitionen  \r\n\r\n skal blive til virkelighed, er det i alt fald meget presserende, at  \r\n\r\n regeringen  \r\n\r\n og Folketinget nu tager fat på en række af de områder inden for  \r\n\r\n sygehusvæsenet,  \r\n\r\n der trænger mest til en opgradering.  \r\n\r\n</P>  \r\n\r\n<P class=\"Tekst9\">  \r\n\r\n Behandlingen af børn og børns sygdomme ser ud til at være et af  \r\n\r\n de områder, hvor der er behov for konkrete handleplaner. Det er forkert at  \r\n\r\n betragte syge børn blot som små syge voksne. Børn har nogle særlige behov, og  \r\n\r\n syge børn behøver ganske særlige hensyn og særlig omsorg. Det er efter Dansk  \r\n\r\n Folkepartis opfattelse uklogt at udsætte beslutninger på dette område, indtil  \r\n\r\n der engang er fastlagt samlede sygehusplaner for alle regionerne. Det vil  \r\n\r\n være  \r\n\r\n langt mere fornuftigt at tage konstruktivt fat på at få dette særlige område  \r\n\r\n belyst allerede nu, sådan at regering og regioner kan tage hensyn til de  \r\n\r\n beslutninger, Folketinget eventuelt måtte træffe på grundlag af et  \r\n\r\n udredningsarbejde.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Status i Danmark &#150; og erfaringer fra udlandet  \r\n\r\n</P>  \r\n\r\n<P class=\"Tekst9\">  \r\n\r\n I Danmark har vi i dag i alt 19 børneafdelinger på forskellige  \r\n\r\n sygehuse, bl.a. 6 forskellige i hovedstadsregionen. Historisk set har Danmark  \r\n\r\n haft særlige børnehospitaler, bl.a. Dronning Louises Børnehospital på  \r\n\r\n Østerbro  \r\n\r\n i København, der lukkede i 1971, og Fuglebakkens Børnehospital på  \r\n\r\n Frederiksberg, der lukkede i 1987. Børnehospitalerne blev gradvis integreret  \r\n\r\n som børneafdelinger i større sygehuse i takt med disses specialisering. Men  \r\n\r\n situationen er anderledes i dag. Mange af børneafdelingerne har ikke plads,  \r\n\r\n udstyr og faciliteter til en optimal behandling endsige tilstrækkelige  \r\n\r\n muligheder for vidensudveksling, forskning eller børnevenligt miljø og  \r\n\r\n indretning. Derfor kan der være fornuft i &#150; ligesom i udlandet &#150; at  \r\n\r\n oprette nye  \r\n\r\n børnehospitaler.  \r\n\r\n</P>  \r\n\r\n<P class=\"Tekst9\">  \r\n\r\n Forskning i børnesygdomme er nødvendigt for  \r\n\r\n varigt at forbedre forholdene for syge børn. Danmark råder over  \r\n\r\n forskningscentre  \r\n\r\n på internationalt niveau inden for børnesygdomme, f.eks. reproduktion,  \r\n\r\n diabetes  \r\n\r\n og børneastma. Ved at samle disse inden for et børnehospital sikres det, at  \r\n\r\n børnelægers viden og uddannelse holdes ajour. Samtidig styrkes forskningen  \r\n\r\n gennem bedre mulighed for adgang til patienter og bedre rekruttering af unge  \r\n\r\n læger til forskning.  \r\n\r\n</P>  \r\n\r\n<P class=\"Tekst9\">  \r\n\r\n Det skal også holdes for øje, at der &#150; med ca. 65.000 fødsler  \r\n\r\n om året her i landet &#150; fortsat vil være et højt antal børn i alderen  \r\n\r\n 0-15 år.  \r\n\r\n Der er i flere år sket en stigning i antallet af for tidligt fødte børn.  \r\n\r\n Samtidig er der en tidligere og hyppigere erkendelse af forskellige  \r\n\r\n børnesygdomme og en mere udviklet viden, som sætter lægerne i stand til at  \r\n\r\n behandle flere sygdomme hos børn. Endelig må nævnes livsstilssygdomme, der  \r\n\r\n præger  \r\n\r\n den vestlige verden, herunder også børn, i form af f.eks. astma, allergi,  \r\n\r\n fedme  \r\n\r\n og diabetes.  \r\n\r\n</P>  \r\n\r\n<P class=\"Tekst9\">  \r\n\r\n Aldersgruppen for børnehospitaler skal være 0-18 år. Dermed  \r\n\r\n hører også den vanskelige, men væsentlige gruppe af teenagere med i  \r\n\r\n patientgruppen. Teenagealderen er ofte forbundet med forværring inden for de  \r\n\r\n fleste sygdomskategorier, bl.a. fordi teenagere kan have svært ved at opfatte  \r\n\r\n sig selv som syge og anderledes, men også på grund af den særlige fysiologi.  \r\n\r\n Teenagere er hverken store børn eller små voksne. Det kan derfor være  \r\n\r\n uheldigt,  \r\n\r\n at børnene typisk flytter fra børnelæge til voksenlæge, når de fylder 15 år.  \r\n\r\n Behovene for omsorg og opfølgning er markant  \r\n\r\n forskellige i sådanne behandlingsregimer.  \r\n\r\n</P>  \r\n\r\n<P class=\"Tekst9\">  \r\n\r\n I flere lande har der i  \r\n\r\n de senere år været tendens til at etablere særlige børnehospitaler. Helt  \r\n\r\n moderne børnehospitaler er etableret bl.a. i USA, Canada, England, Tyskland,  \r\n\r\n Frankrig, Holland og Belgien. I Sverige er der inden for få år etableret tre  \r\n\r\n børnehospitaler, nemlig i Stockholm, Göteborg og Lund. Astrid Lindgrens  \r\n\r\n Barnsjukhus i Stockholm er &#150; ligesom det kendte McMaster børnehospital i  \r\n\r\n Canada  \r\n\r\n &#150; placeret i umiddelbar forbindelse med et eksisterende  \r\n\r\n universitetssygehus,  \r\n\r\n men med en selvstændig profil. Andre steder drives børnehospitaler som helt  \r\n\r\n selvstændige enheder. Det er et fælles træk ved moderne udenlandske  \r\n\r\n børnehospitaler,  \r\n\r\n at man her har samlet en lang række pædiatriske fagområder.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Forhold, der taler for etablering af  \r\n\r\n børnehospitaler  \r\n\r\n</P>  \r\n\r\n<P class=\"Tekst9\">  \r\n\r\n Et børnehospital er et hospital, som er indrettet efter  \r\n\r\n børnenes og familiernes behov. Det betyder, at der ud over de kliniske  \r\n\r\n funktioner er tværgående funktioner og tilbud, som tilpasses de syge børn og  \r\n\r\n deres forældre, uanset hvilken sygdom barnet har.  \r\n\r\n</P>  \r\n\r\n<P class=\"Tekst9\">  \r\n\r\n Der er flere fordele forbundet med at etablere særlige  \r\n\r\n børnehospitaler. Forskellige faglige eksperter har beskæftiget sig med dette  \r\n\r\n emne  \r\n\r\n<A HREF=\"#SN501\" NAME=\"_SN501\"><SUP>1)</SUP></A> .  \r\n\r\n Blandt de mest oplagte fordele kan følgende nævnes:  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Forbedret  \r\n\r\n faglig kvalitet i diagnostik, behandling og pleje. Børnelæger,  \r\n\r\n børnesygeplejersker og øvrige sundhedsfaglige medarbejdere kan bedre trække  \r\n\r\n på  \r\n\r\n hinandens ressourcer på et børnehospital, hvor alle er optaget af at sikre  \r\n\r\n børn  \r\n\r\n den bedst mulige sundhed, behandling og livskvalitet.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Bedre  \r\n\r\n muligheder for at forske og udvikle inden for områder, der ellers er  \r\n\r\n vanskelige  \r\n\r\n at udvikle på grund af et beskedent antal patienter. Inden for flere  \r\n\r\n pædiatriske ekspertområder vil Danmark kunne få mulighed for at fremme  \r\n\r\n forskningen i international målestok. Også kendskabet til og forskningen i  \r\n\r\n almindelige  \r\n\r\n sygdomme hos børn vil kunne udbygges.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Ved  \r\n\r\n at samle behandlingen af syge børn på færre, men bedre enheder, kan man opnå  \r\n\r\n mere patientsikkerhed, forenkling af visitation og optimal udnyttelse af ny  \r\n\r\n og  \r\n\r\n kostbar teknologi.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Tværgående  \r\n\r\n funktioner kan udbygges inden for rammerne af et børnehospital, f.eks.  \r\n\r\n ernæringsenhed,  \r\n\r\n smerteenhed, fysioterapi, ergoterapi, psykologer, socialrådgivere,  \r\n\r\n talepædagoger, undervisning m.v.  \r\n\r\n</P>  \r\n\r\n<P class=\"Tekst9\">  \r\n\r\n På et børnehospital skal der være mulighed for både leg,  \r\n\r\n afslapning, underholdning og indlæring, f.eks. legerum, sanserum, eventyrrum,  \r\n\r\n computerrum, rum indrettet med et legehospital, børnebibliotek, skole og  \r\n\r\n opholdsrum  \r\n\r\n for teenagere. Hvis standarden skal stå mål med, hvad der i dag er  \r\n\r\n almindeligt  \r\n\r\n i udlandet, skal der også inden for børnehospitalets rammer være  \r\n\r\n overnatnings-,  \r\n\r\n opholds- og forplejningsmuligheder for familierne, så de kan være nær deres  \r\n\r\n syge børn og have samvær med andre forældre i lignende situationer.  \r\n\r\n</P>  \r\n\r\n<P class=\"Tekst9\">  \r\n\r\n Det kan i et udredningsarbejde undersøges, om børnehospitalerne  \r\n\r\n bedst placeres i tilknytning til allerede eksisterende sygehusbyggeri eller  \r\n\r\n uafhængigt heraf. Af hensyn til forskning, videnudveksling og udnyttelse af  \r\n\r\n klinisk-kemiske og mikrobiologiske afdelinger m.v. taler meget for, at der  \r\n\r\n oprettes børnehospitaler i tilknytning til eksisterende universitetssygehuse,  \r\n\r\n sådan som det er tilfældet med H. C. Andersen Børnehospitalet ved Odense  \r\n\r\n Universitetshospital. Men andre muligheder kan også undersøges, og f.eks. bør  \r\n\r\n de omfattende erfaringer fra børneafdelingen på Amtssygehuset i Glostrup  \r\n\r\n inddrages.  \r\n\r\n</P>  \r\n\r\n<P class=\"Tekst9\">  \r\n\r\n Udredningsarbejdet kan også inddrage, hvilke afstandsmæssige  \r\n\r\n ulemper der kan forekomme ved at samle behandlingen af børn på et eller nogle  \r\n\r\n få børnehospitaler. I Hovedstadsområdet frembyder det formentlig ikke større  \r\n\r\n afstandsmæssige problemer at samle de nuværende seks afdelinger i et eller to  \r\n\r\n børnehospitaler, men overalt i landet bør der selvfølgelig lægges vægt på, at  \r\n\r\n der ved indlæggelsen ikke opstår urimelige afstande mellem hjem og  \r\n\r\n behandlingssted. Der bør derfor også i et udredningsarbejde indgå  \r\n\r\n overvejelser  \r\n\r\n om, hvordan man bedst varetager hensynet til, at behandling kan ske så nær  \r\n\r\n hjemmet og familien som muligt.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Økonomiske konsekvenser af  \r\n\r\n beslutningsforslaget  \r\n\r\n</P>  \r\n\r\n<P class=\"Tekst9\">  \r\n\r\n Vedtagelse af beslutningsforslaget vil medføre udgifter til  \r\n\r\n gennemførelse af udredningsarbejdet. Den foreslåede udredning skal give  \r\n\r\n Folketinget og regeringen mulighed for at træffe velfunderede beslutninger om  \r\n\r\n den  \r\n\r\n fremtidige behandling af børns sygdomme, hvilket i sig selv ikke behøver at  \r\n\r\n få  \r\n\r\n økonomiske konsekvenser for det offentlige. Generelt må det dog antages, at  \r\n\r\n optimal sygdomsbehandling er mere økonomisk og også fører til bedre  \r\n\r\n behandlingsresultater end behandling, der foregår i utidssvarende lokaler og  \r\n\r\n til dels uden de mest moderne faciliteter.  \r\n\r\n</P>  \r\n\r\n<P class=\"NormalInd9\">  \r\n\r\n &nbsp;  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Birthe Skaarup  \r\n\r\n</B>  \r\n\r\n (DF):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om at iværksætte et analysearbejde om etablering af  \r\n\r\n børnehospitaler i sygehusregionerne.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 40).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P class=\"Slutnotetekst\">  \r\n\r\n<A NAME=\"SN501\" HREF=\"#_SN501\"><SUP>1)</SUP></A>  \r\n\r\n Emnet er  \r\n\r\n behandlet bl.a. af Karsten Hjelt i kronikken »København trænger til et  \r\n\r\n børnehospital« i Berlingske Tidende den 31. maj 2005 og af Karen Vitting  \r\n\r\n Andersen, Birgit Peitersen, Sten Petersen og Arne Høst i artiklen »Pædiatri«,  \r\n\r\n Ugeskrift for Læger, 2006, nr. 15-16, side 1541-1543. Se desuden journalist  \r\n\r\n Jens Christian Andersen, »Børn får bedre behandling på et børnehospital«,  \r\n\r\n Ugeskrift for Læger, 2005, nr. 25, side 2802-2803, og »Kampen om et  \r\n\r\n børnehospital«, tillæg til Ugeskrift for Læger, 2006, nr. 15-16, side 168.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2006/1 BF 40",
            "stateLabel": "Bortfaldet",
            "references": [
                {
                    "shortName": "2006/1 BSF 40",
                    "title": "Forslag til folketingsbeslutning om at iværksætte et analysearbejde om etablering af børnehospitaler i sygehusregionerne",
                    "presentationName": "Beslutningsforslag som fremsat",
                    "documentTypeId": 480,
                    "documentId": 99525,
                    "eliUri": "/eli/ft/20061BB00040",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20061/beslutningsforslag/b40/index.htm"
                },
                {
                    "shortName": "2006/1 BRB 40",
                    "title": "Beretning over Forslag til folketingsbeslutning om at iværksætte et analysearbejde om etablering af børnehospitaler i sygehusregionerne",
                    "presentationName": "Beretning over beslutningsforslag",
                    "documentTypeId": 510,
                    "documentId": 100289,
                    "eliUri": "/eli/ft/20061EB00564",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "17/11/2006"
        },
        {
            "displayName": "Accession",
            "displayValue": "20061BB00040"
        },
        {
            "displayName": "Entydig dokumentidentifikation",
            "displayValue": "AX008877"
        },
        {
            "displayName": "Dato for førstegangsindlæggelse",
            "displayValue": "17/11/2006"
        },
        {
            "displayName": "Dato for indlæggelse",
            "displayValue": "17/01/2007"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "40"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}