{
    "id": 176098,
    "title": "Bekendtgørelse om BVD hos kvæg",
    "documentTypeId": "60",
    "isSagsforlobPeriodValid": true,
    "shortName": "BEK nr 1481 af 08/12/2015",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om BVD hos kvæg</p>\r\n<p class=\"Indledning2\">I medfør af § 27, stk. 2, § 29, § 30, § 32, stk. 1, 3 og 4, § 33, § 34, stk. 1, § 53, stk. 1, § 62 og § 70, stk. 3,  i lov om hold af dyr, jf. lovbekendtgørelse nr. 466 af 15. maj 2014, fastsættes efter bemyndigelse i henhold til § 7, nr. 1, og § 10, stk. 1, nr. 1, i bekendtgørelse nr. 511 af 23. april 2015 om Fødevarestyrelsens opgaver og beføjelser:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Definitioner</span>\r\n   </span>\r\n</p>\r\n<p class=\"Paragraf\" id=\"id88cabdfb-b82b-4ab6-99ff-9fb67b35f335\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id2a669820-d1a5-4c38-99ef-464a5be13ce9\">1)</span> BVD: Infektion hos kvæg med det virus, som kan forårsage sygdommene Bovin Virus Diarré og Mucosal Disease.</p>\r\n<p class=\"Liste1\">\r\n   <span class=\"Liste1Nr\" id=\"id2b6df798-c77c-4a25-8ed1-ae4a91287b8c\">2)</span> PI-dyr (Persistent Inficerede): Kvæg, som immunologisk tolererer BVD-virus, og som huser og udskiller dette virus gennem hele deres levetid.</p>\r\n<p class=\"Liste1\">\r\n   <span class=\"Liste1Nr\" id=\"id112845bb-23e5-42df-afd5-4a05d8e7be6c\">3)</span> Besætning: En samling på mindst ét kreatur, som er knyttet til en bestemt geografisk beliggenhed.</p>\r\n<p class=\"Liste1\">\r\n   <span class=\"Liste1Nr\" id=\"id04196261-58c4-4094-9b11-abeb4135d143\">4)</span> Epidemiologisk enhed: Alt kvæg i en besætning eller en gruppe af kvæg i en besætning, der ikke har smittemæssig kontakt til andet kvæg i besætningen.</p>\r\n<p class=\"Liste1\">\r\n   <span class=\"Liste1Nr\" id=\"id6bfeb715-4b84-4dd0-8a66-4d20336cdef8\">5)</span> Godkendt laboratorium: DTU Veterinærinstituttet samt laboratorier godkendt af Fødevarestyrelsen til at foretage undersøgelser for BVD i henhold til bekendtgørelse om godkendelse af og tilsyn med diagnostiske laboratorier.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Anmeldepligt og undersøgelser</span>\r\n   </span>\r\n</p>\r\n<p class=\"Paragraf\" id=\"ide1c05d6b-d3ca-4b74-ba7c-d321b5b5c98d\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Ejeren eller den, som i øvrigt er ansvarlig for en besætning, skal ved mistanke om, at dyr i besætningen er eller kan være angrebet af BVD, straks tilkalde en dyrlæge, jf. § 27, stk. 1, i lov om hold af dyr.</p>\r\n<p class=\"Stk2\">\r\n   <span class=\"StkNr\" id=\"id94e4509e-fc1c-4331-bc9e-92ff318e1720\">Stk. 2.</span> Anmeldelse skal ske, når der i besætningen forekommer ét eller flere af nedenstående symptomer:</p>\r\n<p class=\"Liste1\">\r\n   <span class=\"Liste1Nr\" id=\"id5ee66994-930d-4951-914d-0e85bd18cc49\">1)</span> Omløbninger eller kastninger i uventet omfang, eventuelt efterfulgt af svagtfødte kalve eller kalve med medfødte centralnervøse forstyrrelser eller blindhed, eller</p>\r\n<p class=\"Liste1\">\r\n   <span class=\"Liste1Nr\" id=\"id8f6cd2bd-7fbd-439c-8063-db87464b9e0b\">2)</span> appetitløshed, depression, feber, rindende øjne og næsebor samt sår på mund- og næseslimhinde hos ungdyr.</p>\r\n<p class=\"Paragraf\" id=\"id12f42bfb-6ff5-40ad-a22d-3d3e1e93950b\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Modtager en dyrlæge anmeldelse, jf. § 2, eller får dyrlægen selv mistanke om udbrud af BVD i en besætning, som ikke vides at indeholde PI-dyr, skal dyrlægen foretage en undersøgelse med henblik på at konstatere, om nogle dyr viser tegn på at være smittet med sygdommen.</p>\r\n<p class=\"Stk2\">\r\n   <span class=\"StkNr\" id=\"id0a2f9c13-fb97-47fb-81f7-adf8fbdcefd7\">Stk. 2.</span> Hvis mistanken ikke kan afvises, skal dyrlægen indsende materiale til undersøgelse på et godkendt laboratorium med angivelse af besætningens CHR-nummer. Materialet indsendes efter retningslinierne givet i DTU Veterinærinstituttets Brugerhåndbog »Vejledning om diagnostiske undersøgelser«.</p>\r\n<p class=\"Stk2\">\r\n   <span class=\"StkNr\" id=\"idff38646f-5c6f-4575-8407-2c61205742fc\">Stk. 3.</span> Når dyrlægen har modtaget meddelelse om resultatet af undersøgelsen, skal dyrlægen underrette ejeren eller den, som i øvrigt er ansvarlig for kvægbesætningen, om resultatet.</p>\r\n<p class=\"Stk2\">\r\n   <span class=\"StkNr\" id=\"idf96ba729-23aa-400c-8685-8cdd9768291c\">Stk. 4.</span> Hvis resultatet af undersøgelsen er positiv for BVD, skal dyrlægen endvidere underrette Fødevarestyrelsen om resultatet.</p>\r\n<p class=\"Paragraf\" id=\"id1687df22-3a2b-4786-9ddd-f068155381d4\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Fødevarestyrelsen kan påbyde den ansvarlige for besætningen at lade udtage blodprøver i forbindelse med risiko for smittespredning i hele eller dele af besætningen, med henblik på undersøgelse for forekomst af BVD. Fødevarestyrelsen kan påbyde, at der udtages leverandørmælkeprøver som led i områdeundersøgelser.</p>\r\n<p class=\"Stk2\">\r\n   <span class=\"StkNr\" id=\"idbf40eee6-51f3-493c-955e-42b849724ea8\">Stk. 2.</span> Fødevarestyrelsen kan i forbindelse med undersøgelsen påbyde, at der ikke må til- eller fraføres besætningen kvæg, før resultatet af undersøgelsen foreligger.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Mistænkte og smittede besætninger</span>\r\n   </span>\r\n</p>\r\n<p class=\"Paragraf\" id=\"id9c0d2b91-f97d-4a5a-be08-ac99de3edb76\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Mistænkt for at være smittet med BVD er besætninger som beskrevet i § 2 samt besætninger som:</p>\r\n<p class=\"Liste1\">\r\n   <span class=\"Liste1Nr\" id=\"id2c5dcaa9-72c8-42b1-a7c4-a051cd442f57\">1)</span> har haft smittefarligt samkvem med dyr, der anses for at være smittet med BVD eller mistænkt herfor,</p>\r\n<p class=\"Liste1\">\r\n   <span class=\"Liste1Nr\" id=\"id988992a8-a4bf-4646-9c06-de8024f6fb47\">2)</span> på et godkendt laboratorium har fået påvist specifikke antistoffer mod BVD i materiale udtaget fra dyr fra besætningen, der på prøvetidspunktet måtte anses for at være fri for antistoffer,</p>\r\n<p class=\"Liste1\">\r\n   <span class=\"Liste1Nr\" id=\"idf639101a-ae42-4a13-ba5d-3e816ef0b230\">3)</span> på et godkendt laboratorium i mælk fra besætningen har påvist stigning i indholdet af specifikke antistoffer mod BVD i forhold til tidligere undersøgelser af besætningens mælk, eller</p>\r\n<p class=\"Liste1\">\r\n   <span class=\"Liste1Nr\" id=\"ida62f6767-dd21-4879-89af-32fa6f292b1d\">4)</span> efter Fødevarestyrelsens skøn skal anses for at være smittet med BVD.</p>\r\n<p class=\"Stk2\">\r\n   <span class=\"StkNr\" id=\"id0d5c0eaa-d2b0-4fe9-a937-640b16f68d50\">Stk. 2.</span> Den ansvarlige for en besætning, der er mistænkt for eller smittet med BVD, skal lade besætningen blodprøve eller på anden måde undersøge for BVD.</p>\r\n<p class=\"Paragraf\" id=\"id1424482b-00b6-41f5-a5f5-f78626e054ac\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> En besætning, herunder en i § 2 eller § 3 nævnt besætning, skal anses for at være smittet med BVD, hvis et godkendt laboratorium i materiale udtaget fra dyr fra besætningen har påvist BVD-virus, serokonvertering eller signifikant titerstigning i flere på hinanden følgende prøver.</p>\r\n<p class=\"Stk2\">\r\n   <span class=\"StkNr\" id=\"idd2d682d0-c36a-4f4c-8b5f-f9c6201d8083\">Stk. 2.</span> Hvis en besætning konstateres smittet med BVD, skal ejeren eller den, som i øvrigt er ansvarlig for besætningen, inden 30 dage have udarbejdet en handlingsplan for sanering af BVD. Handlingsplanen skal udarbejdes i samarbejde med BVD-administrationen under Dansk Kvæg. Planen skal godkendes af Fødevarestyrelsen.</p>\r\n<p class=\"Paragraf\" id=\"id522a5369-e40e-4a6b-89c3-1976ecea55f0\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Ejeren eller den, som i øvrigt er ansvarlig for en kvægbesætning, skal ved fund af et PI-dyr foranledige, at dyret holdes isoleret fra øvrige dyr i besætningen efter Fødevarestyrelsens anvisning.</p>\r\n<p class=\"Paragraf\" id=\"id655c7568-7aff-468d-89ed-dd89b4a50563\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Når en besætning er mistænkt for eller konstateret smittet med BVD-virus, pålægges besætningen et offentligt tilsyn, der blandt andet kan omfatte følgende:</p>\r\n<p class=\"Liste1\">\r\n   <span class=\"Liste1Nr\" id=\"id8bf5db4b-8044-4162-8490-5144960f037f\">1)</span> Forbud mod at fjerne kreaturer fra besætningen undtagen kreaturer, der er undersøgt og fundet fri for BVD-virus.</p>\r\n<p class=\"Liste1\">\r\n   <span class=\"Liste1Nr\" id=\"id2126909a-640e-40f8-be42-f9da71e51728\">2)</span> Forbud mod at tilføre dyr af modtagelige arter til besætningen.</p>\r\n<p class=\"Liste1\">\r\n   <span class=\"Liste1Nr\" id=\"id53681bdf-6de9-486b-9bfd-e5352e2e4e1b\">3)</span> Forbud mod at lade køer eller kvier kælve på græs.</p>\r\n<p class=\"Liste1\">\r\n   <span class=\"Liste1Nr\" id=\"ide0bb6154-c609-4b0a-94f6-c6222680b227\">4)</span> Forbud mod, at kreaturer udstilles eller føres til fælles græsgang.</p>\r\n<p class=\"Liste1\">\r\n   <span class=\"Liste1Nr\" id=\"idc55393eb-ef86-4185-877f-647929984d31\">5)</span> Påbud om, at kreaturer kun må føres til slagtning, hvis undersøgelser har vist, at dyrene er fri for BVD-virus, jf. § 11.</p>\r\n<p class=\"Liste1\">\r\n   <span class=\"Liste1Nr\" id=\"id7fe43a55-8685-4c48-adbe-d63ae2c2e7b3\">6)</span> Påbud om at lade besætningen eller dele af besætningen blodprøve eller på anden måde undersøge for BVD.</p>\r\n<p class=\"Liste1\">\r\n   <span class=\"Liste1Nr\" id=\"idd82edaac-45fa-473f-898f-caaed32eb060\">7)</span> Påbud om, at hundyr, som er ældre end 1 år, kun må flyttes fra besætningen, hvis de føres til slagtning, jf. § 11.</p>\r\n<p class=\"Liste1\">\r\n   <span class=\"Liste1Nr\" id=\"idf3ad0f1d-4a53-45fe-9ea5-c77d5f59d47c\">8)</span> Påbud om at træffe forholdsregler, der har betydning for kontrollen med og bekæmpelsen af BVD, herunder opstaldning, rengøring og desinfektion, udbringning af gødning samt anvendelse af kontaminerede arealer og foderafgrøder.</p>\r\n<p class=\"Liste1\">\r\n   <span class=\"Liste1Nr\" id=\"ided0252b7-f8d7-45c4-9662-186f86b1d53d\">9)</span> Påbud om, at kreaturer, der dør eller aflives, skal undersøges af en dyrlæge, medmindre Fødevarestyrelsen har meddelt fritagelse herfor.</p>\r\n<p class=\"Liste1\">\r\n   <span class=\"Liste1Nr\" id=\"ide0b858db-25dc-43d2-bad4-eac4a6e75454\">10)</span> Påbud om, at mejeriet skal afhente mælk fra smittede eller mistænkte besætninger sidst på ruten.</p>\r\n<p class=\"Liste1\">\r\n   <span class=\"Liste1Nr\" id=\"id694ad3c5-0454-4184-adc8-915c4093a54c\">11)</span> Påbud om, at den besætningsansvarlige skal iværksætte gnaver- og insektbekæmpelse efter Fødevarestyrelsens anvisning.</p>\r\n<p class=\"Paragraf\" id=\"id481b14cb-5d7a-40a2-8fce-bb5b8f427bcf\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Ejeren eller den, som i øvrigt er ansvarlig for en besætning, der er mistænkt for eller smittet med BVD, skal give meddelelse herom til alle, der kommer i kontakt med besætningen, herunder til naboer med kvæg eller ejere af kvæg på nabomarker, ved levering til slagteri, mejeri eller destruktionsanstalt, indtil besætningen erklæres BVD-fri, jf. § 10, samt til personer, der har købt dyr fra ejendommen inden for de sidste 12 måneder før, mistanken om BVD-smitte er opstået.</p>\r\n<p class=\"Paragraf\" id=\"ida60fde39-c24b-4473-94c6-26b588e590e0\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> En besætning, som er mistænkt for eller konstateret smittet, jf. § 5, kan igen anses for BVD-fri, hvis der ved undersøgelse af blodprøver fra besætningens dyr fra samtlige epidemiologiske enheder i besætningen ikke påvises BVD-virus eller findes dyr, der mistænkes for at ville kælve med PI-dyr.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Transport af dyr fra mistænkte eller smittede besætninger</span>\r\n   </span>\r\n</p>\r\n<p class=\"Paragraf\" id=\"iddd9f0874-ac5c-4414-a657-af547f278cbc\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Kreaturer til slagtning skal være ledsaget af en af Fødevarestyrelsen godkendt passérseddel, jf. § 8, nr. 5 og 7.</p>\r\n<p class=\"Stk2\">\r\n   <span class=\"StkNr\" id=\"id7f66f11c-2dec-4a7e-8985-0c88526bc240\">Stk. 2.</span> Afhentning og indtransport af kvæg skal af vognmanden tilrettelægges således, at kvæget under transporten ikke kommer i kontakt med dyr fra besætninger, der anses fri for BVD.</p>\r\n<p class=\"Stk2\">\r\n   <span class=\"StkNr\" id=\"id0f332da2-e49a-4fcf-82a5-c593eaee2998\">Stk. 3.</span> Efter aflæsning af kvæget på slagtestedet skal den person, der har ansvaret for transporten, sørge for, at transportmidlet og genstande, der har været anvendt i forbindelse med transporten, rengøres og desinficeres.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Overvågning</span>\r\n   </span>\r\n</p>\r\n<p class=\"Paragraf\" id=\"id63136f46-193e-4e9a-8c22-4372370953f4\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Fra samtlige mælkeleverende besætninger skal mejeriet kvartalsvis udtage leverandørmælk til statusundersøgelse for antistoffer mod BVD. Dog skal der fra samtlige mælkeleverende besætninger, der har indsat importerede kreaturer i besætningen, i de følgende 6 måneder, månedligt udtage leverandørmælkeprøver til undersøgelse for antistoffer mod BVD.</p>\r\n<p class=\"Stk2\">\r\n   <span class=\"StkNr\" id=\"id60de17b4-2e29-4b24-a157-a3496fd21346\">Stk. 2.</span> Fra mælkeleverende besætninger, der ikke leverer mælk til et mejeri beliggende her i landet, er det ejeren eller den ansvarlige for besætningen, der skal påse, at de i stk. 1 nævnte mælkeprøver udtages og indsendes til undersøgelse på et af Fødevarestyrelsen godkendt laboratorium. Prøverne skal udtages af en uvildig person og udtages som en repræsentativ prøve af tankmælken. Indsendelsen af mælken skal ske efter aftale med laboratoriet og på en sådan måde, at mælken kan undersøges, når den ankommer til laboratoriet.</p>\r\n<p class=\"Paragraf\" id=\"id3ba940c3-5344-4350-a8eb-ff70d53dfd37\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Fra samtlige ikke-mælkeleverende besætninger skal slagteriet efter Fødevarestyrelsens anvisninger månedligt udtage en slagteblodprøve til undersøgelse for antistoffer mod BVD af ét dyr, i det omfang der slagtes dyr fra besætningen. Dog skal der fra besætninger, der har indsat importerede kreaturer, i de følgende 12 måneder, månedligt udtages 2 slagteblodprøver til undersøgelse for antistoffer mod BVD, i det omfang der slagtes dyr fra besætningen.</p>\r\n<p class=\"Paragraf\" id=\"idddb17a1c-5084-41a5-b07d-a0ff4e11b732\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> De i § 13 nævnte blodprøver skal efter udtagelse opbevares på køl og fremsendes til undersøgelse på et godkendt laboratorium senest 4 hverdage efter udtagelsen.</p>\r\n<p class=\"Stk2\">\r\n   <span class=\"StkNr\" id=\"id02bc4cc2-e6d1-40ee-a24b-86ee97f8c1ba\">Stk. 2.</span> Slagterierne skal etablere rutiner til kontrol af leverede kreaturers oprindelse og identitet samt udtagning og fremsendelse af blodprøver. For at sikre, at prøvesvaret referer til det prøvede dyr, skal det udtagne prøvemateriale, resultatet af undersøgelsen og de data, som leveres til CHR-databasen ske med reference til dyrets CKR-nummer. Etiketter på prøvebeholdere og eventuelle tilhørende blanketter skal kunne aflæses maskinelt.</p>\r\n<p class=\"Stk2\">\r\n   <span class=\"StkNr\" id=\"id69e34e00-efba-4489-b9f1-c6824619ebe6\">Stk. 3.</span> De i stk. 2 nævnte rutiner skal beskrives skriftligt og skal forelægges for Fødevarestyrelsen til godkendelse.</p>\r\n<p class=\"Stk2\">\r\n   <span class=\"StkNr\" id=\"idde087792-c489-407c-9c30-08535309afba\">Stk. 4.</span> De i § 3, § 4, § 8, nr. 6, § 12 og § 13 nævnte blodprøver og mælkeprøver skal undersøges på et af Fødevarestyrelsen godkendt laboratorium.</p>\r\n<p class=\"Stk2\">\r\n   <span class=\"StkNr\" id=\"id76b31548-105e-4d67-b568-7d71d78d3dad\">Stk. 5.</span> Resultatet af de i stk. 1 nævnte prøver skal indberettes til CHR.</p>\r\n<p class=\"Stk2\">\r\n   <span class=\"StkNr\" id=\"id759c4d75-cb45-4e33-a602-4b91e5bba3df\">Stk. 6.</span> De i § 12 og 13 nævnte blodprøver og mælkeprøver kan anvendes til overvågning for andre sygdomme samt til brug ved beredskabsøvelser.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Vaccination</span>\r\n   </span>\r\n</p>\r\n<p class=\"Paragraf\" id=\"idf6b9df1e-e897-4b14-bee4-0440cef9257a\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Vaccination mod BVD er ikke tilladt.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Betaling</span>\r\n   </span>\r\n</p>\r\n<p class=\"Paragraf\" id=\"idb9143b10-154e-4610-b8b7-a85f822db75e\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Udgifterne ved undersøgelse af de i § 3, stk. 2, nævnte prøver afholdes af Fødevarestyrelsen. Øvrige udgifter i medfør af denne bekendtgørelse er Fødevarestyrelsen uvedkommende</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Straffe- og ikrafttrædelsesbestemmelser</span>\r\n   </span>\r\n</p>\r\n<p class=\"Paragraf\" id=\"id68ef8040-f683-4c40-9355-5f62e515e68e\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Med bøde straffes den, der</p>\r\n<p class=\"Liste1\">\r\n   <span class=\"Liste1Nr\" id=\"id3c186730-7f36-45b5-a3b5-6e6337b3426d\">1)</span> overtræder § 2, § 3, § 5, stk. 2, § 6, stk. 2, § 7, § 9, §§ 11-15, eller</p>\r\n<p class=\"Liste1\">\r\n   <span class=\"Liste1Nr\" id=\"id4b977769-81de-4077-8af2-aab3dea2b10a\">2)</span> undlader at efterkomme påbud eller forbud efter § 4 eller § 8.</p>\r\n<p class=\"Stk2\">\r\n   <span class=\"StkNr\" id=\"id8eea4a9e-323f-48be-8ca6-8ad8fb3f4d73\">Stk. 2.</span> Der kan pålægges selskaber og juridiske personer strafansvar efter reglerne i straffelovens 5. kapitel.</p>\r\n<p class=\"Paragraf\" id=\"idd208083e-fa8a-4424-ba6b-950523d171c5\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Bekendtgørelsen træder i kraft den 15. december 2015</p>\r\n<p class=\"Stk2\">\r\n   <span class=\"StkNr\" id=\"id8b3f2bc1-58e8-45d3-b967-eb2d71c9e9f8\">Stk. 2.</span> Bekendtgørelse nr. 28 af 19. januar 2006 om BVD hos kvæg ophæves.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 8. december 2015</p><p class=\"Sign1\" align=\"center\">P.D.V.<br />Per S. Henriksen</p><p class=\"Sign2\" align=\"right\">/ Marianne Marer</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": true,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/12/2015"
        },
        {
            "displayName": "Accession",
            "displayValue": "B20150148105"
        },
        {
            "displayName": "Entydig dokumentidentifikation",
            "displayValue": "CK000375"
        },
        {
            "displayName": "Dato for førstegangsindlæggelse",
            "displayValue": "10/12/2015"
        },
        {
            "displayName": "Dato for indlæggelse",
            "displayValue": "05/01/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1481"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "08/12/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />Fødevarestyrelsen, j.nr. 2015-32-30-00044"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}