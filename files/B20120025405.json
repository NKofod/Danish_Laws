{
    "id": 140897,
    "title": "Bekendtgørelse om tildeling af boliger og godtgørelse for boligudgifter m.v. til medlemmer af Folketinget",
    "documentTypeId": "60",
    "isSagsforlobPeriodValid": true,
    "shortName": "BEK nr 254 af 14/03/2012",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om tildeling af boliger og godtgørelse for boligudgifter m.v. til medlemmer af Folketinget</p>\r\n<p class=\"Indledning2\">I medfør af § 109 a, stk. 13 og 14, i lov om valg til Folketinget, jf. lovbekendtgørelse nr. 107 af 8. februar 2011, som ændret ved lov nr. 251 af 21. marts 2012, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Betingelser for tildeling af boliger til ordinære medlemmer</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Folketinget stiller vederlagsfrit en bolig til rådighed for et ordinært medlem, der har bopæl uden for det sjællandske område, jf. § 109 a, stk. 2, i lov om valg til Folketinget. Det sjællandske område udgøres af øerne Sjælland og Amager og småøer med broforbindelse til Sjælland.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Har Folketinget efter tildelingen af boliger efter § 109 a, stk. 1 og 2, i lov om valg til Folketinget ledige boliger til rådighed, kan disse efter ansøgning vederlagsfrit stilles til rådighed for andre ordinære medlemmer af Folketinget for et folketingsår ad gangen.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Ved tildelingen af ledige boliger efter stk. 2 lægges navnlig vægt på medlemmets samlede rejsetid med offentlige transportmidler, herunder ventetider, antal skift mellem transportmidler samt senest mulige tidspunkt for hjemtransport. Der kan ved tildelingen af ledige boliger også inddrages helbredsmæssige, økonomiske eller sociale hensyn.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> Medlemmer af Folketinget med bopæl beliggende inden for en afstand af 30 km fra Christiansborg kan ikke tildeles en ledig bolig. Disse medlemmer kan dog i ganske særlige tilfælde tildeles en ledig bolig, hvis helbredsmæssige, økonomiske eller sociale forhold taler derfor.</p>\r\n<p class=\"ParagrafGruppeOverskrift\">\r\n   <span id=\"Kap1_X1\">Almindelige regler for benyttelse af vederlagsfri bolig og udbetaling af godtgørelse for fast supplerende bolig</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Det er en betingelse for benyttelse af en vederlagsfri bolig stillet til rådighed af Folketinget eller for udbetaling af godtgørelse for en fast supplerende bolig, at den pågældende bolig anvendes som medlemmets almindelige overnatningssted i forbindelse med møder på Christiansborg, og at medlemmet ikke dagligt benytter Folketingets rejseordninger mellem bopælen og Christiansborg. Andres, herunder familiemedlemmers, eventuelle anvendelse af boligen skal være af underordnet betydning, jf. dog § 3, stk. 9. Boligen må ikke i folkeregisteret være registreret som medlemmets bopæl.</p>\r\n<p class=\"ParagrafGruppeOverskrift\">\r\n   <span id=\"Kap2_X1\">Godtgørelse for fast supplerende bolig</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Udbetaling af godtgørelse for en fast supplerende bolig i Københavnsområdet forudsætter, at boligen er beliggende i Region Hovedstaden og inden for en afstand af 20 km fra Christiansborg.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Godtgørelse for en fast supplerende bolig udgør op til 50.000 kr. pr. år og udbetales mod dokumentation til dækning af egentlige boligudgifter, jf. § 109 a, stk. 3, 2. pkt., i lov om valg til Folketinget.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> For en lejebolig forstås ved egentlige boligudgifter, jf. stk. 2, udgifter til husleje, varme, el, gas, vand og fællesantenneafgift. Skal der ved etablering af lejemål betales indskud, forudbetalt leje el.lign. , indgår dette ikke i de egentlige boligudgifter, for hvilke der ydes godtgørelse. Udgifter til møblering kan heller ikke medregnes i grundlaget for godtgørelsen.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> For en ejerbolig omfatter de egentlige boligudgifter, jf. stk. 2, ejendomsværdiskat, grundskyld, bidrag til fællesudgifter, varme, el, gas, vand, fællesantenneafgift, renter i henhold til sælgerpantebreve på normale vilkår og renter af lån i realkreditinstitut, der er optaget eller optages i forbindelse med erhvervelse af boligen, samt eventuelle renter af anden tinglyst gæld efter Folketingets formands godkendelse. Sker der konvertering af et af de i 1. pkt. nævnte lån, medregnes renteudgifterne af et sådant lån, under forudsætning af at Folketingets udgifter til godtgørelse ikke herved øges. Ved opgørelsen af egentlige boligudgifter fratrækkes den skattemæssige værdi af fradragene for renteudgifter beregnet på grundlag af boligejerens skattemæssige forhold. Udgifter, som er specificeret som vedligeholdelse, herunder bygningsvedligeholdelse og afskrivning og vedligeholdelse af inventar, medregnes ikke i de egentlige boligudgifter. Det samme gælder omkostninger i forbindelse med køb eller salg af boligen, herunder renteudgifter til eventuel finansiering af udbetaling.</p>\r\n<p class=\"Stk2\">\r\n   <span class=\"StkNr\" id=\"Par3_Stk5\">Stk. 5.</span> For en andelsbolig fastsættes de egentlige boligudgifter, jf. stk. 2, på samme måde som for en lejebolig, jf. stk. 3, idet renteudgifter af et af andelsboligforeningen garanteret lån til delvis dækning af den del af prisen, der betales for andelen i foreningens formue, dog også medregnes. Der foretages i givet fald fradrag for skattefordelen på samme måde som efter stk. 4, 3. pkt.</p>\r\n<p class=\"Stk2\">\r\n   <span class=\"StkNr\" id=\"Par3_Stk6\">Stk. 6.</span> Ved andre boligformer end de i stk. 3-5 nævnte fastsætter Folketingets formand størrelsen af godtgørelsen efter tilsvarende fremgangsmåde som efter stk. 5, jf. stk. 3, med de afvigelser, som den pågældende boligform nødvendiggør. Aftaler med hoteller, pensionater og lign. kan ikke danne grundlag for udbetaling af godtgørelse. Sommerhuse, kolonihavehuse og lign. kan ikke fungere som supplerende bolig.</p>\r\n<p class=\"Stk2\">\r\n   <span class=\"StkNr\" id=\"Par3_Stk7\">Stk. 7.</span> Er der tale om deling af lejemål eller ejerskab, skal folketingsmedlemmets andel af lejemålet eller ejerskabet umiddelbart fremgå af lejekontrakt, skøde el.lign.</p>\r\n<p class=\"Stk2\">\r\n   <span class=\"StkNr\" id=\"Par3_Stk8\">Stk. 8.</span> For at en lejebolig skal kunne fungere som supplerende bolig og dermed berettige til godtgørelse for en fast supplerende bolig og tilskud til dækning af udgifter ved dobbelt husførelse, forudsættes det, at der mellem det pågældende medlem og udlejer er etableret en udlejningsaftale for en sammenhængende periode på mindst 1 måned på de for den aktuelle boligtype gældende vilkår.</p>\r\n<p class=\"Stk2\">\r\n   <span class=\"StkNr\" id=\"Par3_Stk9\">Stk. 9.</span> Et medlem, som modtager godtgørelse for en fast supplerende bolig, skal give oplysning til Folketingets Administration om eventuelle lejeindtægter, som medlemmet modtager for hel eller delvis udlejning af boligen. Lejeindtægten modregnes i godtgørelsen. Benyttes boligen helt eller delvis af andre end medlemmet i betydeligt omfang, uden at der betales husleje, eller hvor den betalte husleje er uforholdsmæssig lav, kan der foretages modregning med et passende beløb i godtgørelsen.</p>\r\n<p class=\"ParagrafGruppeOverskrift\">\r\n   <span id=\"Kap3_X1\">Dækning af udgifter til hotelovernatning</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Dækning af et folketingsmedlems udgifter til hotelovernatning i Københavnsområdet efter § 109 a, stk. 5, i lov om valg til Folketinget kan ske i forbindelse med møder i Folketingssalen, i udvalgene, i delegationerne eller i øvrigt i Folketingets regi. Der kan højst ydes dækning svarende til et beløb, der inklusive eventuel morgenmad ikke overstiger Finansministeriets satser for hoteldispositionsbeløb i hovedstaden (775 kr. pr. døgn pr. 1. januar 2000).</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Der kan højst ydes dækning for 50.000 kr. pr. år svarende til 4.167 kr. pr. måned (pr. 1. januar 2000) efter § 109 a, stk. 5, i lov om valg til Folketinget. Et ordinært medlem, som inden for samme kalenderår både modtager godtgørelse for boligudgifter m.v. efter § 109 a, stk. 3, i lov om valg til Folketinget og får dækket udgifter til hotelovernatning efter § 109 a, stk. 5, i lov om valg til Folketinget, kan inden for samme år sammenlagt i godtgørelse for egentlige boligudgifter og dækning af hoteludgifter højst modtage 50.000 kr. (pr. 1. januar 2000).</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Dækning af et folketingsmedlems udgifter til hotelovernatning i Københavnsområdet efter § 109 a, stk. 9, i lov om valg til Folketinget kan ske i forbindelse med møder i Folketingssalen, i udvalgene, i delegationerne eller i øvrigt i Folketingets regi. Der kan højst ydes dækning svarende til et beløb, der inklusive eventuel morgenmad ikke overstiger Finansministeriets satser for hoteldispositionsbeløb i provinsen (775 kr. pr. døgn pr. 1. januar 2000).</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Et ordinært medlem af Folketinget kan i et kalenderår få dækket udgifterne til op til 12 hotelovernatninger i den storkreds, hvor medlemmet er opstillet, i forbindelse med møder i storkredsen, hvis afstanden mellem storkredsen og medlemmets bopæl gør det rimeligt, jf. § 109 a, stk. 10, i lov om valg til Folketinget. Denne betingelse anses for opfyldt for et medlem med bopæl inden for det sjællandske område ved møder i den storkreds, hvor medlemmet er opstillet, såfremt medlemmet er opstillet på Fyn eller i Jylland.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Dækning af et folketingsmedlems hotelovernatning i den storkreds, hvor medlemmet er opstillet, efter § 109 a, stk. 10, i lov om valg til Folketinget kan højst svare til et beløb, der inklusive eventuel morgenmad ikke overstiger Finansministeriets satser for hoteldispositionsbeløb i provinsen (645 kr. pr. døgn pr. 1. januar 2000).</p>\r\n<p class=\"ParagrafGruppeOverskrift\">\r\n   <span id=\"Kap5_X1\">Midlertidige medlemmer af Folketinget</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Et midlertidigt medlem af Folketinget har samme ret til ydelser efter § 109 a i lov om valg til Folketinget og denne bekendtgørelse som et ordinært medlem, jf. dog stk. 2-3.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Der kan ikke ydes midlertidige medlemmer af Folketinget en godtgørelse for en fast supplerende bolig i Københavnsområdet efter § 109 a, stk. 3, i lov om valg til Folketinget.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Stk. 1 er ikke til hinder for, at der ved tildeling af boliger efter § 109 a, stk. 2 og 6, i lov om valg til Folketinget gives ordinære medlemmer af Folketinget en fortrinsstilling.</p>\r\n<p class=\"ParagrafGruppeOverskrift\">\r\n   <span id=\"Kap7_X1\">Administration, dokumentation m.v.</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Godtgørelse for en supplerende bolig og tilskud til dækning af udgifter i forbindelse med dobbelt husførelse udbetales fra det tidspunkt, hvor vedkommende medlem er indvalgt i Folketinget, hvis medlemmet på dette tidspunkt har ret til ydelsen, eller fra en senere dato, hvor den vederlagsfri bolig stilles til rådighed, eller hvor den faste supplerende bolig godkendes som supplerende bolig.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Godtgørelse for en fast supplerende bolig og tilskud til dækning af udgifter i forbindelse med dobbelt husførelse bortfalder ved udgangen af den måned, hvori medlemmet udtræder af Folketinget. Dog kan godtgørelse for en supplerende bolig efter en konkret afgørelse ydes i yderligere op til 3 måneder.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Et ordinært medlem, der begærer og får bevilget orlov fra Folketinget efter § 109, stk. 7-9, i lov om valg til Folketinget, kan i orlovsperioden ikke oppebære tilskud til dækning af udgifter i forbindelse med dobbelt husførelse.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Et ordinært medlem, der begærer og får bevilget orlov fra Folketinget efter § 109, stk. 10, i lov om valg til Folketinget, kan i orlovsperioden hverken oppebære godtgørelse for en fast supplerende bolig eller tilskud til dækning af udgifter i forbindelse med dobbelt husførelse. Det samme gælder for et midlertidigt medlem, der begærer og får bevilget orlov fra Folketinget efter § 109, stk. 12, i lov om valg til Folketinget.</p>\r\n<p class=\"Stk2\">\r\n   <span class=\"StkNr\" id=\"Par7_Stk5\">Stk. 5.</span> Når der udskrives folketingsvalg, ophører medlemmernes ret til at få dækket hotelovernatning efter § 109 a, stk. 5, 9 og 10, i lov om valg til Folketinget fra og med dagen efter valgets udskrivelse. Et medlem, der udtræder af Folketinget som følge af folketingsvalg eller sygdom, er dog berettiget til dækning af udgifterne til én hotelovernatning i forbindelse med fraflytning af den pågældendes kontor i Folketinget.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Godtgørelse for en fast supplerende bolig og tilskud til dækning af udgifter i forbindelse med dobbelt husførelse udbetales a conto månedsvis i forbindelse med udbetalingen af folketingsmedlemmernes vederlag. Én gang årligt pr. 31. december eller pr. den dato, hvor udbetaling heraf ophører, foretages afregning af godtgørelse for fast supplerende bolig på grundlag af egentlige boligudgifter efter § 3. Har et medlem kun været berettiget til de i § 3, 1. pkt., nævnte ydelser i en del af året, beregnes ydelserne forholdsmæssigt med en andel svarende til den del af året, hvor medlemmet har været berettiget.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Udbetaling af godtgørelse for en fast supplerende bolig og tilskud til dækning af udgifter ved dobbelt husførelse forudsætter, at det pågældende medlem over for Folketingets Administration dokumenterer sin ret til ydelserne ved at fremsende kopi af lejekontrakt, skøde el.lign. vedrørende boligforholdet til administrationen. Såfremt den kommune, hvori boligen er beliggende, skal godkende medlemmets brug af boligen, skal medlemmet desuden fremsende kopi af godkendelsen.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Et medlem skal desuden pr. 31. december eller pr. den dato, hvor udbetaling af godtgørelse for en supplerende bolig ophører, foretage afregning af godtgørelsen for egentlige boligudgifter ved anvendelse af Folketingets Administrations blanketter og i forbindelse hermed efter anmodning fremsende kopier af huslejekvitteringer og leveringsselskabernes årsregninger over udgifter til varme, el, gas og vand, såfremt disse poster ikke er indeholdt i huslejen. Endvidere fremsendes efter anmodning kopi af årsopgørelserne til Folketingets Administration, når disse foreligger. Folketingets formand er berettiget til herudover at indkalde dokumentation i fornødent omfang.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Dokumentation for egentlige boligudgifter m.v., jf. stk. 2, skal årligt inden den 31. december i det efterfølgende år fremsendes til Folketingets formand. Såfremt dokumentationen ikke er fremsendt inden udløbet af den i 1. pkt. nævnte frist, stilles yderligere udbetaling af tilskud i bero, medmindre medlemmet godtgør, at den manglende fremsendelse af dokumentation ikke kan tilregnes medlemmet.</p>\r\n<p class=\"Stk2\">\r\n   <span class=\"StkNr\" id=\"Par8_Stk5\">Stk. 5.</span> Refusion af hoteludgifter sker mod skriftlig dokumentation af udgiften og en erklæring fra det pågældende medlem om årsagen til overnatningen.</p>\r\n<p class=\"Stk2\">\r\n   <span class=\"StkNr\" id=\"Par8_Stk6\">Stk. 6.</span> Et medlem, der får stillet en bolig vederlagsfrit til rådighed eller modtager godtgørelse for en fast supplerende bolig, skal en gang om året ved kalenderårets begyndelse over for Folketingets Administration afgive en erklæring om, at den pågældende bolig anvendes som medlemmets almindelige overnatningssted i forbindelse med møder på Christiansborg, og at andres eventuelle anvendelse af boligen har været af underordnet betydning.</p>\r\n<p class=\"Stk2\">\r\n   <span class=\"StkNr\" id=\"Par8_Stk7\">Stk. 7.</span> Et medlem, der får stillet en lejlighed vederlagsfrit til rådighed eller modtager godtgørelse for en fast supplerende bolig, er forpligtet til straks at underrette Folketingets Administration om ændrede forhold, der kan have betydning for medlemmets ret til disse ydelser.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Godtgørelse for en fast supplerende bolig og tilskud til dækning af udgifter i forbindelse med dobbelt husførelse, jf. § 109 a, stk. 3 og 4, i lov om valg til Folketinget, og beløbsrammen for hotelovernatning i § 4, stk. 2, pristalsreguleres halvårligt den 1. april og den 1. oktober på grundlag af forbrugerpristallets boligpost pr. henholdsvis 1. januar og 1. juli.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Folketingets formand træffer afgørelse om spørgsmål efter § 109 a i lov om valg til Folketinget og denne bekendtgørelse.</p>\r\n<p class=\"ParagrafGruppeOverskrift\">\r\n   <span id=\"Kap9_X1\">Ikrafttræden m.v.</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Bekendtgørelsen træder i kraft den 1. april 2012.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Samtidig ophæves bekendtgørelse nr. 1101 af 25. november 2009 om godtgørelse for boligudgifter m.v. for medlemmer af Folketinget.</p><div class=\"Givet\" id=\"Givet\"><p class=\"Givet\" align=\"center\">Folketinget, den 14. marts 2012</p><p class=\"Sign1\" align=\"center\">Mogens Lykketoft</p><p class=\"Sign2\" align=\"right\">/ Carsten U. Larsen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/03/2012"
        },
        {
            "displayName": "Accession",
            "displayValue": "B20120025405"
        },
        {
            "displayName": "Entydig dokumentidentifikation",
            "displayValue": "AX013838"
        },
        {
            "displayName": "Dato for førstegangsindlæggelse",
            "displayValue": "23/03/2012"
        },
        {
            "displayName": "Dato for indlæggelse",
            "displayValue": "23/03/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "254"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "14/03/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Folketinget, j.nr. 05-000762"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}