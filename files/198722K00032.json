{
    "id": 113137,
    "title": "1987 LSF 32   FORSLAG TIL LOV OM LOKALRADIOFONDEN ",
    "documentTypeId": "400",
    "isSagsforlobPeriodValid": false,
    "shortName": "1987/2 LSF 32",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 32 </P>  \r\n\r\n<P></P>  \r\n\r\n<P>Forslag til Lov om Lokalradiofonden </P>  \r\n\r\n<P></P>  \r\n\r\n<P>Fremsat af trafik- og kommunikationsministeren (H. P. Clausen) </P>  \r\n\r\n<P></P>  \r\n\r\n<P>den 14. juni 1988 </P>  \r\n\r\n<P></P>  \r\n\r\n<P>Vedtaget ved tredjebehandling den 30. juni 1988 </P>  \r\n\r\n<P></P>  \r\n\r\n<P><a href=\"document.aspx?accn=A19880037630\"> Lov nr. 376 af 06/07/1988</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Formål </P>  \r\n\r\n<P>§ 1. Der etableres en fond til støtte af lokal radiovirksomhed. </P>  \r\n\r\n<P>Stk. 2. Lokalradiofonden skal udbetale støtte til lokalradioer, som kan  \r\n\r\n dokumentere at have et begrænset økonomisk grundlag. Trafik- og  \r\n\r\n kommunikationsministeren fastsætter nærmere regler om støtteordningen. </P>  \r\n\r\n<P>§ 2. Fondens midler forvaltes af det udvalg, der er nævnt i § 15 h i lov  \r\n\r\n om radio- og fjernsynsvirksomhed. </P>  \r\n\r\n<P>Stk. 2. Udvalget aflægger årligt regnskab for fonden. Regnskabet revideres  \r\n\r\n af Rigsrevisionen. </P>  \r\n\r\n<P>Finansiering </P>  \r\n\r\n<P>§ 3. Selskaber, foreninger eller lignende, der efter lov om radio- og  \r\n\r\n fjernsynsvirksomhed har tilladelse til lokal radiovirksomhed, skal svare  \r\n\r\n afgift til Lokalradiofonden efter reglerne i denne lov. Lokalradioer, hvis  \r\n\r\n tilladelse midlertidigt er inddraget, skal også svare afgift. </P>  \r\n\r\n<P>§ 4. Afgiftsgrundlaget udgøres af indtægter i forbindelse med: </P>  \r\n\r\n<P>1. Leveringer af varer og ydelser, hvoraf lokalradioen betaler  \r\n\r\n merværdiafgift, og </P>  \r\n\r\n<P>2. gaver, tilskud eller lignende bortset fra tilskud fra Lokalradiofonden.  \r\n\r\n</P>  \r\n\r\n<P>Stk. 2. Gaver m.v. i form af naturalier skal ikke medregnes i  \r\n\r\n afgiftsgrundlaget, såfremt de er bestemt til præmier i forbindelse med  \r\n\r\n lokalradioens konkurrencer eller deres værdi ikke overstiger 500 kr. </P>  \r\n\r\n<P>§ 5. Værdien af varer og ydelser efter § 4, nr. 1, opgøres efter kapitel  \r\n\r\n III i merværdiafgiftsloven, dog ekskl. afgiften efter nærværende lov. </P>  \r\n\r\n<P>Stk. 2. Hvis størrelsen af lokalradioens indtægter efter § 4, stk. 1, ikke  \r\n\r\n kan anses forretningsmæssigt begrundet i dens egne forhold, kan toldvæsenet  \r\n\r\n påbyde, at værdien skal fastsættes efter reglerne i § 8, stk. 2, i  \r\n\r\n merværdiafgiftsloven, dog eksklusive afgiften. </P>  \r\n\r\n<P>Stk. 3. Værdien af gaver m.v., der ydes i form af naturalier, ansættes til  \r\n\r\n handelsværdien. </P>  \r\n\r\n<P>§ 6. Salg af varer og ydelser, hvoraf lokalradioen skal svare  \r\n\r\n merværdiafgift, medregnes til afgiftsgrundlaget i den afgiftsperiode, hvori  \r\n\r\n salget medregnes efter merværdiafgiftsloven. </P>  \r\n\r\n<P>Stk. 2. Gaver m.v. efter § 4, nr. 2, medregnes til afgiftsgrundlaget i den  \r\n\r\n afgiftsperiode, hvori gaven m.v. modtages. </P>  \r\n\r\n<P>Stk. 3. Reguleres den afgiftspligtige omsætning efter reglerne i  \r\n\r\n merværdiafgiftslovens § 13, stk. 5-7, kan der foretages tilsvarende  \r\n\r\n regulering af afgiftsgrundlaget efter nærværende lov. </P>  \r\n\r\n<P>§ 7. Afgiften udgør 10 pct. af afgiftsgrundlaget. </P>  \r\n\r\n<P>Stk. 2. Afgift, der ikke overstiger 1.500 kr. for en afgiftsperiode, skal  \r\n\r\n ikke indbetales. </P>  \r\n\r\n<P>§ 8. Afgiftsperioden er kvartalet. </P>  \r\n\r\n<P>Stk. 2. Lokalradioen skal senest 1 måned og 20 dage efter udløbet af hver  \r\n\r\n afgiftsperiode til toldvæsenet angive størrelsen af de indtægter, der er  \r\n\r\n nævnt i § 4. Angivelsen skal være underskrevet af lokalradioens ansvarlige  \r\n\r\n ledelse. Hvis det beregnede afgiftstilsvar i en afgiftsperiode ikke  \r\n\r\n overstiger 1.500 kr., afgives alene erklæring herom. </P>  \r\n\r\n<P>Stk. 3. Afgiften forfalder til betaling 1 måned efter udløbet af  \r\n\r\n afgiftsperioden og skal indbetales til toldvæsenet senest 20 dage derefter.  \r\n\r\n</P>  \r\n\r\n<P>Stk. 4. Betales afgiften ikke rettidigt, skal der betales 1,3 pct. i  \r\n\r\n månedlig rente for hver påbegyndt måned fra den 1. i den måned, i hvilken  \r\n\r\n beløbet skal betales. </P>  \r\n\r\n<P>Regnskabsbestemmelser </P>  \r\n\r\n<P>§ 9. Lokalradioer skal føre et regnskab, der kan danne grundlag for  \r\n\r\n opgørelse af afgiftstilsvaret for hver afgiftsperiode og for kontrollen med  \r\n\r\n afgiftens rigtige erlæggelse. </P>  \r\n\r\n<P>Stk. 2. Lokalradioer skal opbevare regnskabsmateriale, herunder  \r\n\r\n afregningsbilag, fakturakopier og opgørelser i 5 år efter regnskabsårets  \r\n\r\n udløb. </P>  \r\n\r\n<P>Stk. 3. Trafik- og kommunikationsministeren fastsætter efter forhandling  \r\n\r\n med skatteministeren nærmere bestemmelser vedrørende lokalradioernes  \r\n\r\n regnskabsførelse. </P>  \r\n\r\n<P>Kontrolbestemmelser </P>  \r\n\r\n<P>§ 10. Toldvæsenet har til enhver tid mod behørig legitimation uden  \r\n\r\n retskendelse adgang til at foretage eftersyn i lokalradioer og til at efterse  \r\n\r\n disses forretningsbøger og øvrige regnskabsmateriale samt korrespondance m.v.  \r\n\r\n</P>  \r\n\r\n<P>Stk. 2. Lokalradioernes indehavere og ansatte skal være toldvæsenet  \r\n\r\n behjælpelig ved eftersyn nævnt i stk. 1. </P>  \r\n\r\n<P>Stk. 3. Forretningsbøger m.v. nævnt i stk. 1 skal efter anmodning  \r\n\r\n udleveres eller indsendes til toldvæsenet. </P>  \r\n\r\n<P>§ 11. Den, der har ydet penge eller andet af værdi til lokalradioer, skal  \r\n\r\n på begæring give toldvæsenet oplysning herom. </P>  \r\n\r\n<P>Stk. 2. Skatteministeren kan fastsætte regler om, at skattemyndighederne  \r\n\r\n giver toldvæsenet oplysning om forhold af betydning for kontrollen med den  \r\n\r\n opkrævede afgift, som de under den skattemæssige kontrol bliver opmærksom på.  \r\n\r\n</P>  \r\n\r\n<P>§ 12. Kan størrelsen af det afgiftsbeløb, der påhviler lokalradioen, ikke  \r\n\r\n opgøres på grundlag af regnskaber m.v., kan toldvæsenet foretage skønsmæssig  \r\n\r\n ansættelse af afgiftstilsvaret. </P>  \r\n\r\n<P>Stk. 2. Trafik- og kommunikationsministeren fastsætter efter forhandling  \r\n\r\n med skatteministeren nærmere regler om afgiftens opkrævning m.v., herunder om  \r\n\r\n gebyrer for erindringsskrivelser vedrørende betaling af afgiften. </P>  \r\n\r\n<P>Administrative bestemmelser </P>  \r\n\r\n<P>§ 13. Det lokale radionævn, der er omtalt i § 15 e i lov om radio- og  \r\n\r\n fjernsynsvirksomhed, skal underrette toldvæsenet og Lokalradiofonden om,  \r\n\r\n hvilke foreninger, selskaber eller lignende der har fået tilladelse til lokal  \r\n\r\n radiovirksomhed, eller hvis tilladelse er ophørt. </P>  \r\n\r\n<P>§ 14. Det nævn, som er nedsat efter merværdiafgiftslovens § 37, har den  \r\n\r\n endelige administrative afgørelse af: </P>  \r\n\r\n<P>1. Spørgsmål om afgiftsgrundlaget. </P>  \r\n\r\n<P>2. Spørgsmål om den afgiftspligtige værdi. </P>  \r\n\r\n<P>3. Klager over skønsmæssige ansættelser efter § 12. </P>  \r\n\r\n<P>Stk. 2. Anmodning om indbringelse for nævnet skal være fremsat senest 4  \r\n\r\n uger efter, at lokalradioen er gjort bekendt med ansættelsen. </P>  \r\n\r\n<P>Stk. 3. Det udvalg, der er nævnt i § 15 h i lov om radio- og  \r\n\r\n fjernsynsvirksomhed, træffer den endelige administrative afgørelse i sager om  \r\n\r\n støtteordningens administration. </P>  \r\n\r\n<P>§ 15. Krav efter denne lov tillægges udpantningsret. </P>  \r\n\r\n<P>Straffebestemmelser </P>  \r\n\r\n<P>§ 16. Med bøde straffes den, der forsætligt eller groft uagtsomt: </P>  \r\n\r\n<P>1. Afgiver urigtige eller vildledende oplysninger eller fortier  \r\n\r\n oplysninger til brug for kontrollen med den opkrævede afgift. </P>  \r\n\r\n<P>2. Overtræder § 8, stk. 2, § 9, stk. 1 og 2, § 10, stk. 2 og 3, eller §  \r\n\r\n 11, stk. 1. </P>  \r\n\r\n<P>Stk. 2. I forskrifter, der udstedes i medfør af loven, kan der fastsættes  \r\n\r\n straf af bøde for den, der forsætligt eller groft uagtsomt overtræder  \r\n\r\n bestemmelser i forskrifterne. </P>  \r\n\r\n<P>Stk. 3. Den, der begår en af de nævnte overtrædelser med forsæt til at  \r\n\r\n unddrage sig betaling af afgiften, straffes med bøde, hæfte eller fængsel  \r\n\r\n indtil 2 år. </P>  \r\n\r\n<P>Stk. 4. For overtrædelser, der begås af et aktieselskab, anpartsselskab,  \r\n\r\n andelsselskab eller lignende, kan der pålægges selskabet som sådant  \r\n\r\n bødeansvar. </P>  \r\n\r\n<P>§ 17. Skønnes en overtrædelse ikke at ville medføre højere straf end bøde,  \r\n\r\n kan trafik- og kommunikationsministeren eller den, han bemyndiger dertil,  \r\n\r\n tilkendegive den pågældende, at sagen kan afgøres uden retslig forfølgning,  \r\n\r\n såfremt den pågældende erklærer sig skyldig i overtrædelsen og erklærer sig  \r\n\r\n rede til inden for en nærmere angivet frist, der efter anmodning kan  \r\n\r\n forlænges, at betale en i tilkendegivelsen angivet bøde. </P>  \r\n\r\n<P>Stk. 2. Med hensyn til tilkendegivelsen nævnt i stk. 1 finder  \r\n\r\n bestemmelserne i retsplejeloven om indhold af anklageskrift i politisager  \r\n\r\n anvendelse. </P>  \r\n\r\n<P>Stk. 3. Betales bøden i rette tid, eller bliver den efter vedtagelsen  \r\n\r\n inddrevet eller afsonet, bortfalder videre forfølgning. </P>  \r\n\r\n<P>Stk. 4. Når sager om de overtrædelser, der er nævnt i § 16, indbringes for  \r\n\r\n domstolene, behandles de som politisager. Retsmidlerne i retsplejelovens  \r\n\r\n kapitel 73 kan anvendes i samme omfang som i statsadvokatsager. </P>  \r\n\r\n<P>Ikrafttræden m.v. </P>  \r\n\r\n<P>§ 18. Lokalradiofonden kan optage et lån på 20 mio. kr. til finansiering  \r\n\r\n af en overgangsordning. Lånet optages efter finansministerens nærmere  \r\n\r\n bestemmelse med henblik på at opnå de bedst mulige vilkår. Finansministeren  \r\n\r\n bemyndiges til at yde garanti af statskassen for betaling af renter og afdrag  \r\n\r\n samt andre løbende forpligtelser. </P>  \r\n\r\n<P>§ 19. Loven træder i kraft den 1. august 1988. </P>  \r\n\r\n<P>Stk. 2. Den første afgiftsperiode efter lovens ikrafttræden løber fra den  \r\n\r\n 1. august til den 31. december 1988. For denne periode forhøjes det beløb,  \r\n\r\n der er nævnt i § 7, stk. 2, og § 8, stk. 2, til 2.500 kr. </P>  \r\n\r\n<P>§ 20. Loven gælder ikke for Færøerne og Grønland. </P>  \r\n\r\n<P>Oprindeligt fremsat forslag </P>  \r\n\r\n<P>Formål </P>  \r\n\r\n<P>§ 1. Der etableres en fond til støtte af lokal radiovirksomhed. </P>  \r\n\r\n<P>Stk. 2. Lokalradiofonden skal udbetale støtte til lokalradioer, som kan  \r\n\r\n dokumentere at have et begrænset økonomisk grundlag. Trafik- og  \r\n\r\n kommunikationsministeren fastsætter nærmere regler om støtteordningen. </P>  \r\n\r\n<P>§ 2. Fondens midler forvaltes af det udvalg, der er nævnt i § 15 h i lov  \r\n\r\n om radio- og fjernsynsvirksomhed. </P>  \r\n\r\n<P>Stk. 2. Udvalget aflægger årligt regnskab for fonden. Regnskabet revideres  \r\n\r\n af Rigsrevisionen. </P>  \r\n\r\n<P>Finansiering </P>  \r\n\r\n<P>§ 3. Selskaber, foreninger eller lignende, der efter lov om radio- og  \r\n\r\n fjernsynsvirksomhed har tilladelse til lokal radiovirksomhed, skal svare  \r\n\r\n afgift til Lokalradiofonden efter reglerne i denne lov. Lokalradioer, hvis  \r\n\r\n tilladelse midlertidigt er inddraget, skal også svare afgift. </P>  \r\n\r\n<P>§ 4. Afgiftsgrundlaget udgøres af indtægter i forbindelse med: </P>  \r\n\r\n<P>1. Leveringer af varer og ydelser, hvoraf lokalradioen betaler  \r\n\r\n merværdiafgift, og </P>  \r\n\r\n<P>2. gaver, tilskud eller lignende bortset fra tilskud fra Lokalradiofonden.  \r\n\r\n</P>  \r\n\r\n<P>§ 5. Værdien af varer og ydelser efter § 4, nr. 1, opgøres efter kapitel  \r\n\r\n III i merværdiafgiftsloven, dog ekskl. afgiften efter nærværende lov. </P>  \r\n\r\n<P>Stk. 2. Værdien af gaver m.v., der ydes i form af naturalier, ansættes til  \r\n\r\n handelsværdien. </P>  \r\n\r\n<P>§ 6. Salg af varer og ydelser, hvoraf lokalradioen skal svare  \r\n\r\n merværdiafgift, medregnes til afgiftsgrundlaget i den afgiftsperiode, hvori  \r\n\r\n salget medregnes efter merværdiafgiftsloven. </P>  \r\n\r\n<P>Stk. 2. Gaver m.v. efter § 4, nr. 2, medregnes til afgiftsgrundlaget i den  \r\n\r\n afgiftsperiode, hvori gaven m.v. modtages. </P>  \r\n\r\n<P>Stk. 3. Reguleres den afgiftspligtige omsætning efter reglerne i  \r\n\r\n merværdiafgiftslovens § 13, stk. 5-7, kan der foretages tilsvarende  \r\n\r\n regulering af afgiftsgrundlaget efter nærværende lov. </P>  \r\n\r\n<P>§ 7. Afgiften udgør 10 pct. af afgiftsgrundlaget. </P>  \r\n\r\n<P>Stk. 2. Afgift, der ikke overstiger 1.500 kr. for en afgiftsperiode, skal  \r\n\r\n ikke indbetales. </P>  \r\n\r\n<P>§ 8. Afgiftsperioden er kvartalet. </P>  \r\n\r\n<P>Stk. 2. Lokalradioen skal senest 1 måned og 20 dage efter udløbet af hver  \r\n\r\n afgiftsperiode til toldvæsenet angive størrelsen af de indtægter, der er  \r\n\r\n nævnt i § 4. Angivelsen skal være underskrevet af lokalradioens ansvarlige  \r\n\r\n ledelse. Hvis det beregnede afgiftstilsvar i en afgiftsperiode ikke  \r\n\r\n overstiger 1.500 kr., afgives alene erklæring herom. </P>  \r\n\r\n<P>Stk. 3. Afgiften forfalder til betaling 1 måned efter udløbet af  \r\n\r\n afgiftsperioden og skal indbetales til toldvæsenet senest 20 dage derefter.  \r\n\r\n</P>  \r\n\r\n<P>Stk. 4. Betales afgiften ikke rettidigt, skal der betales 1,3 pct. i  \r\n\r\n månedlig rente for hver påbegyndt måned fra den 1. i den måned, i hvilken  \r\n\r\n beløbet skal betales. </P>  \r\n\r\n<P>Regnskabsbestemmelser </P>  \r\n\r\n<P>§ 9. Lokalradioer skal føre et regnskab, der kan danne grundlag for  \r\n\r\n opgørelse af afgiftstilsvaret for hver afgiftsperiode og for kontrollen med  \r\n\r\n afgiftens rigtige erlæggelse. </P>  \r\n\r\n<P>Stk. 2. Lokalradioer skal opbevare regnskabsmateriale, herunder  \r\n\r\n afregningsbilag, fakturakopier og opgørelser i 5 år efter regnskabsårets  \r\n\r\n udløb. </P>  \r\n\r\n<P>Stk. 3. Trafik- og kommunikationsministeren fastsætter efter forhandling  \r\n\r\n med skatteministeren nærmere bestemmelser vedrørende lokalradioernes  \r\n\r\n regnskabsførelse. </P>  \r\n\r\n<P>Kontrolbestemmelser </P>  \r\n\r\n<P>§ 10. Toldvæsenet har til enhver tid mod behørig legitimation uden  \r\n\r\n retskendelse adgang til at foretage eftersyn i lokalradioer og til at efterse  \r\n\r\n disses forretningsbøger og øvrige regnskabsmateriale samt korrespondance m.v.  \r\n\r\n</P>  \r\n\r\n<P>Stk. 2. Lokalradioernes indehavere og ansatte skal være toldvæsenet  \r\n\r\n behjælpelig ved eftersyn nævnt i stk. 1. </P>  \r\n\r\n<P>Stk. 3. Forretningsbøger m.v. nævnt i stk. 1, skal efter anmodning  \r\n\r\n udleveres eller indsendes til toldvæsenet. </P>  \r\n\r\n<P>§ 11. Den, der har ydet penge eller andet af værdi til lokalradioer, skal  \r\n\r\n på begæring give toldvæsenet oplysning herom. </P>  \r\n\r\n<P>Stk. 2. Skatteministeren kan fastsætte regler om, at skattemyndighederne  \r\n\r\n giver toldvæsenet oplysning om forhold af betydning for kontrollen med den  \r\n\r\n opkrævede afgift, som de under den skattemæssige kontrol bliver opmærksom på.  \r\n\r\n</P>  \r\n\r\n<P>§ 12. Kan størrelsen af det afgiftsbeløb, der påhviler lokalradioen, ikke  \r\n\r\n opgøres på grundlag af regnskaber m.v., kan toldvæsenet foretage skønsmæssig  \r\n\r\n ansættelse af afgiftstilsvaret. </P>  \r\n\r\n<P>Stk. 2. Trafik- og kommunikationsministeren fastsætter efter forhandling  \r\n\r\n med skatteministeren nærmere regler om afgiftens opkrævning m.v., herunder om  \r\n\r\n gebyrer for erindringsskrivelser vedrørende betaling af afgiften. </P>  \r\n\r\n<P>Administrative bestemmelser </P>  \r\n\r\n<P>§ 13. Det lokale radionævn, der er omtalt i § 15 e i lov om radio- og  \r\n\r\n fjernsynsvirksomhed, skal underrette toldvæsenet og Lokalradiofonden om,  \r\n\r\n hvilke foreninger, selskaber eller lignende, der har fået tilladelse til  \r\n\r\n lokal radiovirksomhed, eller hvis tilladelse er ophørt. </P>  \r\n\r\n<P>§ 14. Det nævn, som er nedsat efter merværdiafgiftslovens § 37, har den  \r\n\r\n endelige administrative afgørelse af: </P>  \r\n\r\n<P>1. Spørgsmål om den afgiftsgrundlaget. </P>  \r\n\r\n<P>2. Spørgsmål om den afgiftspligtige værdi. </P>  \r\n\r\n<P>3. Klager over skønsmæssige ansættelser efter § 12. </P>  \r\n\r\n<P>Stk. 2. Anmodning om indbringelse for nævnet skal være fremsat senest 4  \r\n\r\n uger efter, at lokalradioen er gjort bekendt med ansættelsen. </P>  \r\n\r\n<P>Stk. 3. Det udvalg, der er nævnt i § 15 h i lov om radio- og  \r\n\r\n fjernsynsvirksomhed, træffer den endelige administrative afgørelse i sager om  \r\n\r\n støtteordningens administration. </P>  \r\n\r\n<P>§ 15. Krav efter denne lov tillægges udpantningsret. </P>  \r\n\r\n<P>Straffebestemmelser </P>  \r\n\r\n<P>§ 16. Mod bøde straffes den, der forsætligt eller groft uagtsomt: </P>  \r\n\r\n<P>1. Afgiver urigtige eller vildledende oplysninger eller fortier  \r\n\r\n oplysninger til brug for kontrollen med den opkrævede afgift. </P>  \r\n\r\n<P>2. Overtræder § 8, stk. 2, § 9, stk. 1 og 2, § 10, stk. 2 og 3 eller § 11,  \r\n\r\n stk. 1. </P>  \r\n\r\n<P>Stk. 2. I forskrifter, der udstedes i medfør af loven, kan der fastsættes  \r\n\r\n straf af bøde for den, der forsætligt eller groft uagtsomt overtræder  \r\n\r\n bestemmelser i forskrifterne. </P>  \r\n\r\n<P>Stk. 3. Den, der begår en af de nævnte overtrædelser med forsæt til at  \r\n\r\n unddrage sig betaling af afgiften, straffes med bøde, hæfte eller fængsel  \r\n\r\n indtil 2 år. </P>  \r\n\r\n<P>Stk. 4. For overtrædelser, der begås af et aktieselskab, anpartsselskab,  \r\n\r\n andelsselskab eller lignende, kan der pålægges selskabet som sådant  \r\n\r\n bødeansvar. </P>  \r\n\r\n<P>§ 17. Skønnes en overtrædelse ikke at ville medføre højere straf end bøde,  \r\n\r\n kan trafik- og kommunikationsministeren eller den, han bemyndiger dertil,  \r\n\r\n tilkendegive den pågældende, at sagen kan afgøres uden retslig forfølgning,  \r\n\r\n såfremt den pågældende erklærer sig skyldig i overtrædelsen og erklærer sig  \r\n\r\n rede til inden for en nærmere angivet frist, der efter anmodning kan  \r\n\r\n forlænges, at betale en i tilkendegivelsen angivet bøde. </P>  \r\n\r\n<P>Stk. 2. Med hensyn til tilkendegivelsen nævnt i stk. 1, finder  \r\n\r\n bestemmelserne i retsplejeloven om indhold af anklageskrift i politisager  \r\n\r\n anvendelse. </P>  \r\n\r\n<P>Stk. 3. Betales bøden i rette tid, eller bliver den efter vedtagelsen  \r\n\r\n inddrevet eller afsonet, bortfalder videre forfølgning. </P>  \r\n\r\n<P>Stk. 4. Når sager om de overtrædelser, der er nævnt i § 16, indbringes for  \r\n\r\n domstolene, behandles de som politisager. Retsmidlerne i retsplejelovens  \r\n\r\n kapitel 73 kan anvendes i samme omfang som i statsadvokatsager. </P>  \r\n\r\n<P>Ikrafttræden m.v. </P>  \r\n\r\n<P>§ 18. Lokalradiofonden kan optage et lån på 20 mio. kr. til finansiering  \r\n\r\n af en overgangsordning. Lånet optages efter finansministerens nærmere  \r\n\r\n bestemmelse med henblik på at opnå de bedst mulige vilkår. Finansministeren  \r\n\r\n bemyndiges til at yde garanti af statskassen for betaling af renter og afdrag  \r\n\r\n samt andre løbende forpligtelser. </P>  \r\n\r\n<P>§ 19. Loven træder i kraft den 1. august 1988. </P>  \r\n\r\n<P>Stk. 2. Den første afgiftsperiode efter lovens ikrafttræden løber fra den  \r\n\r\n 1. august til den 31. december 1988. For denne periode forhøjes det beløb,  \r\n\r\n der er nævnt i § 7, stk. 2, og § 8, stk. 2, til 2.500 kr. </P>  \r\n\r\n<P>§ 20. Loven gælder ikke for Færøerne og Grønland. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>I forbindelse med gennemførelse af lovgivning, der skaber grundlag for  \r\n\r\n reklamering som finansieringskilde for lokal radiovirksomhed, er det fundet  \r\n\r\n hensigtsmæssigt at etablere en støtteordning for lokalradioer med et svagt  \r\n\r\n økonomisk grundlag. </P>  \r\n\r\n<P>Støtteordningen foreslås udformet således, at der etableres en fond,  \r\n\r\n Lokalradiofonden, hvortil der indbetales afgift på indtægter i forbindelse  \r\n\r\n med lokal radiovirksomhed. </P>  \r\n\r\n<P>Det foreslås, at afgiftsgrundlaget udgøres af den enkelte lokalradios  \r\n\r\n samlede indtægter blandt andet for at undgå de omgåelsesproblemer, der kunne  \r\n\r\n være forbundet med begrænsning af afgiftspligten til særlige indtægtsarter.  \r\n\r\n</P>  \r\n\r\n<P>Fondens midler foreslås fordelt efter objektive kriterier og på grundlag  \r\n\r\n af oplysninger om den enkelte lokalradios samlede indtægtsforhold. </P>  \r\n\r\n<P>Fondens administration foreslås henlagt til Udvalget vedrørende Lokal  \r\n\r\n Radio og TV, som er oprettet i henhold til § 15 h i lov om radio- og  \r\n\r\n fjernsynsvirksomhed. </P>  \r\n\r\n<P>I en startfase af 1 års varighed vil støtte kunne ydes inden for en ramme  \r\n\r\n på 20 mio. kr., der tilvejebringes gennem optagelse af lån. </P>  \r\n\r\n<P>Trafik- og Kommunikationsministeriet er indstillet på at tage  \r\n\r\n afgiftsordningens virkning op til vurdering i lyset af de indhøstede  \r\n\r\n erfaringer. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Støtte vil efter regler, som fastsættes af trafik- og  \r\n\r\n kommunikationsministeren, kunne udbetales til radioer med et svagt økonomisk  \r\n\r\n grundlag. Det er hensigten at tilrettelægge en ordning, hvori støtte udløses  \r\n\r\n automatisk, når det dokumenteres, at kriterierne er opfyldt. </P>  \r\n\r\n<P>Rammen for støtten vil være det beløb, der er til stede i  \r\n\r\n Lokalradiofonden. Endvidere skal støtten sættes i forhold, dels til  \r\n\r\n ansøgernes sendetid, dels til ansøgernes indtægter. </P>  \r\n\r\n<P>Støtte vil højst kunne udbetales for 28 timers sendetid om ugen, og den  \r\n\r\n skal alene kunne supplere ansøgerens indtægter op til maksimalt 360 kr. for  \r\n\r\n de første 28 timer om ugen. Beløbet på 360 kr. pr. time er fundet passende på  \r\n\r\n baggrund af erfaringerne fra forsøgsordningen. </P>  \r\n\r\n<P>Støtten udbetales på baggrund af ansøgningsskemaer, der ved indsendelsen  \r\n\r\n skal påtegnes af de lokale radionævn med hensyn til oplysningerne om  \r\n\r\n sendetidens omfang. </P>  \r\n\r\n<P>Til § 2 </P>  \r\n\r\n<P>Man finder det hensigtsmæssigt at henlægge forvaltningen af  \r\n\r\n støtteordningen til Udvalget vedrørende Lokal Radio og TV, der i forvejen  \r\n\r\n løser en række opgaver vedrørende lokal radiovirksomhed. </P>  \r\n\r\n<P>Til § 3 </P>  \r\n\r\n<P>Bestemmelsen indeholder et princip om, at alle lokalradioer, det vil sige  \r\n\r\n alle selskaber, foreninger eller lignende, der efter lov om radio- og  \r\n\r\n fjernsynsvirksomhed har fået tilladelse til lokal radiovirksomhed, skal svare  \r\n\r\n afgift til Lokalradiofonden. </P>  \r\n\r\n<P>Til § 4 </P>  \r\n\r\n<P>Bestemmelsen afgrænser det grundlag, som afgiften skal svares af.  \r\n\r\n Lokalradioerne skal svare afgift af deres momspligtige omsætning, herunder  \r\n\r\n salg af sendetid for reklamer. Afgift svares endvidere af gaver og tilskud,  \r\n\r\n uanset om der er tale om kontante beløb eller naturalier. Sædvanlige  \r\n\r\n medlemskontingenter i en forening, der driver lokalradio, og værdien af  \r\n\r\n frivillig arbejdskraft indgår ikke i afgiftsgrundlaget. </P>  \r\n\r\n<P>Til § 5 </P>  \r\n\r\n<P>Det foreslås, at værdien af varer og ydelser nævnt i § 4, nr. 1, opgøres  \r\n\r\n efter momslovens regler om afgiftspligtig værdi, dog ekskl. afgiften efter  \r\n\r\n nærværende lov. </P>  \r\n\r\n<P>Efter momsloven udgør vederlaget (ekskl. moms) den afgiftspligtige værdi  \r\n\r\n ved afsætning af varer og momspligtige ydelser. Til vederlaget medregnes  \r\n\r\n blandt andet andre afgifter end momsen, som skal betales i forbindelse med  \r\n\r\n den pågældende omsætning. </P>  \r\n\r\n<P>Det foreslås endvidere, at værdien af gaver m.v. i form af naturalier  \r\n\r\n opgøres som handelsprisen på det tidspunkt, hvor gaven modtages, jf. § 6.  \r\n\r\n</P>  \r\n\r\n<P>Til § 6 </P>  \r\n\r\n<P>Det foreslås, at lokalradioernes momsbelagte salg, jf. § 4, nr. 1,  \r\n\r\n medregnes til afgiftsgrundlaget i en afgiftsperiode efter momslovens regler  \r\n\r\n for periodisering af momsen. </P>  \r\n\r\n<P>Efter reglerne i momsloven opgøres en virksomheds afgiftspligtige  \r\n\r\n omsætning i en afgiftsperiode som den samlede afgiftspligtige værdi for de i  \r\n\r\n perioden foretagne leverancer af varer og afgiftspligtige ydelser. </P>  \r\n\r\n<P>Det foreslås endvidere, at der svares afgift af gaver, tilskud m.v. i den  \r\n\r\n afgiftsperiode, hvori gaven m.v. modtages. </P>  \r\n\r\n<P>Det foreslås endelig, at afgiftsgrundlaget efter § 4, nr. 1, kan reguleres  \r\n\r\n efter momslovens regler for regulering af den afgiftspligtige omsætning. </P>  \r\n\r\n<P>Efter momslovens regler er der mulighed for et fradrag ved opgørelsen af  \r\n\r\n den afgiftspligtige omsætning. Der kan foretages et fradrag i forbindelse med  \r\n\r\n konstaterede tab på uerholdelige fordringer vedrørende leverede varer. </P>  \r\n\r\n<P>Til § 7 </P>  \r\n\r\n<P>Med hensyn til principperne for støtteordningens udformning henvises til  \r\n\r\n bemærkningerne til § 1. Som det fremgår heraf, vil rammen for støtten være  \r\n\r\n det beløb, som er til stede i Lokalradiofonden, når de årlige udgifter til  \r\n\r\n ordningens administration og tilbagebetaling af startfaselån er afholdt. </P>  \r\n\r\n<P>Fastlæggelsen af afgiftsprocenten i forhold til det skønnede  \r\n\r\n afgiftsgrundlag må således tage sit udgangspunkt i den støtteramme, som søges  \r\n\r\n tilvejebragt til lokalradioer med et svagt økonomisk grundlag. </P>  \r\n\r\n<P>Som det fremgår af bemærkningerne til § 1, skal støtte højst kunne  \r\n\r\n udbetales for 28 timers sendetid pr. uge, og den skal alene kunne supplere  \r\n\r\n ansøgernes indtægter op til maksimalt 360 kr. pr. time for de første 28 timer  \r\n\r\n pr. uge. </P>  \r\n\r\n<P>Det er efter sagens natur vanskeligt at foretage skøn over de enkelte  \r\n\r\n lokalradioers indtægtsforhold (jf. nedenfor med hensyn til skøn over  \r\n\r\n afgiftsgrundlaget). Beregninger må i vidt omfang baseres på de erfaringer,  \r\n\r\n der er indhøstet under forsøgsordningen. De må således tages med de  \r\n\r\n forbehold, der er en følge af, at der ikke på nuværende tidspunkt kan  \r\n\r\n anlægges sikre vurderinger af, hvorledes udviklingen på området med hensyn  \r\n\r\n til antallet af radioer og disses aktivitet og økonomiske grundlag vil blive  \r\n\r\n påvirket af de ændrede finansieringsforhold. </P>  \r\n\r\n<P>Til brug for en gennemsnitsbetragtning kan anføres følgende: Beregningen  \r\n\r\n tager sit udgangspunkt i, at det samlede antal lokalradioer vil andrage 250,  \r\n\r\n hvilket omtrent svarer til det nuværende antal. </P>  \r\n\r\n<P>Det er endvidere skønsmæssigt lagt til grund, at halvdelen af radioerne  \r\n\r\n ved reklamer eller på anden måde vil kunne tilvejebringe et indtægtsgrundlag,  \r\n\r\n der overstiger det ovennævnte beløb på 360 kr. pr. time ved 28 timers  \r\n\r\n ugentlig sendetid. </P>  \r\n\r\n<P>De resterende radioer antages herefter at have et støttebehov, der sættes  \r\n\r\n til 180 kr. pr. time (dvs. halvdelen af den gennemsnitlige udgift pr. time).  \r\n\r\n Det bemærkes i denne forbindelse, at det kan forekomme rimeligt generelt at  \r\n\r\n forudsætte en selvfinansiering, der efter fradrag af afgiftsbetaling kan  \r\n\r\n dække halvdelen af den beregnede timepris. </P>  \r\n\r\n<P>Det må på dette grundlag konstateres, at et sådant støttebehov vil kunne  \r\n\r\n tilgodeses ved en ramme på ca. 33 mio. kr. pr. år (125 radioer støttes årligt  \r\n\r\n med 180 kr. pr. sendetime, med en sendetid på 28 timer om ugen i 52 uger: I  \r\n\r\n alt 32,8 mio. kr.). </P>  \r\n\r\n<P>For så vidt angår det samlede afgiftsgrundlag kan anføres følgende  \r\n\r\n betragtninger: </P>  \r\n\r\n<P>For så vidt angår reklameindtægter bemærkes, at omsætningen med et fuldt  \r\n\r\n udbygget lokalradionet over en vis periode kan estimeres til ca. 300 mio. kr.  \r\n\r\n (jf. &#187;Reklame i nærradio og lokal-tv&#171; af L. Grønholdt og Fl.  \r\n\r\n Hansen). Hvis der fra dette beløb skønsmæssigt fradrages 10 pct. til dækning  \r\n\r\n af annoncøromkostninger, betyder det, at indtægten vil andrage 270 mio. kr.  \r\n\r\n</P>  \r\n\r\n<P>For så vidt angår øvrige indtægter, er der foretaget en vurdering på  \r\n\r\n grundlag af erfaringerne fra forsøgsordningen (jf. Lokalradio- og  \r\n\r\n -TV-udvalgets 3. rapport &#187;Nærradio og lokal-tv&#171;), justeret under  \r\n\r\n hensyn til de ændringer med hensyn til disse indtægtsarter, som de nye vilkår  \r\n\r\n med hensyn til reklamefinansiering og afgiftsordning må antages at medføre.  \r\n\r\n</P>  \r\n\r\n<P>Det drejer sig om følgende indtægtsskøn: </P>  \r\n\r\n<PRE>  \r\n\r\n Gaver/tilskud fra ejerside      25 mio. kr.  \r\n\r\n Tilskud fra bingo mv.           25 mio. kr.  \r\n\r\n Salg af sendetid, bånd o. lign.  5 mio. kr.  \r\n\r\n Tilskud fra kommuner            35 mio. kr.  \r\n\r\n I alt                           90 mio. kr.  \r\n\r\n</PRE>  \r\n\r\n Hvad særligt angår posten gaver/tilskud fra ejerside, er der regnet med et  \r\n\r\n fald i forhold til situationen under forsøgsordningen. Dels må  \r\n\r\n afgiftsordningen formodes at mindske incitamentet til ydelse af frivillige  \r\n\r\n bidrag, dels viser finske erfaringer, at reklamefinansierede stationer ikke  \r\n\r\n har væsentlige indtægter fra andre kilder.  \r\n\r\n<P>Det samlede afgiftsgrundlag kan således efter en tilpasningsperiode sættes  \r\n\r\n til et beløb i størrelsesordenen 360 mio. kr. </P>  \r\n\r\n<P>Som ovenfor nævnt kan et støttebehov beregnes til at andrage ca. 33 mio.  \r\n\r\n kr. </P>  \r\n\r\n<P>Under hensyn til, at udgifter ved ordningens administration samt til  \r\n\r\n afdrag og forrentning af startfaselån skal afholdes af provenuet, foreslås  \r\n\r\n det, at afgiftssatsen sættes til 10 pct. af afgiftsgrundlaget, således at  \r\n\r\n provenuet under de nævnte forudsætninger vil andrage ca. 36 mio. kr. årlig.  \r\n\r\n</P>  \r\n\r\n<P>Med henblik på at undgå opkrævning af meget små beløb foreslås det, at der  \r\n\r\n ikke skal foretages indbetaling til toldvæsenet for afgiftsperioder, hvor  \r\n\r\n afgiften ikke overstiger 1.500 kr. </P>  \r\n\r\n<P>Til § 8 </P>  \r\n\r\n<P>Det foreslås, at afgiftsperioden er kvartalet. Lokalradioer, der er  \r\n\r\n momsregistrerede, vil normalt have kvartalet som afgiftsperiode efter  \r\n\r\n momsloven. </P>  \r\n\r\n<P>Stk. 2-4 om angivelse og indbetaling af afgiften svarer til momslovens  \r\n\r\n regler. </P>  \r\n\r\n<P>Til § 9 </P>  \r\n\r\n<P>Bestemmelsens princip er, at lokalradioerne skal føre et regnskab over de  \r\n\r\n i § 4 nævnte indtægter for hver afgiftsperiode. </P>  \r\n\r\n<P>Det bemærkes, at lokalradioer med erhvervsmæssige indtægter er  \r\n\r\n regnskabspligtige efter gældende lovgivning (bogføringsloven,  \r\n\r\n skattekontrolloven, momsloven). Bestemmelsen indebærer, at gaver, tilskud  \r\n\r\n eller lignende skal fremgå af lokalradioens regnskaber, selv om der ikke er  \r\n\r\n tale om erhvervsmæssig indtægt. </P>  \r\n\r\n<P>Til § 10 </P>  \r\n\r\n<P>De foreslåede bestemmelser om toldvæsenets beføjelser svarer til  \r\n\r\n bestemmelser i momsloven og andre afgiftslove. </P>  \r\n\r\n<P>Til § 11 </P>  \r\n\r\n<P>Efter bestemmelsen skal gaveydere m.fl. på begæring udlevere oplysninger  \r\n\r\n til toldvæsenet om penge og andet af værdi, der er givet til lokalradioerne.  \r\n\r\n Bestemmelsen er nødvendig, for at toldvæsenet kan kontrollere, at afgiften  \r\n\r\n beregnes korrekt. </P>  \r\n\r\n<P>Til § 12 </P>  \r\n\r\n<P>Det foreslås, at toldvæsenet kan opgøre afgiftsgrundlaget skønsmæssigt,  \r\n\r\n når lokalradioens regnskaber m.v. er ufuldstændige. Der findes en tilsvarende  \r\n\r\n bestemmelse i momsloven og andre afgiftslove. </P>  \r\n\r\n<P>Til § 13 </P>  \r\n\r\n<P>Bestemmelsen skal sikre, at toldvæsenet og Lokalradiofonden automatisk  \r\n\r\n modtager oplysning om, hvem der gives tilladelse til lokal radiovirksomhed  \r\n\r\n til, og hvornår tilladelsen er udstedt eller ophørt. </P>  \r\n\r\n<P>Til § 14 </P>  \r\n\r\n<P>Efter momslovens § 37 er der nedsat et nævn (Momsnævnet), der har den  \r\n\r\n endelige administrative afgørelse af en række spørgsmål i momsloven og andre  \r\n\r\n forbrugsafgiftslove, bortset fra registreringsafgiftsloven. Det foreslås, at  \r\n\r\n Momsnævnet også skal have den endelige administrative afgørelse på de  \r\n\r\n områder, der er nævnt i bestemmelsen. </P>  \r\n\r\n<P>Under hensyn til at der er tale om en ordning efter objektive kriterier,  \r\n\r\n finder man, at den endelige afgørelse i sager om støttens beregning og  \r\n\r\n udbetaling kan henlægges til Udvalget vedrørende Lokal Radio og TV. </P>  \r\n\r\n<P>Udvalget består af 5 medlemmer, der repræsenterer juridisk, teknisk og  \r\n\r\n mediemæssig sagkundskab. Udvalgets sekretariatsforretninger udføres i Trafik-  \r\n\r\n og Kommunikationsministeriet. </P>  \r\n\r\n<P>Til § 15 </P>  \r\n\r\n<P>Bestemmelsen indebærer, at der kan foretages udlæg for kravene efter  \r\n\r\n retsplejelovens § 478, stk. 2. </P>  \r\n\r\n<P>Til § 16 </P>  \r\n\r\n<P>De foreslåede straffebestemmelser forudsætter, at der er tale om  \r\n\r\n forsætlige eller groft uagtsomme forhold, således at den, der ved simpel  \r\n\r\n uagtsomhed overtræder bestemmelser i loven, ikke kan pålægges straf. Dette  \r\n\r\n svarer til bestemmelserne i afgiftslovgivningen. </P>  \r\n\r\n<P>Stk. 2 og 3 svarer til momslovens regler. </P>  \r\n\r\n<P>Stk. 4 bestemmer, at der for overtrædelser, der begås af aktieselskaber  \r\n\r\n eller lignende, kan pålægges selskabet bødeansvar. </P>  \r\n\r\n<P>Til § 17 </P>  \r\n\r\n<P>Bestemmelserne svarer til bestemmelser i afgiftslovgivningen. </P>  \r\n\r\n<P>Til § 18 </P>  \r\n\r\n<P>I en startfase af 1 års varighed vil støtte kunne ydes inden for en ramme  \r\n\r\n på 20 mio. kr. Dette beløb tilvejebringes ved optagelse af et lån til fonden,  \r\n\r\n som tilbagebetaler beløbet over en periode ud af provenuet. </P>  \r\n\r\n<P>Til § 19 </P>  \r\n\r\n<P>Det foreslås, at den første afgiftsperiode bliver på 5 måneder, fra den 1.  \r\n\r\n august til den 31. december 1988, samt at den afgift, der ikke opkræves efter  \r\n\r\n § 7, stk. 2, forhøjes til 2.500 kr. </P>  \r\n\r\n<P>Bestemmelsen indebærer, at denne lov får virkning fra det tidspunkt, hvor  \r\n\r\n der åbnes adgang for reklamer i lokalradioerne. </P>  \r\n\r\n<P>Lovforslagets økonomiske og administrative konsekvenser. </P>  \r\n\r\n<P>Administrationen af afgiftsordningen vil blive foretaget af toldvæsenet.  \r\n\r\n Endvidere vil der medgå et antal årsværk til støtteordningens administration.  \r\n\r\n Disse årsværk vil blive afholdt inden for den i P&amp;T for 1988 tildelte  \r\n\r\n bevilling (nettotal). </P>  \r\n\r\n<P>De samlede omkostninger skønnes at beløbe sig til ca. 1 mio. kr. Forslaget  \r\n\r\n vil ikke medføre statslige merudgifter, da omkostningerne vil blive afholdt  \r\n\r\n af provenuet. </P>  \r\n\r\n<P>Efter 2. behandling den 28. juni 1988 </P>  \r\n\r\n<P>Formål </P>  \r\n\r\n<P>§ 1. Der etableres en fond til støtte af lokal radiovirksomhed. </P>  \r\n\r\n<P>Stk. 2. Lokalradiofonden skal udbetale støtte til lokalradioer, som kan  \r\n\r\n dokumentere at have et begrænset økonomisk grundlag. Trafik- og  \r\n\r\n kommunikationsministeren fastsætter nærmere regler om støtteordningen. </P>  \r\n\r\n<P>§ 2. Fondens midler forvaltes af det udvalg, der er nævnt i § 15 h i lov  \r\n\r\n om radio- og fjernsynsvirksomhed. </P>  \r\n\r\n<P>Stk. 2. Udvalget aflægger årligt regnskab for fonden. Regnskabet revideres  \r\n\r\n af Rigsrevisionen. </P>  \r\n\r\n<P>Finansiering </P>  \r\n\r\n<P>§ 3. Selskaber, foreninger eller lignende, der efter lov om radio- og  \r\n\r\n fjernsynsvirksomhed har tilladelse til lokal radiovirksomhed, skal svare  \r\n\r\n afgift til Lokalradiofonden efter reglerne i denne lov. Lokalradioer, hvis  \r\n\r\n tilladelse midlertidigt er inddraget, skal også svare afgift. </P>  \r\n\r\n<P>§ 4. Afgiftsgrundlaget udgøres af indtægter i forbindelse med: </P>  \r\n\r\n<P>1. Leveringer af varer og ydelser, hvoraf lokalradioen betaler  \r\n\r\n merværdiafgift, og </P>  \r\n\r\n<P>2. gaver, tilskud eller lignende bortset fra tilskud fra Lokalradiofonden.  \r\n\r\n</P>  \r\n\r\n<P>Stk. 2. Gaver m.v. i form af naturalier bestemt til præmier i forbindelse  \r\n\r\n med lokalradioens konkurrencer eller til en værdi, der ikke overstiger 500  \r\n\r\n kr., skal ikke medregnes i afgiftsgrundlaget. </P>  \r\n\r\n<P>§ 5. Værdien af varer og ydelser efter § 4, nr. 1, opgøres efter kapitel  \r\n\r\n III i merværdiafgiftsloven, dog ekskl. afgiften efter nærværende lov. </P>  \r\n\r\n<P>Stk. 2. Hvis størrelsen af lokalradioens indtægter efter § 4, stk. 1, ikke  \r\n\r\n kan anses forretningsmæssigt begrundet i dens egne forhold, kan toldvæsenet  \r\n\r\n påbyde, at værdien skal fastsættes efter reglerne i § 8, stk. 2, i  \r\n\r\n merværdiafgiftsloven, dog eksklusive afgiften. </P>  \r\n\r\n<P>Stk. 3. Værdien af gaver m.v., der ydes i form af naturalier, ansættes til  \r\n\r\n handelsværdien. </P>  \r\n\r\n<P>§ 6. Salg af varer og ydelser, hvoraf lokalradioen skal svare  \r\n\r\n merværdiafgift, medregnes til afgiftsgrundlaget i den afgiftsperiode, hvori  \r\n\r\n salget medregnes efter merværdiafgiftsloven. </P>  \r\n\r\n<P>Stk. 2. Gaver m.v. efter § 4, nr. 2, medregnes til afgiftsgrundlaget i den  \r\n\r\n afgiftsperiode, hvori gaven m.v. modtages. </P>  \r\n\r\n<P>Stk. 3. Reguleres den afgiftspligtige omsætning efter reglerne i  \r\n\r\n merværdiafgiftslovens § 13, stk. 5-7, kan der foretages tilsvarende  \r\n\r\n regulering af afgiftsgrundlaget efter nærværende lov. </P>  \r\n\r\n<P>§ 7. Afgiften udgør 10 pct. af afgiftsgrundlaget. </P>  \r\n\r\n<P>Stk. 2. Afgift, der ikke overstiger 1.500 kr. for en afgiftsperiode, skal  \r\n\r\n ikke indbetales. </P>  \r\n\r\n<P>§ 8. Afgiftsperioden er kvartalet. </P>  \r\n\r\n<P>Stk. 2. Lokalradioen skal senest 1 måned og 20 dage efter udløbet af hver  \r\n\r\n afgiftsperiode til toldvæsenet angive størrelsen af de indtægter, der er  \r\n\r\n nævnt i § 4. Angivelsen skal være underskrevet af lokalradioens ansvarlige  \r\n\r\n ledelse. Hvis det beregnede afgiftstilsvar i en afgiftsperiode ikke  \r\n\r\n overstiger 1.500 kr., afgives alene erklæring herom. </P>  \r\n\r\n<P>Stk. 3. Afgiften forfalder til betaling 1 måned efter udløbet af  \r\n\r\n afgiftsperioden og skal indbetales til toldvæsenet senest 20 dage derefter.  \r\n\r\n</P>  \r\n\r\n<P>Stk. 4. Betales afgiften ikke rettidigt, skal der betales 1,3 pct. i  \r\n\r\n månedlig rente for hver påbegyndt måned fra den 1. i den måned, i hvilken  \r\n\r\n beløbet skal betales. </P>  \r\n\r\n<P>Regnskabsbestemmelser </P>  \r\n\r\n<P>§ 9. Lokalradioer skal føre et regnskab, der kan danne grundlag for  \r\n\r\n opgørelse af afgiftstilsvaret for hver afgiftsperiode og for kontrollen med  \r\n\r\n afgiftens rigtige erlæggelse. </P>  \r\n\r\n<P>Stk. 2. Lokalradioer skal opbevare regnskabsmateriale, herunder  \r\n\r\n afregningsbilag, fakturakopier og opgørelser i 5 år efter regnskabsårets  \r\n\r\n udløb. </P>  \r\n\r\n<P>Stk. 3. Trafik- og kommunikationsministeren fastsætter efter forhandling  \r\n\r\n med skatteministeren nærmere bestemmelser vedrørende lokalradioernes  \r\n\r\n regnskabsførelse. </P>  \r\n\r\n<P>Kontrolbestemmelser </P>  \r\n\r\n<P>§ 10. Toldvæsenet har til enhver tid mod behørig legitimation uden  \r\n\r\n retskendelse adgang til at foretage eftersyn i lokalradioer og til at efterse  \r\n\r\n disses forretningsbøger og øvrige regnskabsmateriale samt korrespondance m.v.  \r\n\r\n</P>  \r\n\r\n<P>Stk. 2. Lokalradioernes indehavere og ansatte skal være toldvæsenet  \r\n\r\n behjælpelig ved eftersyn nævnt i stk. 1. </P>  \r\n\r\n<P>Stk. 3. Forretningsbøger m.v. nævnt i stk. 1 skal efter anmodning  \r\n\r\n udleveres eller indsendes til toldvæsenet. </P>  \r\n\r\n<P>§ 11. Den, der har ydet penge eller andet af værdi til lokalradioer, skal  \r\n\r\n på begæring give toldvæsenet oplysning herom. </P>  \r\n\r\n<P>Stk. 2. Skatteministeren kan fastsætte regler om, at skattemyndighederne  \r\n\r\n giver toldvæsenet oplysning om forhold af betydning for kontrollen med den  \r\n\r\n opkrævede afgift, som de under den skattemæssige kontrol bliver opmærksom på.  \r\n\r\n</P>  \r\n\r\n<P>§ 12. Kan størrelsen af det afgiftsbeløb, der påhviler lokalradioen, ikke  \r\n\r\n opgøres på grundlag af regnskaber m.v., kan toldvæsenet foretage skønsmæssig  \r\n\r\n ansættelse af afgiftstilsvaret. </P>  \r\n\r\n<P>Stk. 2. Trafik- og kommunikationsministeren fastsætter efter forhandling  \r\n\r\n med skatteministeren nærmere regler om afgiftens opkrævning m.v., herunder om  \r\n\r\n gebyrer for erindringsskrivelser vedrørende betaling af afgiften. </P>  \r\n\r\n<P>Administrative bestemmelser </P>  \r\n\r\n<P>§ 13. Det lokale radionævn, der er omtalt i § 15 e i lov om radio- og  \r\n\r\n fjernsynsvirksomhed, skal underrette toldvæsenet og Lokalradiofonden om,  \r\n\r\n hvilke foreninger, selskaber eller lignende der har fået tilladelse til lokal  \r\n\r\n radiovirksomhed, eller hvis tilladelse er ophørt. </P>  \r\n\r\n<P>§ 14. Det nævn, som er nedsat efter merværdiafgiftslovens § 37, har den  \r\n\r\n endelige administrative afgørelse af: </P>  \r\n\r\n<P>1. Spørgsmål om afgiftsgrundlaget. </P>  \r\n\r\n<P>2. Spørgsmål om den afgiftspligtige værdi. </P>  \r\n\r\n<P>3. Klager over skønsmæssige ansættelser efter § 12. </P>  \r\n\r\n<P>Stk. 2. Anmodning om indbringelse for nævnet skal være fremsat senest 4  \r\n\r\n uger efter, at lokalradioen er gjort bekendt med ansættelsen. </P>  \r\n\r\n<P>Stk. 3. Det udvalg, der er nævnt i § 15 h i lov om radio- og  \r\n\r\n fjernsynsvirksomhed, træffer den endelige administrative afgørelse i sager om  \r\n\r\n støtteordningens administration. </P>  \r\n\r\n<P>§ 15. Krav efter denne lov tillægges udpantningsret. </P>  \r\n\r\n<P>Straffebestemmelser </P>  \r\n\r\n<P>§ 16. Med bøde straffes den, der forsætligt eller groft uagtsomt: </P>  \r\n\r\n<P>1. Afgiver urigtige eller vildledende oplysninger eller fortier  \r\n\r\n oplysninger til brug for kontrollen med den opkrævede afgift. </P>  \r\n\r\n<P>2. Overtræder § 8, stk. 2, § 9, stk. 1 og 2, § 10, stk. 2 og 3, eller §  \r\n\r\n 11, stk. 1. </P>  \r\n\r\n<P>Stk. 2. I forskrifter, der udstedes i medfør af loven, kan der fastsættes  \r\n\r\n straf af bøde for den, der forsætligt eller groft uagtsomt overtræder  \r\n\r\n bestemmelser i forskrifterne. </P>  \r\n\r\n<P>Stk. 3. Den, der begår en af de nævnte overtrædelser med forsæt til at  \r\n\r\n unddrage sig betaling af afgiften, straffes med bøde, hæfte eller fængsel  \r\n\r\n indtil 2 år. </P>  \r\n\r\n<P>Stk. 4. For overtrædelser, der begås af et aktieselskab, anpartsselskab,  \r\n\r\n andelsselskab eller lignende, kan der pålægges selskabet som sådant  \r\n\r\n bødeansvar. </P>  \r\n\r\n<P>§ 17. Skønnes en overtrædelse ikke at ville medføre højere straf end bøde,  \r\n\r\n kan trafik- og kommunikationsministeren eller den, han bemyndiger dertil,  \r\n\r\n tilkendegive den pågældende, at sagen kan afgøres uden retslig forfølgning,  \r\n\r\n såfremt den pågældende erklærer sig skyldig i overtrædelsen og erklærer sig  \r\n\r\n rede til inden for en nærmere angivet frist, der efter anmodning kan  \r\n\r\n forlænges, at betale en i tilkendegivelsen angivet bøde. </P>  \r\n\r\n<P>Stk. 2. Med hensyn til tilkendegivelsen nævnt i stk. 1 finder  \r\n\r\n bestemmelserne i retsplejeloven om indhold af anklageskrift i politisager  \r\n\r\n anvendelse. </P>  \r\n\r\n<P>Stk. 3. Betales bøden i rette tid, eller bliver den efter vedtagelsen  \r\n\r\n inddrevet eller afsonet, bortfalder videre forfølgning. </P>  \r\n\r\n<P>Stk. 4. Når sager om de overtrædelser, der er nævnt i § 16, indbringes for  \r\n\r\n domstolene, behandles de som politisager. Retsmidlerne i retsplejelovens  \r\n\r\n kapitel 73 kan anvendes i samme omfang som i statsadvokatsager. </P>  \r\n\r\n<P>Ikrafttræden m.v. </P>  \r\n\r\n<P>§ 18. Lokalradiofonden kan optage et lån på 20 mio. kr. til finansiering  \r\n\r\n af en overgangsordning. Lånet optages efter finansministerens nærmere  \r\n\r\n bestemmelse med henblik på at opnå de bedst mulige vilkår. Finansministeren  \r\n\r\n bemyndiges til at yde garanti af statskassen for betaling af renter og afdrag  \r\n\r\n samt andre løbende forpligtelser. </P>  \r\n\r\n<P>§ 19. Loven træder i kraft den 1. august 1988. </P>  \r\n\r\n<P>Stk. 2. Den første afgiftsperiode efter lovens ikrafttræden løber fra den  \r\n\r\n 1. august til den 31. december 1988. For denne periode forhøjes det beløb,  \r\n\r\n der er nævnt i § 7, stk. 2, og § 8, stk. 2, til 2.500 kr. </P>  \r\n\r\n<P>§ 20. Loven gælder ikke for Færøerne og Grønland. </P>  \r\n\r\n<P>Ændringsforslag til 2. behandling den 27. juni 1988 </P>  \r\n\r\n<P>Af <B>Kofod-Svendsen</B> (KRF): </P>  \r\n\r\n<P>Til § 4 </P>  \r\n\r\n<P>4) Efter stk. 1 indsættes som nyt stykke: </P>  \r\n\r\n<P>&#187; <B>Stk. 01.</B> Gaver i form af pengebeløb på op til 1.300 kr., der  \r\n\r\n ydes en lokalradio af en enkeltperson, skal ikke medregnes i  \r\n\r\n afgiftsgrundlaget.&#171; </P>  \r\n\r\n<P>Bemærkninger </P>  \r\n\r\n<P>Til nr. 4 </P>  \r\n\r\n<P>Ændringsforslaget skal sikre, at pengegaver på op til 1.300 kr., der ydes  \r\n\r\n af enkeltpersoner, ikke medregnes i afgiftsgrundlaget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/10/1988"
        },
        {
            "displayName": "Accession",
            "displayValue": "198722K00032"
        },
        {
            "displayName": "Entydig dokumentidentifikation",
            "displayValue": "CL004931"
        },
        {
            "displayName": "Dato for førstegangsindlæggelse",
            "displayValue": "12/10/1988"
        },
        {
            "displayName": "Dato for indlæggelse",
            "displayValue": "12/10/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "32"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}