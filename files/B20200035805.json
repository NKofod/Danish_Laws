{
    "id": 213935,
    "title": "Bekendtgørelse om ændring af bekendtgørelse om mulighed for midlertidig fravigelse af forpligtelser for det offentlige og af privates rettigheder over for det offentlige på socialområdet som led i håndtering af COVID-19",
    "documentTypeId": "80",
    "isSagsforlobPeriodValid": true,
    "shortName": "BEK nr 358 af 03/04/2020",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om mulighed for midlertidig fravigelse af forpligtelser for det offentlige og af privates rettigheder over for det offentlige på socialområdet som led i håndtering af COVID-19</p>\r\n<p class=\"CentreretParagraf\">§ 1 </p>\r\n<p class=\"Paragraf\">I bekendtgørelse nr. 218 af 17. marts 2020 om mulighed for midlertidig fravigelse af forpligtelser for det offentlige og af privates rettigheder over for det offentlige på socialområdet som led i håndtering af COVID-19 foretages efter forhandling med sundheds- og ældreministeren følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">§ 4, stk. 3,</span> affattes således:</p>\r\n<p class=\"Stk2\">\r\n   <span class=\"StkNr\" id=\"id72386eff-767d-43b1-bfee-7711e99c8185\">»Stk. 3.</span> Den myndighed, der er ansvarlig for at træffe afgørelse, herunder en foreløbige afgørelse, om anbringelse af børn og unge uden for hjemmet efter § 52, stk. 3, nr. 7, § 58, § 65, stk. 2 og 3, eller § 75 i lov om social service, kan ikke undlade at behandle sager om anbringelse af børn og unge uden for hjemmet, jf. §§ 9 og 10.«</p>\r\n<p class=\"AendringMedNummer\">\r\n   <span class=\"AendringNr\">2.</span> <span class=\"Italic\">§ 4, stk. 7,</span> affattes således:</p>\r\n<p class=\"Stk2\">\r\n   <span class=\"StkNr\" id=\"idcedfa935-47e2-426d-91b5-70a6e70e5bbf\">»Stk. 7.</span> Kommunalbestyrelsen og Familieretshuset kan ikke undlade at behandle sager om magtanvendelse og andre indgreb i selvbestemmelsesretten over for voksne, jf. afsnit VII i lov om social service.«</p>\r\n<p class=\"AendringMedNummer\">\r\n   <span class=\"AendringNr\">3.</span> I <span class=\"Italic\">§ 8, stk. 3,</span> indsættes som <span class=\"Italic\">nr. 5:</span></p>\r\n<p class=\"Liste1\">\r\n   <span class=\"Liste1Nr\" id=\"id07888949-4fc9-4949-9126-5f3275df6c0d\">»5)</span> I forhold til opretholdelse af en afgørelse om anbringelse efter § 58 i lov om social service, eller en foreløbig afgørelse herom efter § 75, stk. 1, i lov om social service, inden for de frister, der følger af § 62 og § 75, stk. 3, i lov om social service, jf. § 11, stk. 10.«</p>\r\n<p class=\"AendringMedNummer\">\r\n   <span class=\"AendringNr\">4.</span> I <span class=\"Italic\">§ 8</span> indsættes som <span class=\"Italic\">stk. 6:</span></p>\r\n<p class=\"Stk2\">\r\n   <span class=\"StkNr\" id=\"id405f8231-8880-4f54-8b15-d0d4274d2d92\">»Stk. 6.</span> Kommunalbestyrelsen og Familieretshuset kan uanset stk. 1 og 2 ikke fravige sagsbehandlingsregler under behandlingen af sager om magtanvendelse og andre indgreb i selvbestemmelsesretten over for voksne, jf. afsnit VII i lov om social service.«</p>\r\n<p class=\"AendringMedNummer\">\r\n   <span class=\"AendringNr\">5.</span> <span class=\"Italic\">Overskriften</span> til kapitel 3 affattes således:</p>\r\n<p class=\"Kapitel\" id=\"idb620de79-e33f-46cc-9878-0a0c516e0ad2\">\r\n   <span>»Kapitel 3</span>\r\n</p>\r\n<p class=\"KapitelOverskrift2\">Gennemførelse af møder i børn og unge-udvalget eller Ankestyrelsen og forlængelse af visse frister m.v.«</p>\r\n<p class=\"AendringMedNummer\">\r\n   <span class=\"AendringNr\">6.</span> <span class=\"Italic\">§ 11 </span>affattes således:</p>\r\n<p class=\"Paragraf\" id=\"idc53033fc-2adf-4448-b747-f3fdeb08734d\">\r\n   <span class=\"ParagrafNr\">»§ 11. </span> Er betingelserne i § 1 opfyldt, kan kommunalbestyrelsen beslutte, at en afgørelse om undersøgelse efter § 51 i lov om social service eller en godkendt foreløbig afgørelse om undersøgelse efter § 51 i lov om social service eller efter § 32 i lov om bekæmpelse af ungdomskriminalitet, jf. § 75, stk. 4, 2. pkt., i lov om social service, har gyldighed, indtil undersøgelsen er afsluttet, dog højst 3 måneder regnet fra afgørelsen efter § 51, stk. 1, i lov om social service eller den foreløbige afgørelse efter § 75, stk. 1, i lov om social service.</p>\r\n<p class=\"Stk2\">\r\n   <span class=\"StkNr\" id=\"id56b8c840-3567-4113-a873-280f439c46e9\">Stk. 2.</span> Er betingelserne i § 1 opfyldt, kan kommunalbestyrelsen beslutte, at foreløbige afgørelser, jf. § 75, stk. 4, 1. pkt., og § 75, stk. 5, 2. pkt., i lov om social service har gyldighed i 2 måneder. Kommunalbestyrelsen kan ligeledes beslutte, at fristen for børn og unge-udvalget eller Ungdomskriminalitetsnævnets afgørelse, jf. § 75, stk. 6, 1. pkt., i lov om social service forlænges med op til 2 måneder.</p>\r\n<p class=\"Stk2\">\r\n   <span class=\"StkNr\" id=\"id0dfc4aaa-9486-44b8-99cd-2d055e85bebf\">Stk. 3.</span> Skal børn og unge-udvalget efter §§ 68, 68 f eller 74 i lov om social service træffe afgørelse eller afgive indstilling i en sag, og er det på grund af indsatsen mod COVID-19, jf. § 1, ikke muligt ved fysisk fremmøde at gennemføre et møde i børn og unge-udvalget i kommunen efter reglerne i lov om social service, herunder at sikre et beslutningsdygtigt udvalg, jf. § 74, stk. 4, i lov om social service, kan mødet i stedet gennemføres ved video- eller telefonmøde.</p>\r\n<p class=\"Stk2\">\r\n   <span class=\"StkNr\" id=\"idb50b6b3e-c62e-4b44-ba4a-b4f80fd6c0e9\">Stk. 4.</span> Er et møde efter stk. 3 om afgørelser efter §§ 68 eller 74 i lov om social service ikke muligt, kan afgørelse træffes af formanden for børn og unge-udvalget eller i dennes fravær næstformanden.</p>\r\n<p class=\"Stk2\">\r\n   <span class=\"StkNr\" id=\"id1d9805ca-01ab-488c-a7c2-f6d5f9beb3d1\">Stk. 5.</span> Er det ikke muligt at træffe afgørelse som nævnt i stk. 4, kan kommunalbestyrelsen træffe afgørelse.</p>\r\n<p class=\"Stk2\">\r\n   <span class=\"StkNr\" id=\"id4ce870ba-0602-433c-ac4e-691ed34317f9\">Stk. 6.</span> Er en sag afgjort på den måde, der er beskrevet i stk. 4 eller 5, skal sagen snarest muligt og inden 8 uger efter iværksættelse af afgørelsen forelægges børn og unge-udvalget til godkendelse.</p>\r\n<p class=\"Stk2\">\r\n   <span class=\"StkNr\" id=\"id3dc63559-5f7a-4c53-b4e9-fc2f4e593be3\">Stk. 7.</span> Er forelæggelse efter stk. 6 ikke mulig, fordi hindringen i stk. 3 fortsat foreligger, skal sagen i stedet forelægges for Ankestyrelsen til godkendelse.</p>\r\n<p class=\"Stk2\">\r\n   <span class=\"StkNr\" id=\"idec40f8ee-22d4-48d3-8baf-2bb0cc2727df\">Stk. 8.</span> Skal børn og unge-udvalget have forelagt en sag til godkendelse efter § 75, stk. 3, i lov om social service, og er det på grund af indsatsen mod COVID-19, jf. § 1, ikke muligt ved fysisk fremmøde at gennemføre et møde i børn og unge-udvalget i kommunen efter reglerne i lov om social service, herunder at sikre et beslutningsdygtigt udvalg, jf. § 74, stk. 4, i lov om social service, kan mødet i stedet gennemføres ved video- eller telefonmøde. Er det ikke muligt at træffe afgørelse efter 1. pkt., finder stk. 5-7 tilsvarende anvendelse.</p>\r\n<p class=\"Stk2\">\r\n   <span class=\"StkNr\" id=\"id43786de1-6393-4918-b9d1-dad3a001251b\">Stk. 9.</span> Hvis en afgørelse eller indstilling truffet af børn og unge-udvalget efter §§ 68 f eller 74 i lov om social service indbringes for Ankestyrelsen efter § 168 i lov om social service eller § 10 i adoptionsloven, og er det på grund af indsatsen mod COVID-19, jf. § 1, ikke muligt ved fysisk fremmøde at gennemføre et møde, kan det møde, hvori Ankestyrelsen træffer afgørelse, i stedet gennemføres ved video- eller telefonmøde. Proceduren for afholdelse af møde efter 1. pkt. finder tilsvarende anvendelse i sager, hvor Ankestyrelsen skal godkende eller træffe afgørelse i en sag efter stk. 7 eller § 65 eller § 75, stk. 5 eller 6, i lov om social service.</p>\r\n<p class=\"Stk2\">\r\n   <span class=\"StkNr\" id=\"iddb556d64-52f7-4b95-a6eb-dfcf3055d629\">Stk. 10.</span> Formanden eller i dennes fravær næstformanden for børn og unge-udvalget kan træffe beslutning om opretholdelse af en afgørelse om anbringelse efter § 58 eller § 75, stk. 1, i lov om social service, hvis behandling i børn og unge-udvalget inden for de frister, der følger af § 62 eller § 75, stk. 3, i lov om social service, ikke er mulig på grund af indsatsen mod COVID-19, jf. § 1. En afgørelse truffet efter proceduren i 1. pkt. har gyldighed, indtil fornyet behandling i børn og unge-udvalget finder sted. Fornyet behandling i børn og unge-udvalget skal ske snarest muligt, når forholdene tillader det, dog inden 8 uger efter iværksættelse af beslutningen efter 1. pkt.</p>\r\n<p class=\"Stk2\">\r\n   <span class=\"StkNr\" id=\"ida0027e28-e0cf-4181-a2d9-2420f4ddd1e7\">Stk. 11.</span> Ved beslutninger efter stk. 1, 2 og 10 finder §§ 9 og 10 tilsvarende anvendelse.«</p>\r\n<p class=\"AendringMedNummer\">\r\n   <span class=\"AendringNr\">7.</span> <span class=\"Italic\">§ 12, 2. pkt.,</span> ophæves.</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Bekendtgørelsen træder i kraft ved bekendtgørelsen i Lovtidende.</p><div class=\"Givet\" id=\"Givet\"><p class=\"Givet\" align=\"center\">Social- og Indenrigsministeriet, den 3. april 2020</p><p class=\"Sign1\" align=\"center\">Astrid Krag</p><p class=\"Sign2\" align=\"right\">/ Anita Hørby</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/04/2020"
        },
        {
            "displayName": "Accession",
            "displayValue": "B20200035805"
        },
        {
            "displayName": "Entydig dokumentidentifikation",
            "displayValue": "CY000429"
        },
        {
            "displayName": "Dato for førstegangsindlæggelse",
            "displayValue": "03/04/2020"
        },
        {
            "displayName": "Dato for indlæggelse",
            "displayValue": "03/04/2020"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "358"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "03/04/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Social- og Indenrigsmin., j.nr. 2020-3686"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}