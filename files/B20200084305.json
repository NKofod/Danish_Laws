{
    "id": 214721,
    "title": "Bekendtgørelse om ændring af bekendtgørelse om betaling for tjenestehandlinger i udenrigstjenesten",
    "documentTypeId": "80",
    "isSagsforlobPeriodValid": true,
    "shortName": "BEK nr 843 af 02/06/2020",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om betaling for tjenestehandlinger i udenrigstjenesten</p>\r\n<p class=\"CentreretParagraf\">§ 1 </p>\r\n<p class=\"Paragraf\">I bekendtgørelse nr. 65 af 26. januar 2020 om betaling for tjenestehandlinger i udenrigstjenesten foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> Kapitel 2 affattes således:</p>\r\n<p class=\"Kapitel\" id=\"idf5838d6c-722b-4ea6-a320-0245c3a359e4\">\r\n   <span>»Kapitel 2</span>\r\n</p>\r\n<p class=\"KapitelOverskrift2\">Kommercielle sager</p>\r\n<p class=\"Paragraf\" id=\"idd980486a-7976-455c-a901-b94f59ab7312\">\r\n   <span class=\"ParagrafNr\">§ 9.</span> For rådgivningsydelser og anden bistand, der har til formål at støtte dansk erhvervslivs eksportarbejde, internationalisering og øvrige kommercielle aktiviteter i udlandet, og hvor der i øvrigt er en klar dansk kommerciel interesse til stede, betales 500 kr. pr. påbegyndt time. Dog udgør mindstefaktureringen 1.500 kr. pr. individuelt løst opgave. Små og mellemstore virksomheder, jf. årsregnskabslovens § 7, stk. 2, nr. 1. og 2, kan på baggrund af en tro og love erklæring om, at SMV-kriterier opfyldes og en de minimis erklæring få tilskud, der reducerer gebyret til 250 kr. pr. påbegyndt time med en mindstefakturering på 750 kr. pr. individuelt løst opgave. I forbindelse med COVID-19 kan der leveres gratis rådgivning til akutte COVID-19-relaterede udfordringer i forhold til virksomheders lokale produktion og aktiviteter mv. på op til 15 timer pr. eksportmarked.</p>\r\n<p class=\"Stk2\">\r\n   <span class=\"StkNr\" id=\"id24fcbb19-9c73-41f6-b958-adf8dc678e3a\">Stk. 2.</span> Rutinemæssige informationsopgaver, fremskaffelse af publikationer, statistisk materiale, soliditetsoplysninger og lignende materiale er gebyrfrie. Der erlægges dog betaling efter bestemmelserne i § 20.</p>\r\n<p class=\"Stk2\">\r\n   <span class=\"StkNr\" id=\"id4787b0a6-6186-48bf-9498-0da8cdeda2e0\">Stk. 3.</span> For ikke-gebyrfri ekspeditioner skal der afgives skriftligt tilbud til rekvirenten indeholdende oplysninger om det forventede timeforbrug eller et fast gebyr for en konkret betalingsopgaves udførelse, inden bistanden påbegyndes. Ved afgivelse af tilbud kan der i særlige tilfælde afviges fra gebyret baseret på timepris (eksempelvis i forbindelse med rammeaftaler, stående aftaler eller lignende).</p>\r\n<p class=\"Stk2\">\r\n   <span class=\"StkNr\" id=\"id6b603c59-4108-4076-bfae-6ac6ee3e468b\">Stk. 4.</span> Bistand til inddrivelse af kommercielle fordringer er omfattet af bestemmelserne i stk. 1 og 3.</p>\r\n<p class=\"Paragraf\" id=\"id9d8db8bf-d8ed-4737-aa83-a94abf8f36c9\">\r\n   <span class=\"ParagrafNr\">§ 10.</span> For visse publikationer og nyhedsbreve, der har til formål at støtte en nærmere defineret del af dansk erhvervslivs eksportarbejde, internationalisering og øvrige kommercielle aktiviteter, kan der opkræves et gebyr, der fastsættes for den enkelte publikation/nyhedsbrev på grundlag af en vurdering af de til udarbejdelsen medgåede timer og den værdi, som publikationerne/nyhedsbrevene vil have for virksomhederne.</p>\r\n<p class=\"Paragraf\" id=\"idb718898a-6a6e-4248-9900-307390ebe5b9\">\r\n   <span class=\"ParagrafNr\">§ 11.</span> For foredrag om kommercielle emner betales som udgangspunkt et gebyr på minimum 2.000 kr. for alle virksomheder. Små og mellemstore virksomheder, jf. årsregnskabslovens § 7, stk. 2, nr. 1. og 2, kan på baggrund af en tro og love erklæring om, at SMV-kriterier opfyldes og en de minimis erklæring få tilskud, der reducerer gebyret til minimum 1.000 kr.</p>\r\n<p class=\"Stk2\">\r\n   <span class=\"StkNr\" id=\"id644eb0d2-8625-4935-b016-09140a189000\">Stk. 2.</span> Ud over det i stk. 1 nævnte gebyr opkræves refusion for foredragsholderens rejse- og opholdsudgifter opgjort efter de for statslige tjenesterejser gældende regler.</p>\r\n<p class=\"Paragraf\" id=\"idc4763cd7-9e7e-4d6d-a8e4-1dd75f24681a\">\r\n   <span class=\"ParagrafNr\">§ 12.</span> Såfremt en repræsentation har mulighed for at stille kontor og mødelokaler mv. samt statsejede eller lejede repræsentative lokaler til rådighed for forretningsfolk m.fl., fastsættes lokalelejen efter det på stedet gældende lejeprisniveau.</p>\r\n<p class=\"Stk2\">\r\n   <span class=\"StkNr\" id=\"idbaaa72e0-b2f1-4790-ab50-71c599ddd9c4\">Stk. 2.</span> Der opkræves ikke leje ved anvendelse af chefbolig til kommercielle arrangementer.</p>\r\n<p class=\"Stk2\">\r\n   <span class=\"StkNr\" id=\"id4ed6021a-9738-4cec-9c52-2b859952fadf\">Stk. 3.</span> Udenrigsministeriet har endvidere mulighed for at stille kontorfaciliteter og lokal administrativ assistance til rådighed under inkubatorordningen. Lejen for disse services fastsættes således, at ministeriet opnår dækning for de langsigtede gennemsnitsomkostninger.</p>\r\n<p class=\"Paragraf\" id=\"id783fc310-c56b-4dfd-b988-a215ed6d5dfb\">\r\n   <span class=\"ParagrafNr\">§ 13.</span> Såfremt det i kommercielle sager skønnes nødvendigt at foretage en tjenesterejse inden for repræsentationens område, indhentes rekvirentens accept heraf. Tidsforbruget på en tjenesterejse opgøres til det antal timer, som medarbejderen anvender på transport og udførelse af selve opgaven. Der opkræves betaling med 500 kr. pr. påbegyndt time. Små og mellemstore virksomheder, jf. årsregnskabslovens § 7, stk. 2, nr. 1. og 2, kan på baggrund af en tro og love erklæring om, at SMV-kriterier opfyldes og en de minimis erklæring få tilskud, der reducerer gebyret til 250 kr. pr. påbegyndt time. Herudover betaler rekvirenten rejseomkostninger opgjort efter de for statslige tjenesterejser gældende regler.«</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">Stk. 1.</span> Bekendtgørelsen træder i kraft ved bekendtgørelse i Lovtidende.</p>\r\n<p class=\"Stk2\">\r\n   <span class=\"StkNr\">Stk. 2.</span> Ændringerne har virkning fra den 18. april 2020.</p><div class=\"Givet\" id=\"Givet\"><p class=\"Givet\" align=\"center\">Udenrigsministeriet, den 2. juni 2020</p><p class=\"Sign1\" align=\"center\">Jeppe Kofod</p><p class=\"Sign2\" align=\"right\">/ Niels Boel Abrahamsen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/06/2020"
        },
        {
            "displayName": "Accession",
            "displayValue": "B20200084305"
        },
        {
            "displayName": "Entydig dokumentidentifikation",
            "displayValue": "AS001938"
        },
        {
            "displayName": "Dato for førstegangsindlæggelse",
            "displayValue": "11/06/2020"
        },
        {
            "displayName": "Dato for indlæggelse",
            "displayValue": "11/06/2020"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "843"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "02/06/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Udenrigsmin., j.nr. 2019-43635"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}