{
    "id": 33867,
    "title": "Nyt fra Ankestyrelsen - Kommentarer til SM-afgørelser af fuldmægtig Jørgen Lützow - 'SM 0-48-94 bilstøtte - afdragsfrihed - bruttorevalideringsydelse - SM 0-74-94 bilstøtte - ændring af lånevilkår'(* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19146 af 31/07/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Kommentarer til &#187;SM 0-48-94 bilstøtte - afdragsfrihed -  \r\n\r\n bruttorevalideringsydelse - SM 0-74-94 bilstøtte - ændring af  \r\n\r\n lånevilkår&#171; </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Nyt fra Ankestyrelsen - Kommentarer til  \r\n\r\n SM-afgørelser af fuldmægtig Jørgen L&uuml;tzow - &#187;SM 0-48-94 bilstøtte -  \r\n\r\n afdragsfrihed - bruttorevalideringsydelse - SM 0-74-94 bilstøtte - ændring af  \r\n\r\n lånevilkår&#171;(* 1) </H1>  \r\n\r\n<P></P>  \r\n\r\n<P>Socialministeriets bekendtgørelse om støtte til køb af hjælpemiddelbil  \r\n\r\n indeholder i § 4, stk. 4 en hjemmel til, at personer under uddannelse kan  \r\n\r\n opnå afdragsfrihed, så længe uddannelsen varer, hvis der ingen  \r\n\r\n erhvervsindtægt er. </P>  \r\n\r\n<P>Ankestyrelsen har behandlet 2 sager til afklaring af om revalidender, der  \r\n\r\n modtager bruttorevalideringsydelse, kan opnå denne afdragsfrihed. </P>  \r\n\r\n<P>I den ene sag fastslog Ankestyrelsen, at en 24-årig kvinde, der læste på  \r\n\r\n handelsskole og modtog bruttorevalideringsydelse efter bistandslovens § 43,  \r\n\r\n stk. 2, var berettiget til afdragsfrihed. Hun havde ikke andre indtægter end  \r\n\r\n bruttorevalideringsydelsen. </P>  \r\n\r\n<P>I den anden sag nåede Ankestyrelsen til det modsatte resultat. Det drejede  \r\n\r\n sig om en tidligere tømrer, der nu var i gang med en uddannelse som  \r\n\r\n radiomekaniker. Han modtog maksimal bruttorevalideringsydelse i perioder,  \r\n\r\n hvor han gik på skole. I andre perioder var han i praktik, og i disse  \r\n\r\n perioder modtog han fagets mindsteløn med løntilskud efter bistandslovens §  \r\n\r\n 43, stk. 8. </P>  \r\n\r\n<P>Ankestyrelsen vurderede, at ansøger ikke var berettiget til afdragsfrihed  \r\n\r\n i perioder, hvor han modtog mindsteløn med løntilskud. Indtægten, inklusive  \r\n\r\n løntilskuddet, måtte betragtes som erhvervsindtægt. </P>  \r\n\r\n<P>Fuldmægtig Jørgen Lutzow Knudsen </P>  \r\n\r\n<P>Diskussion </P>  \r\n\r\n<P>Ankestyrelsens 2 afgørelser er truffet på grundlag af bilbekendtgørelsens  \r\n\r\n ordlyd, som den foreligger. Det kunne måske være en diskussion værd, om ikke  \r\n\r\n tiden er løbet fra bekendtgørelsen på dette punkt. Modtagere af  \r\n\r\n bruttorevalideringsydelse vil ofte være bedre økonomisk stillet end andre  \r\n\r\n modtagere af bilstøtte, som for eksempel pensionister eller unge, der vælger  \r\n\r\n en lærlingeuddannelse med løn. </P>  \r\n\r\n<P>Det skal understreges, at størrelsen af erhvervsindtægten er helt uden  \r\n\r\n betydning. Det er alene selve det forhold, at der er en erhvervsindtægt, som  \r\n\r\n har betydning. En modtager af bruttorevalideringsydelse, der samtidig har en  \r\n\r\n betydelig pensionsindtægt, vil således være berettiget til afdragsfrihed, da  \r\n\r\n pension ikke er erhvervsindtægt. Tilsvarende gælder ansøgere med betydelig  \r\n\r\n formue. </P>  \r\n\r\n<P>Som bilbekendtgørelsen er formuleret, er der for tiden ingen mulighed for  \r\n\r\n at ændre på disse forhold. </P>  \r\n\r\n<P>SM 0-74-94 bilstøtte - ændring af lånevilkår </P>  \r\n\r\n<P>Det har hidtil været fast praksis, at lånevilkårene ikke kan ændres, efter  \r\n\r\n at en bilbevilling er udnyttet. Det har den gode begrundelse, at det ville  \r\n\r\n give administrativt kaos, hvis en hvilken som helst ændring i en klients  \r\n\r\n indtægtsforhold skulle udløse en ny beregning af støtten. </P>  \r\n\r\n<P>Ankestyrelsen har nu truffet en afgørelse, der bryder med den hidtidige  \r\n\r\n opfattelse. </P>  \r\n\r\n<P>Sagen drejede sig om en 48-årig mand med dissemineret sklerose. Han havde  \r\n\r\n på et tidspunkt fået bevilget bilstøtte for at kunne opretholde sit arbejde.  \r\n\r\n Efter ca. 4 års forløb tvang sygdommen ham til at opgive jobbet. Hans sag  \r\n\r\n blev taget op til kontrol, og nævnet fandt, at han fortsat var berettiget til  \r\n\r\n bilstøtte, men nu til fritidsformål. Nævnet fandt, at bilstøtten kunne  \r\n\r\n fortsætte på de hidtidige vilkår. </P>  \r\n\r\n<P>Ansøger klagede til Ankestyrelsen og gjorde gældende, at hans  \r\n\r\n indtægtsgrundlag var blevet mindre efter opgivelsen af arbejdet. Han mente  \r\n\r\n derfor, at han var berettiget til få nedsat afdragene på den  \r\n\r\n tilbagebetalingspligtige del af billånet. </P>  \r\n\r\n<P>Ankestyrelsen gav ham medhold heri. Begrundelsen var, at der ikke i  \r\n\r\n bilbekendtgørelsen er regler, der taler imod at ændre lånevilkårene i den  \r\n\r\n slags tilfælde. Da støtte til bil desuden er en løbende ydelse, indtog  \r\n\r\n Ankestyrelsen det stand-punkt, at ansøger var berettiget til at få nedsat  \r\n\r\n afdragene på den tilbagebetalingspligtige del af lånet. </P>  \r\n\r\n<P>Reguleringen skulle ske således, at han fra nævnets afgørelse blev stillet  \r\n\r\n som om afdragsvilkårene fra begyndelsen var fastsat i forhold til hans  \r\n\r\n nuværende indtægtsforhold. </P>  \r\n\r\n<P>Ankestyrelsens afgørelse er udtryk for en væsentlig ændring af praksis.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19941914625"
        },
        {
            "displayName": "Entydig dokumentidentifikation",
            "displayValue": "CA001795"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19146"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "31/07/1994"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "Den sociale Ankestyrelse"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}