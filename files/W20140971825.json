{
    "id": 164874,
    "title": "Ankestyrelsens principafgørelse 55-14 om privat pasningsordning - børnepasser - godkendelse af aftale -personlige forudsætninger - tilsyn",
    "documentTypeId": "240",
    "isSagsforlobPeriodValid": true,
    "shortName": "KEN nr 9718 af 26/09/2014",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 55-14 om privat pasningsordning - børnepasser - godkendelse af aftale -personlige forudsætninger - tilsyn</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">Kommunen kan kun træffe afgørelse om godkendelse eller afslag på godkendelse af en privat børnepasser, hvis det sker som led i godkendelsen af en konkret pasningsaftale.</p>\r\n   <p class=\"TekstGenerel\">Ved ansøgning om godkendelse af en konkret pasningsaftale skal kommunen vurdere, om den private børnepasser er egnet til opgaven. Hensynet til en forsvarlig pasning af barnet skal altid komme i første række. Kommunen kan fastsætte betingelser for godkendelsen af en konkret pasningsaftale, hvis hensynet til en forsvarlig pasning tilsiger det.</p>\r\n   <p class=\"TekstGenerel\">Ankestyrelsen har ikke kompetence til at tage stilling til, hvordan kommunen tilrettelægger og udfører tilsynet med ordningen, idet dette hører under kommunens faktiske forvaltningsvirksomhed.</p>\r\n</div>\r\n<p>\r\n   <span class=\"Bold\">Lov:</span>\r\n</p>\r\n<p>Lov om dag-, fritids- og klubtilbud m.v. til børn og unge (dagtilbudsloven) - lovbekendtgørelse nr. 1240 af 29. oktober 2013 - § 81</p>\r\n<p>Lov om retssikkerhed og administration på det sociale område (retssikkerhedsloven) – lovbekendtgørelse nr. 983 af 8. august 2013 - § 60</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen</span></p>\r\n<p>Ankestyrelsen har behandlet sagen principielt for at afklare, i hvilket omfang kommunen på forhånd kan fastsætte betingelser for godkendelse af en pasningsordning, når der ikke foreligger en konkret aftale mellem børnepasseren og et forældrepar/enlig forælder. Sagen skal endvidere belyse betingelserne for godkendelse af en konkret pasningsaftale. Endelig skal sagen afklare, hvorvidt der kan klages over omfanget af kommunens tilsyn med pasningsordningen.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>Lov om dag-, fritids- og klubtilbud m.v. til børn og unge § 81 fastslår, at kommunalbestyrelsen skal godkende en aftale om privat pasning mellem forældrene og den private pasningsordning og føre løbende tilsyn med ordningen.</p>\r\n<p>Det fremgår af punkt 33.4 i vejledning nr. 31 af 6. maj 2009 om dagtilbud, fritidshjem og klubtilbud 2009, at kommunalbestyrelsen, som betingelse for at forældrene kan få tilskud til den private pasning, skal godkende den aftale om pasning, der indgås mellem forældrene og den private passer. Ved godkendelsen skal kommunen både godkende, at de personlige forudsætninger hos passeren og de fysiske rammer, hvor pasningen skal foregå, er forsvarlige, samt de økonomiske forhold i aftalen. Kommunen skal i den forbindelse være opmærksom på lovens generelle formålsbestemmelse. Kommunalbestyrelsen kan efter en konkret vurdering afvise at godkende en pasningsaftale, hvis de fysiske rammer eller den person, forældrene ønsker at indgå aftale med, efter kommunalbestyrelsens vurdering ikke er egnet til opgaven. Hensynet til en forsvarlig pasning af barnet skal i denne forbindelse altid komme i første række.</p>\r\n<p>Det fremgår endvidere af punkt 33.9 i vejledningen, at kommunalbestyrelsen fastsætter de nærmere retningslinjer for tilsynets udøvelse. Forældrene og børnepasseren orienteres om retningslinjerne, f.eks. at der vil blive aflagt uanmeldte tilsynsbesøg, og at tilsynsbesøgene, når pasningen foregår i forældrenes hjem, kan ske på tidspunkter, hvor forældrene ikke er til stede. Den konkrete udøvelse af tilsynet afvejes i forhold til den enkelte aftale. Med hensyn til indholdet i det løbende tilsyn kan kommunalbestyrelsen tage udgangspunkt i tilsynet med den kommunale dagpleje.</p>\r\n<p>Kommunalbestyrelsen kan som led i tilsynet give vejledning til børnepasseren.</p>\r\n<p>\r\n   <span class=\"Bold\">3.</span> <span class=\"Bold\">Andre principafgørelser</span></p>\r\n<p>Ankestyrelsen har ikke andre principafgørelser på området.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Ankestyrelsen har i møde truffet afgørelse i din sag om godkendelse som privat børnepasser.</p>\r\n<p>Resultatet er</p>\r\n<p>• Kommunen har ikke adgang til på forhånd at træffe afgørelse om godkendelse af børnepasser</p>\r\n<p>• Der var ikke grundlag for at stille betingelse om, at du kun må passe ét barn</p>\r\n<p>•        Vi afviser at behandle spørgsmålet om skærpet tilsyn</p>\r\n<p>Det betyder, at kommunens afgørelse af 18. januar 2013 ikke gælder.</p>\r\n<p>Det betyder også, at kommunens afgørelse af 11. marts 2013 om godkendelse af den private pasningsaftale ikke er betinget af, at du kun passer ét barn.</p>\r\n<p>Endelig betyder det, at vi ikke tager stilling til omfanget af kommunens tilsyn.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>\r\n   <span class=\"Underline\">Kommunens afgørelse af 18. januar 2013</span>\r\n</p>\r\n<p>Ankestyrelsen vurderer, at kommunen ikke har hjemmel til at træffe afgørelse om, hvorvidt du vil kunne godkendes som privat børnepasser, medmindre det sker som led i godkendelse af en konkret pasningsaftale mellem dig og et forældrepar eller en enlig forælder om pasning af børn.</p>\r\n<p>Vi lægger vægt på, at kommunens afgørelse af 18. januar 2013 ikke vedrørte godkendelse af en konkret pasningsaftale, men derimod en forhåndsgodkendelse af dig som børnepasser.</p>\r\n<p>Kommunen skal ifølge dagtilbudslovens § 81, stk. 1, godkende aftalen om privat pasning mellem forældrene og dig. Denne bestemmelse giver alene kommunen hjemmel til at træffe afgørelse om godkendelse af konkrete pasningsaftaler. Kommunen havde således ikke hjemmel til på forhånd at fastsætte betingelser for en eventuel godkendelse af dig som privat børnepasser.</p>\r\n<p>\r\n   <span class=\"Underline\">Kommunens afgørelse af 11. marts 2013</span>\r\n</p>\r\n<p>Vi vurderer, at der ikke var grundlag for at gøre godkendelsen af den konkrete pasningsaftale betinget af, at du kun måtte passe ét barn.</p>\r\n<p>Ved godkendelse af en pasningsaftale skal kommunen vurdere, om den private børnepasser er egnet til opgaven. Hensynet til en forsvarlig pasning af barnet skal i denne forbindelse altid komme i første række.</p>\r\n<p>Vi lægger vægt på, at flere forældre har givet udtryk for, at du er god til at aflæse børnenes signaler, sætte grænser for dem, og stimulere og aktivere børnene. Det fremgår endvidere, at du har rettet dig efter de anvisninger, som forældrene har givet dig under pasningsforløbet. Alle forældrene har været glade for at have dig som privat børnepasser. Kommunen har ikke konkret forholdt sig til disse udtalelser.</p>\r\n<p>Vi lægger også vægt på, at du på det tidspunkt, hvor kommunen modtog en henvendelse fra et forældrepar vedrørende bekymrende adfærd fra din side, ligeledes passede to andre børn.</p>\r\n<p>Forældrene til de to andre børn har oplyst, at de var trygge ved at overlade deres børn til dig, og at de under forløbet ikke havde indtryk af, at du knyttede dig for meget til børnene. De har endvidere oplyst, at du fulgte deres anvisninger, når de påtalte noget. Det ene forældrepar er efterfølgende blevet i tvivl om, hvorvidt du deltog i for mange aktiviteter og knyttede dig for meget til deres barn, men mener, at det må være deres ansvar, idet det ikke blev påtalt under forløbet.</p>\r\n<p>På baggrund heraf finder vi ikke, at kommunen kunne betinge godkendelsen af den konkrete pasningsaftale under henvisning til, at du ikke sætter klare grænser for børnene, medtager børnene til for mange aktiviteter, indgår i symbiose med barnet og ikke tager forældrenes beskeder til efterretning.</p>\r\n<p>Vi er opmærksomme på, at et forældrepar har oplyst, at du er grænseløs i din fortsatte insisterende kontakt med familien, har svært ved at sætte grænser og er uengageret og aldrig i ro. De har endvidere oplyst, at du ikke rydder op efter dig, og at du mister overskuddet, når du passer flere børn. Vi er ligeledes opmærksomme på, at to andre børnepassere har oplyst, at du ikke stimulerer og sætter grænser for børnene.</p>\r\n<p>Vi finder dog ikke, at dette i sig selv medfører, at du i marts 2013 ikke var i stand til at passe flere børn forsvarligt. Vi lægger i den forbindelse også vægt på, at det bekymrede forældrepar ikke påtalte nogen af forholdene overfor dig, mens du passede deres barn, og at de har oplyst, at du i øvrigt gjorde dit arbejde godt. Ligeledes fremkom den bekymrede udtalelse på et tidspunkt, hvor du gik ned med stress. På tidspunktet for kommunens afgørelse havde du det bedre igen, og var bevidst om ikke at indgå for mange pasningsaftaler.</p>\r\n<p>Vi bemærker, at vi med denne afgørelse alene har forholdt os til godkendelsen af den konkrete pasningsaftale, som kommunen traf afgørelse om den 11. marts 2013. Hvis du ønsker at indgå en pasningsaftale med en ny familie, skal du på ny søge kommunen om godkendelse heraf.</p>\r\n<p>\r\n   <span class=\"Underline\">Skærpet tilsyn</span>\r\n</p>\r\n<p>Vi vurderer, at det falder uden for Ankestyrelsens kompetence at tage stilling til omfanget af det tilsyn, som kommunen skal udføre.</p>\r\n<p>Kommunen skal føre løbende tilsyn med pasningsordningen. Det er kommunen, der nærmere beslutter, hvordan tilsynet skal udøves, herunder omfanget heraf. Den konkrete udøvelse af tilsynet afvejes i forhold til den enkelte aftale. Der er efter vores opfattelse ikke tale om en afgørelse efter loven, men en beslutning som henhører under kommunens faktiske forvaltningsvirksomhed. Da det falder uden for Ankestyrelsens kompetence at tage stilling til kommunens faktiske forvaltningsvirksomhed, afviser vi at behandle den del af din klage.</p>\r\n<p>\r\n   <span class=\"Underline\">Bemærkninger til kommunens sagsbehandling</span>\r\n</p>\r\n<p>Vi gør kommunen opmærksom på, at en begrundelse for en afgørelse skal indeholde en henvisning til de retsregler, i henhold til hvilke afgørelsen er truffet. I det omfang, afgørelsen beror på et administrativt skøn, skal begrundelsen tillige angive de hovedhensyn, der har været bestemmende for skønsudøvelsen. Begrundelsen skal endvidere om fornødent indeholde en kort redegørelse for de oplysninger vedrørende sagens faktiske omstændigheder, som er tillagt væsentlig betydning for afgørelsen.</p>\r\n<p>Vi finder det kritisabelt, at kommunen ikke i afgørelsen konkret har begrundet, hvorfor godkendelsen blev betinget af, at du kun passede ét barn, samt henvist til de relevante retsregler.</p>\r\n<p>Vi finder det ligeledes kritisabelt, at kommunen ikke har sendt afgørelsen af 11. marts 2013 til dig med begrundelse og klagevejledning. Vi gør i den forbindelse kommunen opmærksom på, at klagevejledningen skal indeholde oplysninger om klagefrist.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Du har oplyst, at du er utilfreds med kommunens sagsbehandling i sagen.</p>\r\n<p>Vi kan ikke behandle den del af din klage. Vi kan kun påse overholdelsen af de sagsbehandlingsregler, der kan have betydning for afgørelsens indhold og lovlighed. Vi har ikke tilsynsmyndighed over for kommunerne og kan derfor ikke tage stilling til deres mere generelle sagsbehandling. Vi skal vejlede dig om, at du eventuelt kan rette henvendelse til kommunalbestyrelsen om disse forhold.</p>\r\n<p>Derudover anfører du, at du er berettiget til økonomisk kompensation for tabt arbejdsfortjeneste, uberettiget fyring samt dækning af advokatsalær.</p>\r\n<p>Vi bemærker hertil, at vi ikke har kompetence til at tage stilling til krav af erstatningsretlig karakter. Sådanne krav hører under domstolene.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da kommunen traf afgørelse i sagen</p>\r\n<p>• Kommunens afgørelser af 18. januar 2013 og 11. marts 2013</p>\r\n<p>• Klagen til Ankestyrelsen af 5. februar 2013 og 15. marts 2013</p>\r\n<p>• Kommunens genvurdering</p>\r\n<p>Kommunen blev i oktober 2012 kontaktet af en mor til et barn, som du tidligere har passet med tilskud efter dagtilbudslovens § 80. Moren oplyste, at de havde oplevet en bekymrende adfærd hos dig. Som følge af denne henvendelse indkaldte kommunen dig til et møde den 2. november 2012.</p>\r\n<p>Den 8. november 2012 meddelte kommunen dig, at den familie, som på daværende tidspunkt havde søgt om tilskud til ansættelse af dig som privat børnepasser, havde trukket deres ansøgning tilbage, da de havde fået tilbudt en institutionsplads til deres søn. Som følge heraf kunne kommunen ikke træffe afgørelse om, hvorvidt du kunne godkendes som privat børnepasser efter dagtilbudsloven. Umiddelbart herefter blev kommunen kontaktet af en anden børnepasser, der også udtrykte bekymring for din evne til at passe børn.</p>\r\n<p>Som reaktion på kommunens brev af 8. november 2012 anmodede du den 11. november 2012 kommunen om et klart svar på, hvorvidt kommunen efter nærmere overvejelse ville godkende dig som privat børnepasser, også selv om der ikke længere var en konkret ansøgning fra et forældrepar. Du anførte, at det vil være fuldstændig urimeligt, hvis du skulle afvente en aktuel ansøgning, førend du kunne få svar herpå.</p>\r\n<p>I forlængelse heraf gav kommunen den 16. november 2012 afslag på at godkende dig som privat børnepasser under henvisning til kommunens bekymring om, hvorvidt du kunne varetage pasningen. Kommunen indhentede forud herfor oplysninger fra to andre forældrepar, der havde ansat dig som privat børnepasser.</p>\r\n<p>Som følge af en klage over denne afgørelse indkaldte kommunen den 18. januar 2013 dig til møde. Herefter traf kommunen afgørelse af 18. januar 2013 om betinget godkendelse af dig som privat børnepasser, hvilket du klagede over. I den forbindelse fremlagde du udtalelser fra flere forældrepar, hvor du tidligere havde været ansat som privat børnepasser.</p>\r\n<p>Kommunen traf efterfølgende den 11. marts 2013 afgørelse om betinget godkendelse af en konkret pasningsaftale mellem dig og en ny familie. Betingelserne for godkendelse var de samme, som kommunen havde meddelt dig i afgørelse af 18. januar 2013, altså at du kun måtte passe ét barn, og at kommunen ville føre skærpet tilsyn.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 26. marts 2019, da der er kommet nye regler på området."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/09/2014"
        },
        {
            "displayName": "Accession",
            "displayValue": "W20140971825"
        },
        {
            "displayName": "Entydig dokumentidentifikation",
            "displayValue": "CF000230"
        },
        {
            "displayName": "Dato for indlæggelse",
            "displayValue": "27/03/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9718"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "26/09/2014"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2013-2110-14205"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}