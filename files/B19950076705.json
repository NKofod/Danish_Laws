{
    "id": 48703,
    "title": "Bekendtgørelse om kontrolmåling, justering og rensning af mindre oliefyringsanlæg",
    "documentTypeId": "60",
    "isSagsforlobPeriodValid": false,
    "shortName": "BEK nr 767 af 19/09/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse om kontrolmåling, justering og  \r\n\r\n rensning af mindre oliefyringsanlæg </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>I medfør af § 31 A i byggeloven, jf. lovbekendtgørelse nr. 357 af 3. </P>  \r\n\r\n<P>juni 1993, fastsættes: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 1. </B> Ved mindre oliefyringsanlæg forstås i denne  \r\n\r\n bekendtgørelse anlæg med brændere af forstøvningstypen med en samlet indfyret  \r\n\r\n effekt på til og med 120 kW, der anvendes til bygningsopvarmning. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 2. </B> Kedler og varmluftaggregater i mindre anlæg skal  \r\n\r\n renses mindst en gang om året. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 3. </B> Der foretages en gang årligt kontrolmåling af  \r\n\r\n mindre anlæg af skorstensfejeren, medmindre en ejer eller bruger af et mindre  \r\n\r\n anlæg over for skorstensfejeren dokumenterer, at der foreligger en aftale om  \r\n\r\n årligt eftersyn af anlægget med en servicevirksomhed, der er registreret i  \r\n\r\n henhold til den af Energistyrelsen godkendte registeringsordning for  \r\n\r\n oliefyrservicefirmaer. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Ved kontrolmålingen måles røggassens  \r\n\r\n temperatur, kudioxidindhold (kultveilteindhold), sodtal og skorstenstræk. Ved  \r\n\r\n anlæg med blåflammebrænder måles tillige røggassens kulmonoxidindhold  \r\n\r\n (kulilteindhold). </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Efter det årlige eftersyn udfylder  \r\n\r\n servicemontøren fra det registrerede servicefirma en mærkat med resultater af  \r\n\r\n de i stk. 2 nævnte målinger. Mærkaten, der er dokumentation for en årlig  \r\n\r\n aftale, er forsynet med betegnelsen OR-fyrtest. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Skorstensfejeren har fri adgang til de steder,  \r\n\r\n hvortil adgang er nødvendig for at foretage kontrolmåling. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 4. </B> På grundlag af måling af røggastemperatur og  \r\n\r\n kuldioxidindhold konstaterer skorstensfejeren røgtabet i pct. af den  \r\n\r\n indfyrede energi. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Hvis røgtabet overstiger 14 pct. for  \r\n\r\n oliefyringsanlæg installeret inden 1. januar 1989 og 12 pct. for  \r\n\r\n oliefyringsanlæg installeret 1. januar 1989 eller senere, eller hvis  \r\n\r\n sodtallet overstiger 2, skal ejer/bruger inden 4 uger efter målingen lade  \r\n\r\n foretage justering af oliebrænderen og eventuel fornøden rensning af kedlen,  \r\n\r\n således at anlægget overholder de ovenfor anførte grænser, jf. dog § 5, stk.  \r\n\r\n 2. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 5. </B> Skorstensfejeren oplyser ejer/bruger om de  \r\n\r\n økonomiske fordele, der er forbundet med justering af oliebrænderen og/eller  \r\n\r\n rensning af kedlen, med henblik på at bringe anlægget til at fungere bedst  \r\n\r\n muligt. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Såfremt det ikke er muligt, som følge af  \r\n\r\n anlæggets særlige karakter, ved justering og/eller rensning at overholde de i  \r\n\r\n § 4 stk. 2 fastsatte værdier, skal anlægget i videst muligt omfang bringes  \r\n\r\n til at opnå disse værdier. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 6. </B> Konstateres det ved skorstensfejerens  \r\n\r\n kontrolmåling af anlæg med blåflammebrændere, at røggassens kulmonoxidindhold  \r\n\r\n overstiger 0,1 pct., skal ejeren/brugeren snarest lade brænderen justere.  \r\n\r\n Ejeren/brugeren orienteres samtidig om faren ved kulmonoxidafgivelse. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Ved eftersyn af anlæg med blåflammebrænder skal  \r\n\r\n servicemontøren justere brænderen således, at røggassens kulmonoxidindhold er  \r\n\r\n under 0,05 pct. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 7. </B> Skorstensfejeren må ikke påtage sig at udføre  \r\n\r\n noget arbejde på anlægget, bortset fra rensning af kedel og røgrør. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 8. </B> For udførelsen af skorstensfejerens  \r\n\r\n kontrolmålinger betales et gebyr, hvis grundbeløb er 95,00 kr. (niveau pr. 1.  \r\n\r\n januar 1994, ekskl. moms). Gebyret reguleres en gang årligt pr. 1. januar med  \r\n\r\n samme reguleringsprocent, som anvendes af Kommunernes Landsforening  \r\n\r\n vedrørende vejledende gebyrer for skorstensfejning. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> For udførelsen af skorstensfejerens  \r\n\r\n kontrolmålinger på blåflammebrændere betales et tillæg til gebyret med  \r\n\r\n grundbeløb 58,00 kr. (niveau pr. 1. januar 1994, ekskl. moms). Tillægget  \r\n\r\n reguleres som anført i stk. 1. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Gebyret tilfalder skorstensfejeren, medmindre  \r\n\r\n andet fastsættes af kommunalbestyrelsen i en betalingsordning. Efter  \r\n\r\n kommunalbestyrelsens beslutning kan gebyret opkræves sammen med de kommunale  \r\n\r\n ejendomsskatter. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Gebyrer, som kommunalbestyrelsen har udredet  \r\n\r\n forskudsvis, kan inddrives ved udpantning i den pågældende ejendom. Gebyrerne  \r\n\r\n har samme fortrinsret i ejendommen som kommunale ejendomsskatter.  \r\n\r\n Fortrinsretten for beløb, der er udredet forskudsvis, skal tinglyses på  \r\n\r\n ejendommen. Tinglysningen er dog uden betydning for fortrinsrettens  \r\n\r\n gyldighed. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 9. </B> Bekendtgørelsen træder i kraft den 1. oktober  \r\n\r\n 1995. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Bekendtgørelse nr. 223 af 14. maj 1984 om  \r\n\r\n kontrolmåling, justering og rensning af mindre oliefyringsanlæg samt  \r\n\r\n bekendtgørelse nr. 989 af 14. december 1993 om ændring af bekendtgørelse om  \r\n\r\n kontrolmåling, justering og rensning af mindre oliefyringsanlæg ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Energistyrelsen, den 19. september 1995  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Merete Eldrup </P>  \r\n\r\n</center>\r\n\r\n<P CLASS=MINISTER ALIGN=RIGHT>&nbsp;&nbsp;&nbsp;&nbsp;/ Flemming Secher </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/09/1995"
        },
        {
            "displayName": "Accession",
            "displayValue": "B19950076705"
        },
        {
            "displayName": "Entydig dokumentidentifikation",
            "displayValue": "CM007506"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "18/08/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "767"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "19/09/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Miljø- og Energimin. Energistyrelsen j.nr. 7513-0002"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}