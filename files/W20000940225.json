{
    "id": 156233,
    "title": "Ankestyrelsens principafgørelse C-8-00 om privat pasning - tilskud - børn - ansøgningstidspunkt - udbetalingstidspunkt - godkendelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9402 af 15/05/2000",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse C-8-00 om privat pasning - tilskud - børn - ansøgningstidspunkt - udbetalingstidspunkt - godkendelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der skulle ydes tilskud til privat pasning af et barn i hjemmet fra påbegyndelsen af pasningsordningen, selv om ansøgningen var indgivet til kommunen godt en uge efter.</p>\r\n   <p class=\"TekstGenerel\">Retten til at modtage tilskud var således alene betinget af, at barnet var optaget i et kommunalt dagtilbud og af, at kommunen godkendte pasningsaftalen, hvilken godkendelse kunne foreligge efterfølgende.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>10-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 26 af 17. januar 2000 - § 26, stk. 2</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 53 af 6. marts 1998 om dagtilbud m.v. til børn - pkt. 9</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Forældrene til en dreng ansøgte den 7. april 1999 kommunen om godkendelse af pasningsaftale og tilskud til privat børnepasning. Ansøgningen blev modtaget i kommunen den 8. april 1999. Ansøgningen var gældende for perioden den 1. april til den 30. juni 1999. Drengen havde i marts måned fået tilbud om optagelse i et dagtilbud.</p>\r\n<p>Den 26. april 1999 bevilgede kommunen tilskud til privat dagpasning fra den 15. april 1999 til den 30. juni 1999.</p>\r\n<p>Forældrene søgte herefter om at få tilskuddet udbetalt med tilbagevirkende kraft fra den 1. april 1999.</p>\r\n<p>Kommunen meddelte afslag herpå med henvisning til, at det i kommunens retningslinier for tilskud til privat pasning var anført, at aftalerne godkendes den 1. eller den 15. i måneden. Yderligere fremgik det, at tilskuddet ydes efter ansøgning og godkendt aftale mellem forældrene og den private pasningsordning. Ansøgningen var kommunen i hænde den 8. april 1999.</p>\r\n<p>Nævnet ændrede kommunes afgørelse, således at kommunen skulle udbetale tilskuddet til privat pasning med virkning fra den 1. april 1999.</p>\r\n<p>Nævnet lagde vægt på, at tilskuddet i henhold til servicelovens § 26, stk. 5 udbetales første gang for</p>\r\n<p>den måned, hvor den private pasning påbegyndes.</p>\r\n<p>Nævnet fandt ikke, at det kan udledes af servicelovens § 26, stk. 5, at tilskuddet først kan ydes fra ansøgningstidspunktet.</p>\r\n<p>Kommunen klagede til Ankestyrelsen over nævnets afgørelse. I klagen anførte kommunen bl.a., at kommunen ifølge vejledningen havde udarbejdet retningslinier for udbetaling af tilskud til privat børnepasning, hvor udbetaling kunne ske efter godkendelse. Disse retningslinier var tilsidesat i nævnets afgørelse. Nævnets afgørelse havde den konsekvens, at en given familie, uden kommunens medvirken og godkendelse, kunne oprette en pasningsaftale og efterfølgende have ret til tilskud med tilbagevirkende kraft. Kommunernes stramme økonomi nødvendiggjorde kraftig styring, og hvis kontoen til privat børnepasning kunne tømmes med tilbagevirkende kraft, var det umuligt at styre.</p>\r\n<p>Sagen blev behandlet i principielt møde med henblik på afklaring af, hvorvidt indgivelse af ansøgning om  og kommunal godkendelse af en pasningsaftale har betydning for tidspunktet for udbetaling af tilskud til privat pasning efter servicelovens § 26.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen var enig med det sociale nævn i, at forældrene havde ret til udbetaling af tilskud til privat pasning med virkning fra den 1. april 1999, hvor pasningen af barnet i hjemmet blev påbegyndt.</p>\r\n<p>Begrundelsen var, at barnet var optaget i et dagtilbud, jf. servicelovens § 26, stk. 2, og at tilskuddet skulle udbetales første gang for den måned, hvor den private pasning blev påbegyndt, jf. servicelovens § 26, stk. 5.</p>\r\n<p>Ankestyrelsen fandt, at retten til tilskud herudover kun var betinget af, at kommunen godkendte aftalen mellem forældrene og den private pasningsordning, jf. lovens § 26, stk. 8, hvilken godkendelse kunne foreligge efterfølgende.</p>\r\n<p>Retten til at modtage tilskud blev således sammenfaldende med tidspunktet for påbegyndelsen af den private pasning, jf. også SM O-45-98 om udbetalingstidspuktet for orlovsydelse.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W20000940225"
        },
        {
            "displayName": "Entydig dokumentidentifikation",
            "displayValue": "BS009024"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9402"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Dato for underskrift",
            "displayValue": "15/05/2000"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 350281-99"
        },
        {
            "displayName": "Stikord",
            "displayValue": "C-8-00"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}