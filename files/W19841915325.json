{
    "id": 33909,
    "title": "Kontanthjælp - tildeling - selvstændig erhvervsdrivende - gensidig forsørgelsespligt - socialbegivenhed - udmåling (* 2) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19153 af 23/10/1984",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En kvinde, gift med selvstændig erhvervsdrivende (landmand), havde,  \r\n\r\n indtil hun blev syg, arbejdet som medhjælpende hustru i landbruget. </I> </P>  \r\n\r\n<P> <I>Hun fik derefter dagpenge, indtil disse ophørte på grund af  \r\n\r\n varighedsbegrænsningen. Da dagpengene ophørte, søgte hun hjælp efter  \r\n\r\n bistandsloven. På dette tidspunkt modtog ægtefællen dagpenge. Hun fandtes ved  \r\n\r\n sygdommen at have været udsat for en ændring af sine forhold, således at hun  \r\n\r\n måtte anses for omfattet af bistandslovens § 37, sstk. 1. En eventuel hjælp  \r\n\r\n fandtes at burde beregnes med udgangspunkt i hjælp til underhold og rimelige  \r\n\r\n faste udgifter (bortset fra udgifter vedrørende landbruget). I beregningen  \r\n\r\n skulle der foretages fradrag for værdien af ægtefællens indtægt i form af  \r\n\r\n dagpenge, samt værdien af, hvad han hidtil over for landbruget havde bidraget  \r\n\r\n med til familiens forsørgelse. Det kunne ikke herved tillægges betydning, at  \r\n\r\n dette bidrag helt eller delvist var sket gennem formueforbrug eller  \r\n\r\n gældsforøgelse (* 1) </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kontanthjælp - tildeling - selvstændig  \r\n\r\n erhvervsdrivende - gensidig forsørgelsespligt - socialbegivenhed - udmåling  \r\n\r\n (* 2) (* 3) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>En kvinde, gift med en landmand, søgte hjælp, da hendes sygedagpenge ville  \r\n\r\n blive standset den 31. marts 1983 på grund af varighedsbegrænsningen i  \r\n\r\n dagpengelovens § 25, stk. 2. Det var oælyst, at hun indtil hun blev sygemeldt  \r\n\r\n havde været medhjælpende hustru i landbruget. Ansøgerens ægtefælle var  \r\n\r\n sygemeldt og modtog dagpenge. Af regnskabet 1982 vedrørende familiens  \r\n\r\n landbrug fremgik, at den samlede gæld var på 3,2 mill. kroner, mens aktiverne  \r\n\r\n udgjorde 1,8 mill. kr. Før fradrag af renteudgifter, men efter at der var  \r\n\r\n foretaget forskellige afskrivninger, var der et overskud af virksomheden på  \r\n\r\n 187.498 kr. Der var renteindtægter på 23.387 kr., mens renteudgifterne  \r\n\r\n udgjorde ca. 539.000 kr. Der var i 1982 og 1983 udbetalt negativ  \r\n\r\n indkomstskat. </P>  \r\n\r\n<P>Det sociale udvalg havde afslået at yde økonomisk hjælp under henvisning  \r\n\r\n til, at årsregnskabet udviste et betydeligt underskud, og efter en vurdering  \r\n\r\n af familiens hidtidige leveniveau og et efter forvaltningens mening  \r\n\r\n realistisk skøn over fremtiden. </P>  \r\n\r\n<P>Ansøgeren var af egen læge henvist til revalidering. Det var oplyst, at en  \r\n\r\n bank havde skønnet, at fortsat drift af landbruget forudsatte, at ansøgeren  \r\n\r\n havde en indtægt. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet havde udtalt, at nævnet ligesom det sociale udvalg fandt,  \r\n\r\n at ansøgeren principielt var omfattet af bistandslovens § 37. </P>  \r\n\r\n<P>Nævnet havde lagt vægt på, at ansøgeren hidtil havde haft  \r\n\r\n arbejdsindtægter/sygedagpenge og at dagpengene alene var ophørt på grund af  \r\n\r\n varighedsbegrænsningen, ligesom der var mulighed for at ansøgeren kunne vende  \r\n\r\n tilbage til arbejdsmarkedet. </P>  \r\n\r\n<P>På denne baggrund fandtes ansøgeren reelt at have haft et indtægtstab, der  \r\n\r\n berettigede til udmåling af hjælp. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Det sociale udvalg havde gjort gældende, at amtsankenævnet havde  \r\n\r\n tilsidesat bistandslovens § 6, stk. 1, ved at pålægge udvalget at udmåle  \r\n\r\n økonomisk hjælp til en gift person under hensyn til forsørgelsespligten  \r\n\r\n mellem ægtefæller. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Amtsankenævnet havde efterfølgende henvist til, at udmåling af hjælp efter  \r\n\r\n bistandslovens § 37 forudsatte, at der blev foretaget fradrag af ægtefællens  \r\n\r\n indtægt. </P>  \r\n\r\n<P>LOVGRUNDLAG: </P>  \r\n\r\n<P>Efter bistandslovens § 37, stk. 1, kan der, når en person på grund af  \r\n\r\n sygdom, svigtende arbejdsmuligheder eller andre ændringer i sine forhold i en  \r\n\r\n begrænset tid er afskåret fra at skaffe det fornødne til eget eller familiens  \r\n\r\n underhold og udgifterne hertil ikke dækkes gennem dagpenge eller  \r\n\r\n pensionsydelser, ydes en sådan hjælp, at det modvirkes, at pågældendes og  \r\n\r\n familiens hidtidige levevilkår i væsentlig grad forringes. </P>  \r\n\r\n<P>Ifølge lovens § 6 er enhver mand og kvinde overfor det offentlige  \r\n\r\n forpligtet til at forsørge sig selv, sin ægtefælle og sine børn under 18 år.  \r\n\r\n</P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ansøgeren fandtes som medhjælpende ægtefælle i landbruget ved sygdommen at  \r\n\r\n have været udsat for en ændring af sine forhold, hvorved hun var blevet  \r\n\r\n afskåret fra at skaffe det fornødne til sit eget og familiens underhold.  \r\n\r\n Ansøgeren blev således anset for omfattet af bistandslovens § 37, stk. 1.  \r\n\r\n</P>  \r\n\r\n<P>Ansøgerens ægtefælle måtte anses for gennem landbruget og gennem indtægt i  \r\n\r\n form af sygedagpenge at have bidraget og fortsat at ville bidrage til  \r\n\r\n familiens underhold. </P>  \r\n\r\n<P>Ved beregning af eventuel hjælp til familien måtte der tages udgangspunkt  \r\n\r\n i hjælp til underhold og rimelige faste udgifter (bortset fra udgifter  \r\n\r\n vedrørende landbruget). I beregningen skulle der foretages fradrag for  \r\n\r\n ægtefællens indtægt i form af dagpenge samt værdien af, hvad han hidtil over  \r\n\r\n landbruget havde bidraget med til familiens forsørgelse. Det kunne ikke  \r\n\r\n herved tillægges nogen betydning, at dette bidrag helt eller delvist var sket  \r\n\r\n gennem formueforbrug eller gældsforøgelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Smh. med SM O-14-83. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden august 1995.",
        "(* 2) Offentliggjort af Socialstyrelsen i SM O-005-85 22/01/1985."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19841915325"
        },
        {
            "displayName": "Entydig dokumentidentifikation",
            "displayValue": "CA001837"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19153"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "23/10/1984"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "13310-83"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}