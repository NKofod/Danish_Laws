{
    "id": 109036,
    "title": "1992 BTL 6   BETÆNKNING OVER FORSLAG TIL LOV OM ÆNDRING AF LOV OM REGISTRERINGSAFGIFT   AF MOTORKØRETØJER M.V. (AFGIFTSLEMPELSE FOR SIKKERHEDSPUDER M.V.)    NR L 6 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 6",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 6 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om registreringsafgift  \r\n\r\n af motorkøretøjer m.v. (Afgiftslempelse for sikkerhedspuder m.v.) <BR>  \r\n\r\n Nr L 6 1992-93, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19921204 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>AutoBang, </P>  \r\n\r\n<P>Forenede Danske Motorejere, </P>  \r\n\r\n<P>MC Touring Club Danmark, Landsforening </P>  \r\n\r\n<P>for Touringmotorcyklister og </P>  \r\n\r\n<P>Skandinavisk Motor Co. </P>  \r\n\r\n<P>Der er af skatteministeren og et mindretal stillet ændringsforslag, hvorom  \r\n\r\n henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Centrum-Demokraternes, Det Radikale Venstres og  \r\n\r\n Kristeligt Folkepartis medlemmer af udvalget) lovforslaget til  \r\n\r\n<I>vedtagelse</I> med det af skatteministeren stillede ændringsforslag. </P>  \r\n\r\n<P>Flertallet har med tilfredshed bemærket, at skatteministeren markant har  \r\n\r\n hævet afgiftsnedsættelsen, samt at nedsættelsen nu er den samme for en  \r\n\r\n sikkerhedspude, uanset om denne er monteret ved førerens plads eller ved  \r\n\r\n passagerens. </P>  \r\n\r\n<P>Flertallet er enig i det synspunkt, at afgiftsnedsættelsen bør gives som  \r\n\r\n et standardfradrag, idet det vil være særdeles vanskeligt at fastsætte  \r\n\r\n særskilte fradrag for hver bilmodel. </P>  \r\n\r\n<P>Anvendes der ikke et standardfradrag, vil der være betydelige muligheder  \r\n\r\n for omgåelse og dermed utilsigtet provenutab ved at flytte større eller  \r\n\r\n mindre dele af den samlede købspris fra bilen, der er belastet med en  \r\n\r\n afgiftssats på 180 pct. marginalt, over på sikkerhedspuden og dennes  \r\n\r\n reservedele, som er afgiftsfri. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget) vil  \r\n\r\n redegøre for sin stilling til lovforslaget og de stillede ændringsforslag ved  \r\n\r\n 2. behandling. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med det af mindretallet  \r\n\r\n stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1Af et <I>mindretal</I> (FP): </P>  \r\n\r\n<P> <B>1)</B>  <I>Nr. 2</I> affattes således: </P>  \r\n\r\n<P> <B>&#187;2.</B> I <I>§ 3</I> indsættes efter stk. 5 som nyt stykke: </P>  \r\n\r\n<P> <I>&#187;Stk. 6.</I> Sikkerhedspuder i motorkøretøjer fritages for  \r\n\r\n afgift.&#171; </P>  \r\n\r\n<P>Stk. 6 bliver herefter stk. 7.' </P>  \r\n\r\n<P>Af <I>skatteministeren</I> , tiltrådt af et <I>flertal</I> (S, V, KF, CD,  \r\n\r\n RV og KRF): </P>  \r\n\r\n<P> <B>2)</B>  <I>Nr. 2</I> affattes således: </P>  \r\n\r\n<P> <B>&#187;2.</B> I <I>§ 3</I> indsættes efter stk. 5 som nye stykker: </P>  \r\n\r\n<P> <I>&#187;Stk. 6.</I> For nye biler, der er forsynet med sikkerhedspude,  \r\n\r\n nedsættes afgiften med følgende beløb pr. pude: </P>  \r\n\r\n<P>1. Personbiler, jf. § 4, stk. 1:9.000 kr. </P>  \r\n\r\n<P>2. Varebiler, jf. § 5, stk. 1:4.750 kr. </P>  \r\n\r\n<P>3. Campingbiler, jf. § 5 a, stk. 1:3.000 kr. </P>  \r\n\r\n<P>4. Hyrevogne og sygetransportbiler, </P>  \r\n\r\n<P>jf. § 6, stk. 1:1.000 kr. </P>  \r\n\r\n<P>5. Valutaudlejning, personbiler, </P>  \r\n\r\n<P>jf. § 7, stk. 1:5.400 kr. </P>  \r\n\r\n<P>6. Valutaudlejning, campingbiler, </P>  \r\n\r\n<P>jf. § 7, stk. 1:1.800 kr. </P>  \r\n\r\n<P> <I>Stk. 7.</I> De i stk. 4-6 nævnte fradrag i afgiften er betinget af, at  \r\n\r\n udstyrsgenstandene er monteret af fabrikations- eller  \r\n\r\n importørvirksomheden.&#171; </P>  \r\n\r\n<P>Stk. 6 bliver herefter stk. 8.' </P>  \r\n\r\n<P>Bemærkninger </P>  \r\n\r\n<P>Til nr. 1 Fremskridtspartiet mener, at det er mere vigtigt, at  \r\n\r\n motorkøretøjer bliver udstyret med sikkerhedsudstyr, end at vi får nogle få  \r\n\r\n tusinde kroner ekstra i statskassen. Fremskridtspartiet mener i øvrigt, at  \r\n\r\n man burde lette meget mere på de afgifter, som vedrører sikkerhedsudstyr.  \r\n\r\n</P>  \r\n\r\n<P>Til nr. 2 Afgiftslempelsen for en sikkerhedspude foreslås fastsat til det  \r\n\r\n samme beløb, uanset om køretøjet er forsynet med pude til sikring af føreren  \r\n\r\n eller passagerer. </P>  \r\n\r\n<P>Det foreslås endvidere, at fradraget i afgiften bliver det samme, uanset  \r\n\r\n om puden er en USA-sikkerhedspude eller en Euro-sikkerhedspude. </P>  \r\n\r\n<P>Det er meget vanskeligt at skønne provenuvirkningen af ændringsforslaget.  \r\n\r\n Antages det, at der i 1993 registreres ca. 5.000 almindelige personbiler med  \r\n\r\n sikkerhedspude både i fører- og passagerside og et tilsvarende antal med  \r\n\r\n sikkerhedspude alene i førersiden, vil ændringsforslaget med stor usikkerhed  \r\n\r\n kunne skønnes at medføre et provenutab i størrelsesordenen 30-40 mio. kr.  \r\n\r\n</P>  \r\n\r\n<P>Pia Gjellerup (S) fmd. <I>Klaus Hækkerup (S) Anne-Marie Meldgaard (S)  \r\n\r\n Peder Sass (S) Stavad (S) Bjarne Laustsen (S) Jes Lunde (SF) Jens Thoft (SF)  \r\n\r\n Bente Juncker (CD) Aagaard (KF) Pernille Sams (KF) Mariann Fischer Boel (V)  \r\n\r\n Svend Heiselberg (V) Svend Aage Jensby (V)</I> nfmd. <I>Ole Donner (FP)  \r\n\r\n Elisabeth Arnold (RV) Kofod-Svendsen (KRF) </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde og har </P>  \r\n\r\n<P>herunder stillet spørgsmål til skatteministeren, som denne har </P>  \r\n\r\n<P>besvaret skriftligt. </P>  \r\n\r\n<P>Endvidere har udvalget modtaget en skriftlig og mundtlig henvendelse fra  \r\n\r\n MC Touring Club. </P>  \r\n\r\n<P>Et notat fra skatteministeren er optrykt som bilag til betænkningen. </P>  \r\n\r\n<P>Udvalget opfordrer ministeren til ved førstkommende ændring af lov om  \r\n\r\n registreringsafgift af motorkøretøjer m.v. at indarbejde tilsvarende regler  \r\n\r\n for sikkerhedsudstyr for motorcykler og andre motorkøretøjer, som gælder for  \r\n\r\n biler. Endvidere opfordrer udvalget ministeren til at overveje behovet for  \r\n\r\n ændringer i registreringsafgiftssystemet for motorcykler, således at den  \r\n\r\n tidligere hensigt med en særlig begunstigelse af de mindre motorcykler gennem  \r\n\r\n en moderation af afgiften fastholdes. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> i den  \r\n\r\n affattelse, hvori det foreligger efter 2. behandling. </P>  \r\n\r\n<P>Et <I>mindretal</I> (Fremskridtspartiets medlem af udvalget) vil redegøre  \r\n\r\n for sin stilling til lovforslaget ved 3. behandling. </P>  \r\n\r\n<P>Pia Gjellerup (S) fmd. <I>Klaus Hækkerup (S) Anne-Marie Meldgaard (S)  \r\n\r\n Peder Sass (S) Stavad (S) Bjarne Laustsen (S) Jes Lunde (SF) Jens Thoft (SF)  \r\n\r\n Bente Juncker (CD) Aagaard (KF) Pernille Sams (KF) Mariann Fischer Boel (V)  \r\n\r\n Svend Heiselberg (V) Svend Aage Jensby (V)</I> nfmd. <I>Ole Donner (FP)  \r\n\r\n Elisabeth Arnold (RV) Kofod-Svendsen (KRF)</I>  <B>Bilag </B></P>  \r\n\r\n<P>Skatteministeriet </P>  \r\n\r\n<P>Departementet </P>  \r\n\r\n<P>Notat om </P>  \r\n\r\n<P>konsekvenserne af, at sikkerhedsudstyr enten fritages for afgift, eller at  \r\n\r\n der gives nedslag i afgiften </P>  \r\n\r\n<P>1. Ved lov nr. 61 af 7. februar 1990 om ændring af lov om  \r\n\r\n registreringsafgift af motorkøretøjer m.v. blev lovens § 8, stk. 2, ændret  \r\n\r\n således, at ekstraudstyr, der leveres af forhandleren i forbindelse med  \r\n\r\n køretøjets salg til bruger, blev fritaget for afgift. Det er dog en  \r\n\r\n betingelse, at monteringen af udstyret ikke foretages af fabrikations- eller  \r\n\r\n importørvirksomheden. </P>  \r\n\r\n<P>Efter de gældende regler er forhandlermonterede sikkerhedspuder således  \r\n\r\n fritaget for afgift. </P>  \r\n\r\n<P>Den seneste bekendtgørelse af registreringsafgiftsloven vedlægges. </P>  \r\n\r\n<P>Ved udformningen af L 6 var det nødvendigt at præcisere, at  \r\n\r\n afgiftslempelsen for sikkerhedspuder er betinget af, at puderne monteres af  \r\n\r\n fabrikations- eller importørvirksomheden. Det skyldes, at alt fabrikations-  \r\n\r\n eller importørmonteret udstyr medregnes til et køretøjs afgiftspligtige  \r\n\r\n værdi, jf. lovens § 8, stk. 2. </P>  \r\n\r\n<P>Hvis loven alene indeholdt en bestemmelse om, at sikkerhedspuder i  \r\n\r\n motorkøretøjer er fritaget for afgift, ville en bil med forhandlermonteret  \r\n\r\n sikkerhedspude blive billigere end en bil med fabrikations- eller  \r\n\r\n importørmonteret sikkerhedspude. </P>  \r\n\r\n<P>Dette kan belyses ved følgende eksempel: Personbil uden Personbil med </P>  \r\n\r\n<P>sikkerhedspude sikkerhedspude </P>  \r\n\r\n<P>Standardpris fra importøren 70.000 kr. 75.000 kr. </P>  \r\n\r\n<P>Registreringsafgift heraf 100.000 kr. 109.000 kr. </P>  \r\n\r\n<P>Afgiftsfri omkostning ved forhandlermonteret pude 5.000 kr. </P>  \r\n\r\n<P>Fradrag for een pude 9.000 kr. 9.000 kr. </P>  \r\n\r\n<P>Pris til køber 166.000 kr. 175.000 kr. Med kravet om, at afgiftslempelse  \r\n\r\n for sikkerhedspuder kun kan opnås, hvis puden er monteret af fabrikations-  \r\n\r\n eller importørvirksomheden, vil bilens pris til bruger blive den samme,  \r\n\r\n uanset hvem der har monteret sikkerhedspuden. </P>  \r\n\r\n<P> <B>2.</B> Som anført i betænkningen kan afgiftsfritagelse for  \r\n\r\n sikkerhedspuder - dvs. uden anvendelse af et standardfradrag - medføre, at en  \r\n\r\n del af bilens pris flyttes over på sikkerhedspuden. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/01/1993"
        },
        {
            "displayName": "Accession",
            "displayValue": "199214K00006"
        },
        {
            "displayName": "Entydig dokumentidentifikation",
            "displayValue": "CL001810"
        },
        {
            "displayName": "Dato for førstegangsindlæggelse",
            "displayValue": "18/01/1993"
        },
        {
            "displayName": "Dato for indlæggelse",
            "displayValue": "18/01/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "6"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}