{
    "id": 105884,
    "title": "1987 BSF 77   FORSLAG TIL FOLKETINGSBESLUTNING OM EN AMBULANCELOV ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 77",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 77 </P>  \r\n\r\n<P></P>  \r\n\r\n<P>Forslag til folketingsbeslutning om en ambulancelov </P>  \r\n\r\n<P></P>  \r\n\r\n<P>Fremsat af Torben Lund (S) Dorte Bennedsen (S) Qvist Jørgensen (S) Ingrid  \r\n\r\n Rasmussen (S) Agerschou (SF) Tommy Dinesen (SF) Birthe Hansen (SF) Birgitte  \r\n\r\n Husmark (SF) </P>  \r\n\r\n<P></P>  \r\n\r\n<P>den 14. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til inden den 1. april 1988 at </P>  \r\n\r\n<P>fremsætte forslag til en ambulancelov, der skal indeholde følgende: </P>  \r\n\r\n<P>1. En definition af et ambulanceberedskab. </P>  \r\n\r\n<P>2. Minimumskrav til det lokale beredskab for ambulancetjeneste. </P>  \r\n\r\n<P>3. Udvidede krav til ambulancereddernes uddannelse. </P>  \r\n\r\n<P>4. Særlige krav til ambulancernes køreegenskaber, indretning og </P>  \r\n\r\n<P>udstyr. </P>  \r\n\r\n<P>5. Regler for lægeudrykningsordninger. </P>  \r\n\r\n<P>6. Oprettelse af et ambulancetilsyn. </P>  \r\n\r\n<P>7. Regler for det offentliges indseende med privat ambulancetjeneste. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Formålet med dette beslutningsforslag er at sikre et kvantitativt og </P>  \r\n\r\n<P>kvalitativt minimumsniveau for ambulancetjeneste her i landet </P>  \r\n\r\n<P>samt at højne niveauet for behandlingen af syge eller </P>  \r\n\r\n<P>tilskadekomne, inden de pågældende når hospitalet. </P>  \r\n\r\n<P>I dag er ambulancetjenesten kort omtalt i sygehuslovens § 6 og for </P>  \r\n\r\n<P>den private dels vedkommende nærmere reguleret i overenskomsten </P>  \r\n\r\n<P>mellem Amtsrådsforeningen og Falck A/S af 22. maj 1986. </P>  \r\n\r\n<P>Der henvises i øvrigt til det i folketingsåret 1985-86 fremsatte </P>  \r\n\r\n<P>forslag til folketingsbeslutning om en ambulancelov (af Henning </P>  \r\n\r\n<P>Rasmussen (S), Agerschou (SF) og Anne Grete Holmsgård (VS) </P>  \r\n\r\n<P>m.fl.). Forslaget blev førstebehandlet den 4. april 1986 (se </P>  \r\n\r\n<P>Folketingstidende 1985-86, forhandlingerne sp. 7226 og 9206 samt </P>  \r\n\r\n<P>tillæg A sp. 4765). </P>  \r\n\r\n<P>Bemærkninger til de enkelte punkter </P>  \r\n\r\n<P>ad 1 </P>  \r\n\r\n<P>Med en sådan definition må der sikres en mindstebemanding af </P>  \r\n\r\n<P>ambulancerne - såvel kvantitativt som kvalitativt - ligesom et </P>  \r\n\r\n<P>ambulanceberedskabs arbejdsopgaver nærmere bør beskrives. </P>  \r\n\r\n<P>ad 2 </P>  \r\n\r\n<P>Der bør udarbejdes forskrifter for maksimal indsatstid i byer og på </P>  \r\n\r\n<P>land. Beredskabet bør organiseres herefter. I vurderingen af den </P>  \r\n\r\n<P>maksimale indsatstid må bl.a. indgå følgende faktorer: </P>  \r\n\r\n<P>Afstand til nærmeste hospital og naboambulanceberedskab. </P>  \r\n\r\n<P>Befolkningstæthed. </P>  \r\n\r\n<P>Industri i området, herunder anvendelse af særligt farlige stoffer. </P>  \r\n\r\n<P>Vejnettets beskaffenhed. </P>  \r\n\r\n<P>Indsatstiden vil ofte være af afgørende betydning for en syg eller </P>  \r\n\r\n<P>en tilskadekommen persons overlevelsesmuligheder eller mulighed </P>  \r\n\r\n<P>for at undgå komplikationer og varige meen. </P>  \r\n\r\n<P>I betænkning nr. 766 af 6. november 1975 om ambulancetjenesten uden </P>  \r\n\r\n<P>for Storkøbenhavn er det påvist, at beredskabsdimensioneringen er </P>  \r\n\r\n<P>meget forskelligartet over landet, og at dimensioneringen ikke </P>  \r\n\r\n<P>tager højde for de store befolkningsforskydninger, der optræder i </P>  \r\n\r\n<P>forbindelse med ferietid og lignende. </P>  \r\n\r\n<P>Det bør overvejes i lovgivningen at fastsætte et minuttal, der kan </P>  \r\n\r\n<P>danne udgangspunkt for en sædvanlig maksimal køretid mellem </P>  \r\n\r\n<P>ambulancestationen og patienten. </P>  \r\n\r\n<P>De sidste 10 år er der kun foretaget få ændringer i antallet af </P>  \r\n\r\n<P>ambulancestationer. Der er derimod sket en centralisering af </P>  \r\n\r\n<P>sygehusenes akutte modtagelse og skadestuer. Dette påvirker </P>  \r\n\r\n<P>uundgåeligt ambulancetjenesten i retning af længere </P>  \r\n\r\n<P>kørselsafstande og dermed forringede muligheder for at redde </P>  \r\n\r\n<P>menneskeliv. </P>  \r\n\r\n<P>Ved vurderingen af det hensigtsmæssige ambulanceberedskab bør </P>  \r\n\r\n<P>sammenhængen med anden redningstjeneste inddrages. </P>  \r\n\r\n<P>ad 3 </P>  \r\n\r\n<P>I diskussionen om ambulancetjenesten i Danmark har </P>  \r\n\r\n<P>ambulancereddernes uddannelse haft en fremtrædende plads. </P>  \r\n\r\n<P>Dette hænger sammen med den overordnede holdning, at </P>  \r\n\r\n<P>ambulancetjenesten ikke alene skal være en transport af syge og </P>  \r\n\r\n<P>tilskadekomne, men at redderen på stedet og under transporten </P>  \r\n\r\n<P>skal være i stand til at yde en kvalificeret hjælp til den syge </P>  \r\n\r\n<P>og tilskadekomne. Den eksisterende uddannelse på 2 x 2 uger på </P>  \r\n\r\n<P>Landtransportskolen er - selv med eksisterende suppleringskurser </P>  \r\n\r\n<P>- fuldstændig utilstrækkelig, men også efg-uddannelsen på </P>  \r\n\r\n<P>Redderlinjen bør væsentligt udbygges og suppleres med et </P>  \r\n\r\n<P>uddannelsesforløb, som kan give den samlede uddannelse et </P>  \r\n\r\n<P>passende medicinsk niveau. </P>  \r\n\r\n<P>Dette niveau skal nærmere fastlægges af det i pkt. 6 nævnte </P>  \r\n\r\n<P>ambulancetilsyn. </P>  \r\n\r\n<P>Med en rimelig overgangsbestemmelse kan det i lovgivningen </P>  \r\n\r\n<P>præciseres, at kun reddere, som mindst har gennemgået det i loven </P>  \r\n\r\n<P>fastlagte uddannelsesforløb, kan deltage i ambulancekørsel. </P>  \r\n\r\n<P>ad 4 </P>  \r\n\r\n<P>Formålet med at opstille særlige krav til ambulancernes </P>  \r\n\r\n<P>køreegenskaber, indretning og udstyr er i første række at give </P>  \r\n\r\n<P>den syge og tilskadekomne den sikreste transport til hospitalet. </P>  \r\n\r\n<P>Kravets indhold skal ses i nøje sammenhæng med ambulancereddernes </P>  \r\n\r\n<P>uddannelse og kompetence. </P>  \r\n\r\n<P>ad 5 </P>  \r\n\r\n<P>I loven bør det sikres, at der efter forhandlinger mellem </P>  \r\n\r\n<P>sygehuskommunerne og ambulancetjenesterne fastsættes regler for, </P>  \r\n\r\n<P>i hvilke tilfælde læger skal rykke ud til patienten samtidig med </P>  \r\n\r\n<P>ambulancen. Formålet er at opstille regler for en kvalificeret og </P>  \r\n\r\n<P>mere ensartet præhospitalsbehandling af patienter, som befinder </P>  \r\n\r\n<P>sig i en akut livstruende tilstand. </P>  \r\n\r\n<P>ad 6 </P>  \r\n\r\n<P>Oprettelse af et ambulancetilsyn skal ses i sammenhæng med ønsket om </P>  \r\n\r\n<P>mere ensartede minimumskrav for ambulanceberedskab i Danmark. </P>  \r\n\r\n<P>Tilsynet bør administrativt placeres under Sundhedsstyrelsen, og </P>  \r\n\r\n<P>dets opgave skal være at udarbejde forskrifter og retningslinjer </P>  \r\n\r\n<P>for ambulancereddernes uddannelse, ambulancernes udstyr og </P>  \r\n\r\n<P>køreegenskaber samt for lægeudrykningsordninger. Endvidere skal </P>  \r\n\r\n<P>tilsynet foretage analyser af andre landes ambulanceordninger. </P>  \r\n\r\n<P>ad 7 </P>  \r\n\r\n<P>Det offentlige bør sikres et løbende indseende med planlægningen, </P>  \r\n\r\n<P>driften og regnskaberne for de virksomheder og institutioner, som </P>  \r\n\r\n<P>udfører ambulancetjeneste i Danmark. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00077"
        },
        {
            "displayName": "Entydig dokumentidentifikation",
            "displayValue": "CL004450"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "77"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}