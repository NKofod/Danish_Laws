{
    "id": 129305,
    "title": "Ikke fradrag for ferie i efterløn",
    "documentTypeId": "240",
    "isSagsforlobPeriodValid": true,
    "shortName": "KEN nr 10004 af 19/06/2009",
    "documentHtml": "<div class=\"bjelke\">Den fulde tekst</div><p class=\"Titel2\">Ikke fradrag for ferie i efterløn</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet rettede i april 2008 henvendelse til a-kassen i anledning af, at han mente, at a-kassen havde rådgivet ham forkert i forbindelse med overgang til efterløn.</div>\r\n        </p>\r\n        <p class=\"Tekst2\">\r\n          <div>Medlemmet var fratrådt sin stilling den 31. december 2003 og havde søgt efterløn fra den 1. januar 2004. Han havde dog først fået udbetalt efterløn fra den 4. februar 2004, fordi a-kassen havde lagt til grund, at arbejdsgiveren havde udbetalt ferie inden for de sidste 3 måneder.</div>\r\n        </p>\r\n        <p class=\"Tekst2\">\r\n          <div>A-kassen henviste til, at medlemmet ved fratrædelsen har fået udbetalt feriepengene som et engangsbeløb i medfør af ferielovens § 30, stk. 1, og at han derfor skulle have foretaget fradrag.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet havde lagt til grund,</div>\r\n        </p>\r\n        <p class=\"Tekst2\">\r\n          <div>- at feriegodtgørelsen varr udbetalt i december 2003 i forbindelse med medlemmets fratrædelse og overgang til efterløn og tjenestemandspension fra 1. januar 2004</div>\r\n        </p>\r\n        <p class=\"Tekst2\">\r\n          <div>- at medlemmet forlod arbejdsmarkedet den 1. januar 2004 ved overgang til tjenestemandspension</div>\r\n        </p>\r\n        <p class=\"Tekst2\">\r\n          <div>- at medlemmets feriegodtgørelse var udbetalt i medfør af ferielovens § 30, stk. 1.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet vurderede, at medlemmet var vejledt tilstrækkeligt af a-kassen og henviser til,</div>\r\n        </p>\r\n        <p class=\"Tekst2\">\r\n          <div>- at ferielovens § 34 b, stk. 2 trådte i kraft den 1. januar 2004</div>\r\n        </p>\r\n        <p class=\"Tekst2\">\r\n          <div>- at medlemmet på ansøgningen af 15. september 2003 oplyste, at han havde fået eller forventede at få opsparet feriegodtgørelse udbetalt som et engangsbeløb uden, at medlemmet samtidig afholdt ferie</div>\r\n        </p>\r\n        <p class=\"Tekst2\">\r\n          <div>- at medlemmet fik feriegodtgørelsen udbetalt i december 2003.</div>\r\n        </p>\r\n        <p class=\"Tekst2\">\r\n          <div>Medlemmet havde ikke givet udtryk for, at han forlod arbejdsmarkedet, da han fratrådte tjenestemandsstillingen.</div>\r\n        </p>\r\n        <p class=\"Tekst2\">\r\n          <div>Arbejdsmarkedets Ankenævn fandt, at det beløb, som arbejdsgiveren havde udbetalt i december 2003, ikke havde hjemmel i ferielovens § 30, stk. 1 og at a-kassen derfor ikke havde ret til at foretage fradrag i efterlønnen for ferie.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 18. juni 2009.</p>\r\n      <p class=\"TekstV\">Nævnet traf denne</p>\r\n      <p class=\"TekstV\" style=\"text-align: Center;\"><span class=\"Bold\">A F G Ø R E L S E</span></p>\r\n      <p class=\"TekstV\">De har ret til efterløn for perioden fra den 1. januar 2004 til den 4. februar 2004 uden fradrag for feriegodtgørelse.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 2. oktober 2008.</p>\r\n      <p class=\"TekstV\" style=\"text-align: Center;\"><span class=\"Italic\">B E G R U N D E L S E</span></p>\r\n      <p class=\"TekstV\">De rettede den 8. april 2008 henvendelse til a-kassen, fordi De mener, at a-kassen har rådgivet Dem forkert i forbindelse med Deres overgang til efterløn den 1. januar 2004.</p>\r\n      <p class=\"TekstV\">De fratrådt den 31. december 2003 en tjenestemandsstilling ved [navn udeladt] Kommunes skolevæsen. De havde søgt om efterløn fra den 1. januar 2004, men fik dog først udbetalt efterløn fra den 4. februar 2004, fordi a-kassen lagde til grund, at [navn udeladt] Kommune havde udbetalt Deres tilgodehavende feriegodtgørelse inden for de sidste 3 måneder før De fratrådte.</p>\r\n      <p class=\"TekstV\">A-kassen har i afgørelsen af 14. april 2008 henvist til, at De ved fratrædelsen har fået udbetalt feriepengene som et engangsbeløb i medfør af ferielovens § 30, stk. 1, og at De derfor skulle have foretaget fradrag i efterlønnen.</p>\r\n      <p class=\"TekstV\">Arbejdsdirektoratet har i afgørelsen af 2. oktober 2008 henvist til, at a-kassen fik oplysningen om udbetaling af feriepengene i Deres ansøgning dateret den 15. september 2003, dvs. 3½ måned før ændringen i ferielovens § 34 b trådte i kraft, og at feriepengene også var udbetalt inden ændringens ikrafttrædelse. Derfor skulle a-kassen ikke vejlede om ændringen af ferieloven og dens betydning for Dem.</p>\r\n      <p class=\"TekstV\">De oplyst, at De ikke fik tilbudt et feriekort og dermed ikke fik mulighed for at bestemme, hvornår det passede Dem at holde ferie.</p>\r\n      <p class=\"TekstV\">Under sagens behandling i Arbejdsmarkedets Ankenævn har De oplyst, at De sammen med lønnen pr. 1. december 2003 har fået udbetalt et beløb, som arbejdsgiveren oplyser dækker tilgodehavende feriepenge.</p>\r\n      <p class=\"TekstV\">Det er endvidere oplyst fra [navn udeladt] Kommune, at De i forbindelse med overgang til tjenestemandspension ikke har tilkendegivet, at De forlod arbejdsmarkedet.</p>\r\n      <p class=\"TekstV\">En person, som forlader arbejdsmarkedet af alders- eller helbredsmæssige grunde, eller som flytter til udlandet, kan få udbetalt feriegodtgørelsen, når det danske arbejdsmarked forlades. Det fremgår af ferielovens § 30, stk. 1.</p>\r\n      <p class=\"TekstV\">Arbejdsmarkedets Ankenævn finder, at De ikke kan anses for at have forladt arbejdsmarkedet den 31. december 2003.</p>\r\n      <p class=\"TekstV\">Nævnet har i den forbindelse lagt vægt på, at overgang til tjenestemandspension ikke i sig selv er udtryk for, at pågældende har forladt arbejdsmarkedet. Nævnet har endvidere lagt vægt på, at De ikke har tilkendegivet overfor [navn udeladt] Kommune, at De forlod arbejdsmarkedet. Endelig har nævnet lagt vægt på, at medlemmer på den fleksible efterløn har ret til at arbejde mod fradrag i efterlønnen, og derfor ikke kan betragtes som udtrådt af arbejdsmarkedet.</p>\r\n      <p class=\"TekstV\">[Navn udeladt] Kommune havde derfor ikke ret til at antage, at De forlod arbejdsmarkedet, og det beløb, som De fik udbetalt i december 2003, kan ikke anses for at være tilgodehavende feriegodtgørelse efter ferielovens § 30, stk. 1.</p>\r\n      <p class=\"TekstV\">Direktøren for Arbejdsdirektoratet har fastsat regler om, hvilken betydning arbejde og indtægter i efterlønsperioden skal have for efterlønnens størrelse. Reglerne er fastsat i bekendtgørelsen om fleksibel efterløn.</p>\r\n      <p class=\"TekstV\">Feriegodtgørelse, der udbetales som et engangsbeløb i henhold til ferielovens § 30, stk. 1, inden for 3 måneder før overgang til efterløn, skal medføre fradrag i efterlønnen. Det fremgår af § 35, stk. 1 i bekendtgørelsen om fleksibel efterløn.</p>\r\n      <p class=\"TekstV\">I og med at det beløb, der er udbetalt til Dem i december 2003, ikke kan anses for at være feriegodtgørelse efter ferielovens § 30, stk. 1, har a-kassen ikke haft ret til at foretage fradrag i Deres efterløn i perioden fra den 1. januar 2004 til den 4. februar 2004.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 74 h, stk. 1 i lov om arbejdsløshedsforsikring m.v., jf. lovbekendtgørelse nr. 708 af 13. august 2003</p>\r\n        <p class=\"Liste1\"><span class=\"Liste1Nr\" id=\"\">–</span> § 35, stk. 1 i Arbejdsdirektoratets bekendtgørelse nr. 594 af 22. juni 2001 om fleksibel efterløn som ændret ved bekendtgørelse nr. 1208 af 18. december 2002.</p>\r\n      </p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet, telefonsamtaler med Dem og [navn udeladt] Kommune den 20. maj 2009, den 25. maj 2009, den 26. maj 2009 og den 10. juni 2009 samt brev fra Dem modtaget den 26. maj 2009.</p>\r\n      <p class=\"TekstV\"><span class=\"Bold\">På ankenævnets vegne</span></p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Arbejdsdirektoratet, Stormgade 10, Postboks 1103, 1009 København K. J.nr.</p>\r\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\r\n      </p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 708 af 13. august 2003</span></p>\r\n      <p class=\"TekstV\" style=\"text-align: Center;\"><span class=\"Bold\">Kapitel 11 a</span></p>\r\n      <p class=\"TekstV\" style=\"text-align: Center;\"><span class=\"Bold\">Efterløn</span></p>\r\n      <p class=\"TekstV\" style=\"text-align: Center;\"><span class=\"Bold\">Efterløn til medlemmer, der fylder 60 år den 1. juli 1999 eller senere</span></p>\r\n      <p class=\"TekstV\" style=\"text-align: Center;\"><span class=\"Bold\">Arbejde i efterlønsperioden</span></p>\r\n      <p class=\"TekstV\"><span class=\"Bold\">§ 74 h.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler om, hvilken betydning arbejde og indtægter i efterlønsperioden skal have for efterlønnens størrelse.</p>\r\n      <p class=\"TekstV\"><span class=\"Italic\">Stk. 2.</span> …</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 594 af 22. juni 2001 om fleksibel efterløn </span><span class=\"Bold\">som ændret ved bekendtgørelse nr. 1208 af 18. december 2002</span></p>\r\n      <p class=\"TekstV\" style=\"text-align: Center;\"><span class=\"Bold\">Kapitel 9</span></p>\r\n      <p class=\"TekstV\" style=\"text-align: Center;\"><span class=\"Bold\">Fradrag for andre indtægter m.v.</span></p>\r\n      <p class=\"TekstV\"><span class=\"Bold\">§ 35.</span> Feriegodtgørelse, der udbetales som et engangsbeløb i henhold til ferielovens § 30, stk. 1, i perioden med efterløn eller inden for 3 måneder før overgang til efterløn, skal medføre fradrag i efterlønnen.</p>\r\n      <p class=\"TekstV\"><span class=\"Italic\">Stk. 2.</span> …</p>\r\n      <p class=\"TekstV\"><span class=\"Bold\">Ferielov, jf. lovbekendtgørelse nr. 407 af 28. maj 2004</span></p>\r\n      <p class=\"TekstV\"><span class=\"Bold\">§ 30.</span> Feriegodtgørelse for tidligere og løbende optjeningsår udbetales til lønmodtageren af arbejdsgiveren, FerieKonto eller den, der i medfør af § 31 administrerer feriegodtgørelsen,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> hvis lønmodtageren forlader arbejdsmarkedet af alders- eller helbredsmæssige årsager, eller</p>\r\n        <p class=\"Liste1\"><span class=\"Liste1Nr\" id=\"\">2)</span> hvis lønmodtageren fratræder i forbindelse med flytning til udlandet og framelder sig Det Centrale Personregister.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> …</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/12/2009"
        },
        {
            "displayName": "Accession",
            "displayValue": "W20091000425"
        },
        {
            "displayName": "Entydig dokumentidentifikation",
            "displayValue": "BE003896"
        },
        {
            "displayName": "Dato for indlæggelse",
            "displayValue": "29/12/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10004"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "19/06/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5100538-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}