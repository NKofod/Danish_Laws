{
    "id": 46580,
    "title": "Bekendtgørelse om tilskud efter sygesikringsloven til tandpleje",
    "documentTypeId": "60",
    "isSagsforlobPeriodValid": false,
    "shortName": "BEK nr 1029 af 15/12/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om tilskud efter  \r\n\r\n sygesikringsloven til tandpleje </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 8 i lov om offentlig sygesikring, jf. lovbekendtgørelse nr.  \r\n\r\n 490 af 21. juli 1986, som ændret senest ved lov nr. 449 af 30. juni 1993,  \r\n\r\n fastsættes efter forhandling med Sundhedsstyrelsen følgende: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Den offentlige sygesikring yder tilskud til  \r\n\r\n forebyggende og behandlende tandpleje. Tilskud ydes til diagnostisk og  \r\n\r\n forebyggende grundydelse, klinisk undersøgelse, tandrensning, kombineret  \r\n\r\n klinisk undersøgelse og tandrensning, individuel forebyggende behandling af  \r\n\r\n caries og gingivitis samt fluorbehandling af initial caries, kontrol efter  \r\n\r\n forebyggelse, tandfyldning (med anvendelse af glasionomer, amalgam eller  \r\n\r\n plast som fyldningsmateriale), rodbehandling og rodfyldning, tandudtrækning  \r\n\r\n under lokalbedøvelse, almindelig parodontalbehandling, udvidet  \r\n\r\n parodontalbehandling, kontrol efter parodontalbehandling, nødvendig  \r\n\r\n guldfyldning, operativ fjernelse af tænder, rodspidser og mindre cyster samt  \r\n\r\n kirurgisk parodontalbehandling. </P>  \r\n\r\n<P CLASS=STK> <I>Stk. 2. </I> Nærmere specifikation af de enkelte  \r\n\r\n tandbehandlinger fremgår af den af sundhedsministeren i henhold til  \r\n\r\n sygesikringslovens § 26 godkendte overenskomst mellem Sygesikringens  \r\n\r\n Forhandlingsudvalg og Dansk Tandlægeforening. </P>  \r\n\r\n<P CLASS=STK> <I>Stk. 3. </I> Tilskud ydes ikke til tandregulering og  \r\n\r\n tandprotetik. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Undtaget er børn og unge, som er omfattet af det  \r\n\r\n lovpligtige tilbud om kommunal tandpleje, og personer der modtager tandpleje  \r\n\r\n efter tandplejelovens § 4. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Sygesikringen yder ikke tilskud til tandlægens  \r\n\r\n ydelser til sig selv eller sin ægtefælle. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Sygesikringen yder tilskud på 40 pct. af de i  \r\n\r\n godkendt overenskomst fastsatte betalingstakster til gruppe 1-sikrede, jf.  \r\n\r\n dog stk. 2 og 3. Ved nødvendig guldfyldning ydes et tilskud, der svarer til  \r\n\r\n sygesikringens betaling for amalgamfyldning. Ved fyldning med plastmateriale  \r\n\r\n eller glasionomer ydes et tilskud på 56,49 kr. Ved operativ fjernelse af  \r\n\r\n tænder, rodspidser og mindre cyster ydes et tilskud på 90 kr. pr. operativt  \r\n\r\n indgreb. Til kirurgisk parodontalbehandling ydes et tilskud på 119,48 kr. De  \r\n\r\n anførte beløb reguleres i henhold til de i godkendt overenskomst fastsatte  \r\n\r\n regler. </P>  \r\n\r\n<P CLASS=STK> <I>Stk. 2. </I> Til den diagnostiske og forebyggende  \r\n\r\n grundydelse, individuel forebyggende behandling af caries og gingivitis samt  \r\n\r\n fluorbehandling af initial caries samt til kontrol efter forebyggelse yder  \r\n\r\n sygesikringen et tilskud på 65 pct. af de i godkendt overenskomst fastsatte  \r\n\r\n betalingstakster til gruppe 1-sikrede. </P>  \r\n\r\n<P CLASS=STK> <I>Stk. 3. </I> Til klinisk undersøgelse, tandrensning og  \r\n\r\n kombineret klinisk undersøgelse og tandrensning yder sygesikringen tilskud på  \r\n\r\n 45 pct. For personer i alderen 18-25 år yder sygesikringen et tilskud på 65  \r\n\r\n pct. til klinisk undersøgelse og 50 pct. til kombineret klinisk undersøgelse  \r\n\r\n og tandrensning. Tilskuddene beregnes på grundlag af de i godkendt  \r\n\r\n overenskomst fastsatte betalingstakster til gruppe 1-sikrede. </P>  \r\n\r\n<P CLASS=STK> <I>Stk. 4. </I> Tilskud ydes med samme beløb til sikringsgruppe  \r\n\r\n 1 og 2. Tilskud til personer i sikringsgruppe 1 er dog betinget af, at de  \r\n\r\n søger en tandlæge, der har tilsluttet sig en godkendt overenskomst indgået  \r\n\r\n mellem den offentlige sygesikring og tandlægerne. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Såvel gruppe 1-sikrede som gruppe 2-sikrede  \r\n\r\n betaler direkte til tandlægen den andel, det påhviler patienten at betale.  \r\n\r\n Ved tandlægehjælp, der ikke udføres på tandlægens klinik eller som udføres  \r\n\r\n uden for tandlægens sædvanlige behandlingstid, betaler patienten de tillæg,  \r\n\r\n der er fastsat i overenskomsten uden tilskud fra sygesikringen. </P>  \r\n\r\n<P CLASS=STK> <I>Stk. 2. </I> Tilskud til gruppe 2-sikrede, der søger  \r\n\r\n tandlæge, der ikke har tilsluttet sig overenskomsten, ydes af det sociale  \r\n\r\n udvalg ved fremsendelse af kvitteret og specificeret regning. I intet  \r\n\r\n tilfælde ydes mere end regningens beløb. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Personer, der ifølge internationale aftaler  \r\n\r\n sidestilles med gruppe 1-sikrede eller gruppe 2-sikrede samt disse personers  \r\n\r\n børn under 18 år, har under midlertidigt ophold her i landet ret til  \r\n\r\n tandlægehjælp i samme omfang som henholdsvis gruppe 1-sikrede og gruppe  \r\n\r\n 2-sikrede. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Bekendtgørelsen træder i kraft den 1. januar  \r\n\r\n 1994. Samtidig ophæves bekendtgørelse nr. 863 af 15. december 1989 om tilskud  \r\n\r\n efter sygesikringsloven til tandpleje. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Sundhedsministeriet, den 15. december  \r\n\r\n 1993 </I> </P>  \r\n\r\n<P CLASS=UNDERSKREVET-AF ALIGN=CENTER>Torben Lund </P>  \r\n\r\n<P CLASS=MINISTER ALIGN=RIGHT>/ Ulla Kallestrup </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/1993"
        },
        {
            "displayName": "Accession",
            "displayValue": "B19930102905"
        },
        {
            "displayName": "Entydig dokumentidentifikation",
            "displayValue": "CM005314"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "07/05/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1029"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "15/12/1993"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundhedsmin. 3. kt. j.nr. 93-110-10"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}