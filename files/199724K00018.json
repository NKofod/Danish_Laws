{
    "id": 108497,
    "title": "1997 BTL 18   BETÆNKNING OVER FORSLAG TIL LOV OM ÆNDRING AF LOV OM MILJØBESKYTTELSE   (TILSKUD TIL RENERE PRODUKTER M.V.)    NR L 18 1997-98. 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1997/2 BTL 18",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 18 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om miljøbeskyttelse  \r\n\r\n (Tilskud til renere produkter m.v.) <BR>  \r\n\r\n Nr L 18 1997-98. 2. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19980506 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til miljø- og energiministeren, som denne har besvaret skriftligt.  \r\n\r\n Nogle af udvalgets spørgsmål er tillige med miljø- og energiministerens  \r\n\r\n besvarelse heraf optrykt som bilag til betænkningen. </P>  \r\n\r\n<P>Der er af miljø- og energiministeren og af et mindretal stillet  \r\n\r\n ændringsforslag, hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af Dansk  \r\n\r\n Folkepartis og Enhedslistens medlemmer) lovforslaget til <I> vedtagelse</I>  \r\n\r\n med de af miljø- og energiministeren stillede ændringsforslag. </P>  \r\n\r\n<P>Et mindretal inden for flertallet (Venstres og Det Konservative  \r\n\r\n Folkepartis medlemmer af udvalget) finder generelt, at dyre og bureaukratiske  \r\n\r\n tilskudsordninger skal begrænses, men kan støtte lovforslaget, da det på en  \r\n\r\n række områder indebærer forbedringer og præciseringer af den gældende lov.  \r\n\r\n</P>  \r\n\r\n<P>Venstre og Det Konservative Folkeparti er betænkelige ved lovforslagets  \r\n\r\n bemyndigelse til ministeren om at nedsætte et eller flere råd, men hæfter sig  \r\n\r\n ved ministerens besvarelse af spørgsmål 3 om, at der ikke p.t. er nogle  \r\n\r\n planer om at benytte bemyndigelsen til at oprette flere råd end det i  \r\n\r\n lovforslagets bemærkninger omtalte Miljøråd for renere produkter. </P>  \r\n\r\n<P>Venstre og Det Konservative Folkeparti hæfter sig endvidere ved  \r\n\r\n ministerens besvarelse af spørgsmål 2, hvor det fastslås, at tilskuddet ikke  \r\n\r\n udelukkende skal gives til projekter, der sigter mod at øge  \r\n\r\n genbrugsprocenten, og at tilskudsordningen således rummer en bred mulighed  \r\n\r\n for at yde tilskud til projekter, der nedsætter miljøbelastningen fra  \r\n\r\n håndtering af affald. </P>  \r\n\r\n<P>Mindretallet har sympati for lovforslagets generelle intention om at  \r\n\r\n støtte små og mellemstore virksomheder, så de nemmere kan søge tilskud til  \r\n\r\n miljømærkning. Samtidig har mindretallet forståelse for de større  \r\n\r\n virksomheders bekymring over den forskelsbehandling, der ligger i, at kun små  \r\n\r\n og mellemstore virksomheder kan få tilskud. Venstre og Det Konservative  \r\n\r\n Folkeparti vil støtte den praksis, som miljø- og energiministeren har  \r\n\r\n iværksat. Også på dette område må det være vigtigt at få de størst mulige  \r\n\r\n miljøgevinster for pengene. </P>  \r\n\r\n<P>Et <I>mindretal</I> (Dansk Folkepartis medlem af udvalget) vil redegøre  \r\n\r\n for sin stilling til lovforslaget og ændringsforslagene ved 2. behandling.  \r\n\r\n</P>  \r\n\r\n<P>Et <I>andet mindretal</I> (Enhedslistens medlem af udvalget) indstiller  \r\n\r\n lovforslaget til <I>vedtagelse</I> med de stillede ændringsforslag. </P>  \r\n\r\n<P>Som udgangspunkt støtter mindretallet lovforslaget, idet det anses for  \r\n\r\n positivt, at støttemidler tildeles efter en samlet vurdering af  \r\n\r\n miljøeffekterne, hvilket er hovedindholdet i lovforslaget. Men lovforslaget  \r\n\r\n indeholder en række problemer. Derfor har mindretallet stillet en række  \r\n\r\n ændringsforslag til afhjælpning heraf. </P>  \r\n\r\n<P>Det største principielle problem i lovforslaget er, at staten som  \r\n\r\n sædvanlig har for vane at yde støtte uden at stille nogle samfundsmæssigt  \r\n\r\n betingede modydelser og sikre en samfundsmæssig nyttiggørelse af  \r\n\r\n støtteordningen. Resultatet af en sådan praksis bliver, at en række  \r\n\r\n skatteydermidler kapitaliseres i private lommer. Mindretallet foreslår  \r\n\r\n derfor, at der i tilknytning til støtteordningen opbygges et fælles,  \r\n\r\n demokratisk videnscenter, hvor erfaringer med renere teknologi inden for  \r\n\r\n f.eks. affald forbliver på fællesskabets hænder. Heri ligger, at resultater  \r\n\r\n og erfaringer, som opnås med offentlige støttemidler, også kommer  \r\n\r\n fællesskabet til gavn gennem en ikkekommerciel formidling af resultaterne.  \r\n\r\n</P>  \r\n\r\n<P>Mindretallet tager afstand fra, at staten understøtter den voldsomme  \r\n\r\n differentiering af grønne mærker i stedet for at satse på det mærke, som er  \r\n\r\n slået kraftigt an i forbrugerkredse, nemlig det økologiske, og udbygge dette  \r\n\r\n i en økologisk mærkningsstrategi. Derfor foreslår mindretallet, at  \r\n\r\n støtteordningen til dækning af meromkostninger i forbindelse med tildeling af  \r\n\r\n det europæiske eller det nordiske miljømærke udgår. </P>  \r\n\r\n<P>Endelig ønsker mindretallet, at det inden for støtteordningen til  \r\n\r\n affaldsprojekter præciseres, at tilskud her alene kan gives til projekter,  \r\n\r\n som fremmer det økologiske kredsløb. </P>  \r\n\r\n<P>Æ n d r i n g s f o r s l a g </P>  \r\n\r\n<P>Til § 1 </P>  \r\n\r\n<P>Af <I>miljø- og energiministeren,</I> tiltrådt af et <I>flertal</I>  \r\n\r\n (udvalget med undtagelse af DF): </P>  \r\n\r\n<P> <B>1)</B> I den under <I>nr. 2</I> foreslåede affattelse af <I>§ 54</I>  \r\n\r\n affattes <I>stk. 2</I>  således: </P>  \r\n\r\n<P> <I>&#187;Stk. 2.</I> Der kan gives tilskud på indtil 25 pct. af  \r\n\r\n projektomkostningerne til udviklingsaktiviteter, som er en konkretisering af  \r\n\r\n resultaterne af industriel forskning i en plan, et projekt eller en tegning  \r\n\r\n for nye produkter, produktionsmetoder eller tjenesteydelser, der er ændret  \r\n\r\n eller forbedret, uanset om de er bestemt til salg eller udnyttelse, herunder  \r\n\r\n skabelse af en første prototype, der ikke kan udnyttes kommercielt  \r\n\r\n (prækonkurrencestadiet).&#171; </P>  \r\n\r\n<P>Af et <I>mindretal</I> (EL): </P>  \r\n\r\n<P> <B>2)</B> I den under <I>nr. 2</I> forslåede affattelse af <I>§ 54</I>  \r\n\r\n indsættes efter stk. 6 som nyt stykke: </P>  \r\n\r\n<P> <I>&#187;Stk. 7.</I> Der oprettes et offentligt videnscenter, som har til  \r\n\r\n opgave at opsamle og formidle resultater og erfaringer inden for renere  \r\n\r\n teknologi på ikkekommerciel basis.&#171; </P>  \r\n\r\n<P>Af <I>miljø- og energiministeren,</I> tiltrådt af et <I>flertal</I>  \r\n\r\n (udvalget med undtagelse af DF): </P>  \r\n\r\n<P> <B>3)</B> I den under <I>nr. 3</I> foreslåede <I>§ 54 a</I> affattes  \r\n\r\n<I>stk. 1, 1. pkt.,</I>  således: </P>  \r\n\r\n<P>&#187;Tilskud til de i §§ 54 b, 54 c og 54 d anførte projekter kan ikke  \r\n\r\n overstige de af Europa-Kommissionen til enhver tid fast satte beløbsgrænser  \r\n\r\n for støtteordninger i Kommissionens meddelelser om støtteordninger, der ikke  \r\n\r\n skal anmeldes til Kommissionen, fordi støttebeløbet ikke antages at ville  \r\n\r\n medføre nogen mærkbar påvirkning af samhandelen og konkurrencen mellem  \r\n\r\n medlemslandene af Fællesskabet (de minimis-støtteordninger).&#171; </P>  \r\n\r\n<P>Af et <I>mindretal</I> (EL): </P>  \r\n\r\n<P> <B>4)</B> Den under <I>nr. 3</I> foreslåede <I>§ 54 c</I> udgår. </P>  \r\n\r\n<P>Den foreslåede § 54 d bliver herefter § 54 c. </P>  \r\n\r\n<P> <B>5)</B> I det under <I>nr. 3</I> foreslåede <I>§ 54 d, stk. 1, 1.  \r\n\r\n pkt.,</I> der bliver § 54 c, stk. 1, 1. pkt., indsættes efter  \r\n\r\n &#187;affaldsbortskaffelse&#171; ordene: &#187;, og som fremmer det  \r\n\r\n økologiske kredsløb&#171;. </P>  \r\n\r\n<P> <B>6)</B> I den under <I>nr. 9</I> foreslåede <I>§ 56 a</I> indsættes  \r\n\r\n efter stk. 1 som nyt stykke: </P>  \r\n\r\n<P> <I>&#187;Stk. 2.</I> Enhver, der modtager tilskud efter §§ 54-55, er  \r\n\r\n forpligtiget til at formidle resultater og erfaringer af tilskudsordningen  \r\n\r\n til det i § 54, stk. 7, omtalte videnscenter.&#171; </P>  \r\n\r\n<P>B e m æ r k n i n g e r </P>  \r\n\r\n<P>Til nr. 1 </P>  \r\n\r\n<P>Ændringsforslaget indeholder alene en sproglig præcisering. </P>  \r\n\r\n<P>Til nr. 2 </P>  \r\n\r\n<P>Ændringsforslaget indebærer, at der oprettes et offentligt videnscenter,  \r\n\r\n hvis opgave det er at opsamle og formidle resultater og erfaringer inden for  \r\n\r\n renere teknologi på ikkekommerciel basis. Modtagere af tilskud skal være  \r\n\r\n forpligtet til løbende at videregive opnåede resultater og erfaringer til  \r\n\r\n videnscentret. </P>  \r\n\r\n<P>Til nr. 3 </P>  \r\n\r\n<P>Ændringsforslaget indeholder alene en sproglig præcisering. </P>  \r\n\r\n<P>Til nr. 4 </P>  \r\n\r\n<P>Ændringsforslaget medfører, at det ikke er muligt at få tilskud til  \r\n\r\n dækning af meromkostninger i forbindelse med tildeling af det europæiske  \r\n\r\n eller det nordiske miljømærke. </P>  \r\n\r\n<P>Til nr. 5 </P>  \r\n\r\n<P>Med ændringsforslaget præciseres det, at tilskud til affaldsprojekter  \r\n\r\n alene kan gives til projekter, som fremmer det økologiske kredsløb. </P>  \r\n\r\n<P>Til nr. 6 </P>  \r\n\r\n<P>Med ændringsforslaget forpligtiges enhver, der modtager tilskud efter §§  \r\n\r\n 54-55, til at videregive resultater og erfaringer af tilskudsordningen  \r\n\r\n løbende til videnscentret. </P>  \r\n\r\n<P> <I>Pernille Blach Hansen (S) Inger Bierbaum (S) Martin Glerup (S) Lis  \r\n\r\n Greibe (S) Anne-Marie Meldgaard (S) Steen Gade (SF)</I> fmd <I> . Sonja  \r\n\r\n Albrink (CD) Vibeke Peschardt (RV) Søren Kolstrup (EL) Hans Christian Schmidt  \r\n\r\n (V) Bodil Thrane (V) Jørgen Winther (V) Jens Vibjerg (V) Henriette Kjær  \r\n\r\n (KF)</I> nfmd <I>. Frank Dahlgaard (KF) Svend Aage Fauerholdt (DF) Ole M.  \r\n\r\n Nielsen (KRF)</I>  </P>  \r\n\r\n<P>Fremskridtspartiet havde ikke medlemmer i udvalget. </P>  \r\n\r\n<P> <B>Bilag</B>  </P>  \r\n\r\n<P> <B>Nogle af udvalgets spørgsmål tillige med miljø- og energiministerens  \r\n\r\n besvarelse heraf</B>  </P>  \r\n\r\n<P> <I>Spørgsmål 2:</I>  </P>  \r\n\r\n<P>Ministeren bedes kommentere høringssvaret fra DAKOFA/Carl Bro A/S, særligt  \r\n\r\n indvendingerne over for den snævre definition af affaldsopgaven. </P>  \r\n\r\n<P> <I>Svar:</I>  </P>  \r\n\r\n<P>Jeg har forelagt spørgsmålet for Miljøstyrelsen, der oplyser følgende:  \r\n\r\n</P>  \r\n\r\n<P>&#187;Carl Bro as/DAKOFA har i et høringssvar af 6.10.1997 givet  \r\n\r\n kommentarer til lovforslag L 67 med hensyn til § 54, hvoraf det fremgår, at  \r\n\r\n den indledende bemærkning til § 54 synes lidt snæver: &#187;Nedsættelsen af  \r\n\r\n miljøbelastningen skal ske gennem fremme af renere teknologi eller  \r\n\r\n genanvendelse.&#171; </P>  \r\n\r\n<P>Det er ikke intentionen med tilskudsdimensionen for affald og  \r\n\r\n genanvendelse, at der udelukkende kan gives tilskud til projekter, der sigter  \r\n\r\n mod at øge genbrugsprocenten, som der ytres bekymring for i høringssvaret.  \r\n\r\n Tilskudsmulighederne bygger inden for affald og genanvendelsesområdet videre  \r\n\r\n på den eksisterende tilskudsordning. Tilskudsordningen rummer således fortsat  \r\n\r\n en bred mulighed for at yde tilskud til projekter, der nedsætter  \r\n\r\n miljøbelastningen fra håndtering af affald. </P>  \r\n\r\n<P>Det vil inden for den nye tilskudsordning efter §§ 54 og 54 d således  \r\n\r\n fortsat være muligt at yde tilskud til projekter, der fremmer en mere  \r\n\r\n kvalitativ genanvendelse, en mere miljøvenlig indsamling, renere  \r\n\r\n slutprodukter ved forbrænding og en sikrere deponering, som der efterspørges  \r\n\r\n i høringssvaret.' </P>  \r\n\r\n<P> <I>Spørgsmål 3:</I>  </P>  \r\n\r\n<P>Ministeren bedes oplyse, hvad formuleringen i § 56, stk. 1, om, at  \r\n\r\n ministeren kan nedsætte et eller flere råd, dækker over. Hvilke råd er der  \r\n\r\n tale om ud over det i bemærkningerne nævnte Råd vedrørende genanvendelse og  \r\n\r\n mindre forurenende teknologi, og hvilke arbejdsopgaver skal rådene have? </P>  \r\n\r\n<P> <I>Svar:</I>  </P>  \r\n\r\n<P>Jeg har forelagt spørgsmålet for Miljøstyrelsen, der oplyser følgende:  \r\n\r\n</P>  \r\n\r\n<P>&#187;Det foreslås, at ministerens bemyndigelse til at nedsætte et eller  \r\n\r\n flere råd videreføres uændret i forhold til den eksisterende hjemmel i  \r\n\r\n miljøbeskyttelseslovens § 56. Der er ikke p.t. nogle planer om at benytte  \r\n\r\n bemyndigelsen til at oprette flere råd end det i lovforslagets bemærkninger  \r\n\r\n omtalte Miljøråd for renere produkter. </P>  \r\n\r\n<P>Det bemærkes, at den kommende nedsættelse af produktområdepaneler, som  \r\n\r\n bl.a. er omtalt i Miljøstyrelsens redegørelse om den produktorienterede  \r\n\r\n miljøindsats fremsendt til udvalget den 16. februar 1998, ikke er et råd i  \r\n\r\n lovens forstand.&#171; </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 1997/2 LF 18",
            "stateLabel": "Vedtaget",
            "references": [
                {
                    "shortName": "1997/2 LSF 18",
                    "title": "1997 LSF 18   FORSLAG TIL LOV OM ÆNDRING AF LOV OM MILJØBESKYTTELSE(* 1) (TILSKUD TIL   RENERE PRODUKTER M.V.) ",
                    "presentationName": "Lovforslag som fremsat",
                    "documentTypeId": 400,
                    "documentId": 111118,
                    "eliUri": "/eli/ft/199722K00018",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/lovforslag_oversigtsformat/L18.htm"
                },
                {
                    "shortName": "1997/2 BTL 18",
                    "title": "1997 BTL 18   BETÆNKNING OVER FORSLAG TIL LOV OM ÆNDRING AF LOV OM MILJØBESKYTTELSE   (TILSKUD TIL RENERE PRODUKTER M.V.)    NR L 18 1997-98. 2. SAMLING ",
                    "presentationName": "Betænkning  over lovforslag",
                    "documentTypeId": 420,
                    "documentId": 108497,
                    "eliUri": "/eli/ft/199724K00018",
                    "externalLink": ""
                },
                {
                    "shortName": "LOV nr 408 af 26/06/1998",
                    "title": "Lov om ændring af lov om miljøbeskyttelse (* 1) (Tilskud til renere produkter m.v.)",
                    "presentationName": "Ændringslov",
                    "documentTypeId": 20,
                    "documentId": 87557,
                    "eliUri": "/eli/lta/1998/408",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/06/1998"
        },
        {
            "displayName": "Accession",
            "displayValue": "199724K00018"
        },
        {
            "displayName": "Entydig dokumentidentifikation",
            "displayValue": "CL008541"
        },
        {
            "displayName": "Dato for førstegangsindlæggelse",
            "displayValue": "02/06/1998"
        },
        {
            "displayName": "Dato for indlæggelse",
            "displayValue": "02/06/1998"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "18"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}