{
    "id": 33609,
    "title": "Lommepenge - umyndiggjort plejehjemsbeboer - modregning i opholdsbetaling. (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19099 af 29/05/1985",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En værge for umyndiggjort plejehjemsbeboer fandtes ikke at have været  \r\n\r\n beføjet til at træffe aftale med det sociale udvalg om, at pågældendes beløb  \r\n\r\n til personlige fornødenheder skulle modregnes i opholdsbetalingen på  \r\n\r\n plejehjemmet. Beløbet til personlige fornødenheder skulle udbetales til  \r\n\r\n plejehjemsbeboeren. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lommepenge - umyndiggjort plejehjemsbeboer -  \r\n\r\n modregning i opholdsbetaling. (* 1) (* 3) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>En nu afdød plejehjemsbeboer var på grund af alderdomssvækkelse  \r\n\r\n umyndiggjort i såvel formueretlig som personlig henseende. </P>  \r\n\r\n<P>På grund af formueindtægter betalte hun for plejehjemsopholdet ud over den  \r\n\r\n del af folkepensionen, der var inddraget til dette formål. </P>  \r\n\r\n<P>Afdødes værge havde indgået aftale med det sociale udvalg om, at  \r\n\r\n lommepengebeløbet kunne modregnes i opholdsbetalingen. Værgen sendte derefter  \r\n\r\n på anmodning fra plejehjemmet penge til afdødes personlige fornødenheder,  \r\n\r\n herunder til dækning af udgifter til blomster, damefrisør og lignende. </P>  \r\n\r\n<P>Plejehjemmet fandt denne ordning upraktisk og ønskede lommepengebeløbet  \r\n\r\n udbetalt til sig for at kunne disponere over det på beboerens vegne og  \r\n\r\n ligeledes spare op til større ting. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet fandt, at det sociale udvalg ikke havde været berettiget  \r\n\r\n til at lade beløbende til personlige fornødenheder indgå i opholdsbetalingen.  \r\n\r\n</P>  \r\n\r\n<P>Amtsankenævnet fandt, at beløbet til personlige fornødenheder skulle  \r\n\r\n udbetales til plejehjemmet, der herefter kunne disponere over dette.  \r\n\r\n Amtsankenævnet henviste i sin afgørelse til en udtalelse fra  \r\n\r\n socialministeriet, hvorefter adgangen i pkt. 120 i socialministeriets  \r\n\r\n cirkulære af 29. marts 1976 til at aftale modregning i lommepengebeløbet til  \r\n\r\n delvis dækning af opholdsbetalingen ikke var til stede i tilfælde, hvor en  \r\n\r\n plejehjemsbeboer var umyndiggjort. Det sociale udvalg kunne således ikke  \r\n\r\n aftale med den umyndiggjortes værge, at lommepengebeløbet skulle modregnes i  \r\n\r\n opholdsbetalingen. Når der, som i det foreliggende tilfælde, var tale om en  \r\n\r\n plejehjemsbeboer, der såvel formueretligt som personligt var umyndiggjort,  \r\n\r\n kunne lommepengebeløbet i stedet udbetales til plejehjemmet, der så kunne  \r\n\r\n disponere på beboerens vegne, eller ligefrem lade beløbet indgå i en samlet  \r\n\r\n pulje til fælles foranstaltninger (udflugter, fester m.v.) </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af afdødes værge. Værgen anførte, at når en person er  \r\n\r\n beskikket som værge, bør denne ikke overlade hvervet til andre personer eller  \r\n\r\n institutioner. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Justitsministeriet henviste på forespørgsel fra ankestyrelsen til, at  \r\n\r\n værgen ifølge myndighedslovens § 45 bestyrer den umyndinges formue og handler  \r\n\r\n på hans vegne i retsforhold vedrørende formuen, for så vidt ikke andet  \r\n\r\n særligt er bestemt. Efter justitsministeriets opfattelse kan der anses at  \r\n\r\n være truffet anden bestemmelse for så vidt angår det beløb, der udbetales til  \r\n\r\n plejehjemsbeboere til personlige fornødenheder. Justisministeriet finder, at  \r\n\r\n der er tilstrækkelig hjemmel hertil i beløbets formå, og den umyndiggjorte må  \r\n\r\n da selv disponere over beløbet. Det er efter justitsministeriets opfattelse  \r\n\r\n uden betydning, at den pågældende er umyndiggjort i såvel formueretlig som  \r\n\r\n personlig henseende. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 84. Socialministeriets cirkulære af 29. marts 1976 om  \r\n\r\n institutioner under kommunerne og visse særlige plejehjem, pkt. 120. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder at måtte henholde sig til justitsministeriets  \r\n\r\n udtalelse. </P>  \r\n\r\n<P>Ankestyrelsen finder herefter ikke, at værgen har været beføjet til at  \r\n\r\n træffe aftale med det sociale udvalg om, at plejehjemsbeboerens beløb til  \r\n\r\n personlige fornødenheder skulle modregnes i betalingen for hendes ophold på  \r\n\r\n plejehjem. </P>  \r\n\r\n<P>På dette punkt tiltræder ankestyrelsen således amtsankenævnets afgørelse.  \r\n\r\n</P>  \r\n\r\n<P>I overensstemmelse med justitsministeriets udtalelse finder ankestyrelsen  \r\n\r\n derimod ikke, at beløb til personlige fornødenheder skulle udbetales til  \r\n\r\n plejehjemmet, men til pågældende selv. </P>  \r\n\r\n<P>Ankestyrelsen ændrer således på dette punkt amtsankenævnets afgørelse.  \r\n\r\n</P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden august 1995.",
        "(* 2) Dagældende retsforskrift: Lbk nr. 829 af 01/10/1992, § 84.",
        "(* 1) Offentliggjort af Socialstyrelsen i SM O-046-85 12/08/85."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19851909925"
        },
        {
            "displayName": "Entydig dokumentidentifikation",
            "displayValue": "CA001537"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19099"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "29/05/1985"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20577-84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}