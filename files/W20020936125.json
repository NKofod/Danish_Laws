{
    "id": 1402,
    "title": "Kendelse fra Pressenævnet i sag nr. 57/2002",
    "documentTypeId": "240",
    "isSagsforlobPeriodValid": true,
    "shortName": "KEN nr 9361 af 19/06/2002",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Klageren klagede over, at internetavisen skrev, at klager skulle have  \r\n\r\n deltaget i &quot;&aelig;de- og drukgildet i festforeningen Venstre i  \r\n\r\n Farum&quot;, uden at han var blevet forelagt denne oplysning.</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 57/2002</P>  \r\n\r\n</FONT>  \r\n\r\n<P ALIGN=\"JUSTIFY\">[En mand   K] har klaget til Pressen&aelig;vnet over en  \r\n\r\n artikel bragt i B.T.&#146;s internetavis den 13. maj 2002, idet han mener, at  \r\n\r\n god presseskik er tilsidesat. </P>  \r\n\r\n<P ALIGN=\"JUSTIFY\">Artiklen med overskriften &quot;<B>Tilsynsr&aring;d ser  \r\n\r\n p&aring; druk- og &aelig;degilde</B>&quot; havde f&oslash;lgende indhold:</P>  \r\n\r\n<P ALIGN=\"JUSTIFY\">&quot;&AElig;de- og drukgildet i festforeningen Venstre i  \r\n\r\n Farum og de politiske st&oslash;ttepartier skal ikke betales af skatteyderne,  \r\n\r\n men af dem, der har deltaget i orgiet. Det vil blandt andre sige borgmester  \r\n\r\n  Peter  Brixtofte, folketingsmedlem for Venstre,  Flemming  Oppfeldt,  \r\n\r\n afdelingschef i Forbrugerr&aring;det  Hans  Carl  Nielsen (S),  \r\n\r\n forbundsformand [K] (S) og advokaten  Per  Edr&eacute;n (K).</P>  \r\n\r\n<P ALIGN=\"JUSTIFY\">En Farum-borger,  S&oslash;ren  Lester, skrev i g&aring;r  \r\n\r\n til Tilsynsr&aring;det for Frederiksborg Amt. Han vil have r&aring;det til at  \r\n\r\n anl&aelig;gge erstatningssag mod de byr&aring;dsmedlemmer, der har  \r\n\r\n v&aelig;ret med til at solde skattekroner op.</P>  \r\n\r\n<P ALIGN=\"JUSTIFY\">&quot;Jeg er dybt rystet over det voldsomme og  \r\n\r\n ekstravagante forbrug, der har fundet sted p&aring; kommunens regning,&quot;  \r\n\r\n siger  S&oslash;ren  Lester, der bor t&aelig;t p&aring; Farum Park.</P>  \r\n\r\n<P ALIGN=\"JUSTIFY\">I g&aring;r sagde tidligere stiftamtmand  Henning  \r\n\r\n  Str&oslash;m til B.T., at Venstreflertallets eventyrlige svineri med  \r\n\r\n skattekroner i titusindvis for mad og drikke til gruppem&oslash;derne giver  \r\n\r\n grundlag for at kr&aelig;ve, at de skal betale pengene tilbage til  \r\n\r\n kommunen.</P>  \r\n\r\n<P ALIGN=\"JUSTIFY\">Det fik  S&oslash;ren  Lester til at s&aelig;tte sig til  \r\n\r\n computeren og skrive til Tilsynsr&aring;det for at bede r&aring;det  \r\n\r\n g&oslash;re brug af sin bef&oslash;jelse i styrelsesloven til at kr&aelig;ve  \r\n\r\n erstatning af byr&aring;dsmedlemmerne for at have p&aring;f&oslash;rt  \r\n\r\n kommunen et tab &quot;ved at organisere og deltage i de overdrevne, og i  \r\n\r\n mange tilf&aelig;lde kommunen uvedkommende, arrangementer.&quot; </P>  \r\n\r\n<P ALIGN=\"JUSTIFY\">Klageren har anf&oslash;rt, at indklagede mod bedre  \r\n\r\n vidende har givet udtryk for, at han har deltaget i druk- og &aelig;degilde  \r\n\r\n p&aring; Farum-borgernes regning. Oplysningen er i strid med sandheden, og  \r\n\r\n indklagede har ikke kontaktet klager for at forel&aelig;gge oplysningen eller  \r\n\r\n p&aring; anden m&aring;de s&oslash;gt at f&aring; kontrolleret, om  \r\n\r\n oplysningen var rigtig. De af indklagede fremlagte regninger giver ikke  \r\n\r\n p&aring; nogen m&aring;de dokumentation for klagers deltagelse. </P>  \r\n\r\n<P ALIGN=\"JUSTIFY\">Klageren har s&aelig;rligt om sin deltagelse oplyst, at  \r\n\r\n han har deltaget i det m&oslash;de, som den af indklagede fremlagte regning  \r\n\r\n af 25. oktober 2001 vedr&oslash;rer. Klager deltog fra kl. ca. 15.00 til kl.  \r\n\r\n ca. 17.30, hvorfor han kan tilbagevise, at han skulle have drukket og spist  \r\n\r\n for 2.000 kr. Hvad ang&aring;r de &oslash;vrige bilag, kan klager ikke  \r\n\r\n genkende at skulle have deltaget i de n&aelig;vnte arrangementer. Klager har  \r\n\r\n deltaget i m&oslash;der med beskedne bespisninger efter  \r\n\r\n byr&aring;dsm&oslash;der og i forbindelse med budgetm&oslash;der, men det kan  \r\n\r\n ikke f&oslash;re til, at indklagede uden forudg&aring;ende kontakt til klager  \r\n\r\n eller dokumentation kan tillade sig at s&aelig;tte klager ind i en omtale af  \r\n\r\n den karakter, som indklagede har gjort.</P>  \r\n\r\n<P ALIGN=\"JUSTIFY\">Klageren har endelig anf&oslash;rt, at artiklen og dens  \r\n\r\n fremtr&aelig;den i sin kontekst er en ubef&oslash;jet kr&aelig;nkelse af  \r\n\r\n klagers person og hans omd&oslash;mme som deltager i det politiske liv.</P>  \r\n\r\n<P ALIGN=\"JUSTIFY\">Indklagede har bestridt at have handlet i strid med god  \r\n\r\n presseskik ved at bringe den p&aring;klagede oplysning.</P>  \r\n\r\n<P ALIGN=\"JUSTIFY\">Indklagede har oplyst, at artiklen er baseret p&aring;  \r\n\r\n bilagsmateriale modtaget fra Farum Kommune. Klager var indtil udgangen af  \r\n\r\n 2001 medlem af byr&aring;det for Farum Kommune. Det fremg&aring;r af faktura  \r\n\r\n nr. 202444 fra Restaurant Brdr. Ox i Farum, at klager den 25. oktober 2001  \r\n\r\n sammen med fire andre personer, herunder  Peter  Brixtofte, deltog i et  \r\n\r\n &quot;arrangement&quot; til en samlet pris af 9.585 kr. Det m&aring; antages,  \r\n\r\n at hver af deltagerne i arrangementet gennemsnitligt har spist og drukket for  \r\n\r\n knap 2.000 kr. Af de &oslash;vrige fakturaer fremg&aring;r, at der efter  \r\n\r\n byr&aring;dsm&oslash;der og budgetm&oslash;der for betydelige bel&oslash;b er  \r\n\r\n afholdt tilsvarende arrangementer. Der er tilsvarende holdt m&oslash;der  \r\n\r\n mellem Socialdemokratiet, Venstre og Det Konservative Folkeparti. Bortset fra  \r\n\r\n faktura nr. 202444 fremg&aring;r det ikke direkte af fakturaerne i hvilket  \r\n\r\n omfang, klager har deltaget. Klager har imidlertid umiddelbart, efter  \r\n\r\n artiklen blev offentliggjort, over for indklagede telefonisk tilkendegivet,  \r\n\r\n at han har deltaget i budgetm&oslash;der og byr&aring;dsm&oslash;der med  \r\n\r\n tilh&oslash;rende middagsarrangementer p&aring; kommunens regning. Det  \r\n\r\n m&aring; s&aring;ledes kunne l&aelig;gges til grund, at det er korrekt, at  \r\n\r\n klager har deltaget i bekostelige arrangementer p&aring; kommunens  \r\n\r\n regning.</P>  \r\n\r\n<P ALIGN=\"JUSTIFY\">Indklagede har anf&oslash;rt, at p&aring; grund af det  \r\n\r\n bilagsmateriale, som indklagede var i besiddelse af, og p&aring; baggrund af  \r\n\r\n den langvarige medieomtale af forholdene omkring Farum byr&aring;d var  \r\n\r\n oplysningen om, at klager har deltaget i bespisning p&aring; kommunens  \r\n\r\n regning, ikke af en s&aring;dan karakter, at den burde have v&aelig;ret  \r\n\r\n forelagt for klager, inden artiklen blev bragt. Oplysningens rigtighed  \r\n\r\n m&aring; efter de fremlagte bilag anses for utvivlsom.</P>  \r\n\r\n<P ALIGN=\"JUSTIFY\">Indklagede har s&aelig;rligt om anvendelsen af udtrykkene  \r\n\r\n &quot;orgie&quot; og &quot;&aelig;de- og drukgilde&quot; bem&aelig;rket, at  \r\n\r\n den konkrete udformning af artiklerne er omfattet af mediernes redaktionelle  \r\n\r\n frihed. Anvendelsen m&aring; ses i sammenh&aelig;ng med de &oslash;vrige  \r\n\r\n oplysninger, der er fremkommet om forholdene i Farum Kommune.  \r\n\r\n Middagsarrangementer m.v., der for hver deltager koster omkring 2.000 kr.,  \r\n\r\n overstiger endvidere i v&aelig;sentlig grad, hvad der er s&aelig;dvanligt for  \r\n\r\n privatpersoner og passende kommunale arrangementer. Anvendelsen af udtrykkene  \r\n\r\n kan ikke anses for at udg&oslash;re en overtr&aelig;delse af god  \r\n\r\n presseskik.</P>  \r\n\r\n<P ALIGN=\"JUSTIFY\">Indklagede har endelig anf&oslash;rt, at indklagede  \r\n\r\n efterf&oslash;lgende har tilbudt klager at bringe en artikel, der bringer  \r\n\r\n hans syn p&aring; sagen, men klager har afsl&aring;et at medvirke dertil.  \r\n\r\n Indklagede har samtidig bem&aelig;rket, at sp&oslash;rgsm&aring;let om,  \r\n\r\n hvorvidt artiklen og dens fremtr&aelig;den i sin kontekst er en  \r\n\r\n ubef&oslash;jet kr&aelig;nkelse af klagers person og hans omd&oslash;mme som  \r\n\r\n deltager i det politiske liv, ikke er omfattet af de presseetiske regler.</P>  \r\n\r\n<P ALIGN=\"JUSTIFY\">I sagens behandling har f&oslash;lgende  \r\n\r\n n&aelig;vnsmedlemmer deltaget: Axel Kierkegaard, Aage Lundgaard, Kaare R.  \r\n\r\n Skou og Kirsten Dyregaard. </P>  \r\n\r\n<B><P ALIGN=\"JUSTIFY\">Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">Det fremg&aring;r af de vejledende regler for god  \r\n\r\n presseskik, at oplysninger, som kan v&aelig;re skadelige, kr&aelig;nkende  \r\n\r\n eller virke agtelsesforringende for nogen, skal efterpr&oslash;ves i  \r\n\r\n s&aelig;rlig grad, inden de bringes, f&oslash;rst og fremmest ved  \r\n\r\n forel&aelig;ggelse for den p&aring;g&aelig;ldende.</P>  \r\n\r\n<P ALIGN=\"JUSTIFY\">Pressen&aelig;vnet bem&aelig;rker indledningsvis, at  \r\n\r\n n&aelig;vnet ikke har mulighed for at efterpr&oslash;ve rigtigheden af det  \r\n\r\n p&aring;klagede udsagn.</P>  \r\n\r\n<P ALIGN=\"JUSTIFY\">N&aelig;vnet finder, at oplysningen om, at klager skulle  \r\n\r\n have deltaget i &quot;&aelig;de- og drukgildet i festforeningen Venstre i  \r\n\r\n Farum&quot; er skadelig og kr&aelig;nkende for klager. Uanset de i sagen  \r\n\r\n fremlagte fakturaer finder n&aelig;vnet   s&aelig;rligt henset til karakteren  \r\n\r\n om det om forholdene i Farum Kommune oplyste   , at indklagede forud for  \r\n\r\n offentligg&oslash;relsen burde have forelagt oplysningen for klager. Ved at  \r\n\r\n undlade dette har indklagede handlet i strid med god presseskik, og  \r\n\r\n n&aelig;vnet udtaler sin kritik.</P>  \r\n\r\n<P ALIGN=\"JUSTIFY\">I medf&oslash;r af medieansvarslovens § 49  \r\n\r\n p&aring;l&aelig;gges det herefter den ansvarshavende redakt&oslash;r af  \r\n\r\n B.T.´s internetavis at offentligg&oslash;re f&oslash;lgende:</P>  \r\n\r\n<P ALIGN=\"CENTER\">&quot;<B>Kendelse fra Pressen&aelig;vnet:</P>  \r\n\r\n</B>  \r\n\r\n<P ALIGN=\"JUSTIFY\">Den 13. maj 2002 bragte B.T.´s internetavis en omtale af  \r\n\r\n blandt andet tidligere byr&aring;dsmedlem [K]s deltagelse i  \r\n\r\n middagsarrangementer i Farum Kommune.</P>  \r\n\r\n<P ALIGN=\"JUSTIFY\">[K] har klaget til Pressen&aelig;vnet, idet han finder, at  \r\n\r\n god presseskik er tilsidesat.</P>  \r\n\r\n<P ALIGN=\"JUSTIFY\">Pressen&aelig;vnet finder, at oplysningen om, at klager  \r\n\r\n skulle have deltaget i &quot;&aelig;de- og drukgildet i festforeningen  \r\n\r\n Venstre i Farum&quot; er skadelig og kr&aelig;nkende for klager. Uanset de i  \r\n\r\n sagen fremlagte fakturaer finder n&aelig;vnet   s&aelig;rligt henset til  \r\n\r\n karakteren om det om forholdene i Farum Kommune oplyste   , at indklagede  \r\n\r\n forud for offentligg&oslash;relsen burde have forelagt oplysningen for  \r\n\r\n klager. Ved at undlade dette har indklagede handlet i strid med god  \r\n\r\n presseskik, og n&aelig;vnet udtaler sin kritik.</P>  \r\n\r\n<P ALIGN=\"CENTER\">K&oslash;benhavn, den 19. juni 2002.</P>  \r\n\r\n<P ALIGN=\"CENTER\">Axel Kierkegaard, Aage Lundgaard, Kaare R. Skou og Kirsten  \r\n\r\n Dyregaard.&quot;</P>  \r\n\r\n<I><P ALIGN=\"JUSTIFY\">Afsagt den 19. juni 2002.</P></I>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/07/2002"
        },
        {
            "displayName": "Accession",
            "displayValue": "W20020936125"
        },
        {
            "displayName": "Entydig dokumentidentifikation",
            "displayValue": "AA001891"
        },
        {
            "displayName": "Dato for indlæggelse",
            "displayValue": "30/07/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9361"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "19/06/2002"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "57/2002"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}