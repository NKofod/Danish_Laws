{
    "id": 47670,
    "title": "Cirkulæreskrivelse om fremsendelse af vejledning til rammeaftale om lokal amtskommunepulje til øget flexibilitet i lønfastsættelsen for amtskommunalt ansatte tjenestemænd i folkeskolen, tjenestemænd ved amtskommunale enkeltfagskurser og    tjenestemænd ved specialundervisning for voksne m.fl. (* 1) (Til alle amtsråd og Frederiksberg kommunalbestyrelse) ",
    "documentTypeId": "210",
    "isSagsforlobPeriodValid": false,
    "shortName": "CIS nr 16785 af 08/02/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om fremsendelse af vejledning  \r\n\r\n til rammeaftale om lokal amtskommunepulje til øget flexibilitet i  \r\n\r\n lønfastsættelsen for amtskommunalt ansatte tjenestemænd i folkeskolen,  \r\n\r\n tjenestemænd ved amtskommunale enkeltfagskurser og tjenestemænd ved  \r\n\r\n specialundervisning for voksne m.fl. (* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtsråd og Frederiksberg  \r\n\r\n kommunalbestyrelse) </P>  \r\n\r\n<BR>  \r\n\r\n<P>Hermed sendes til videre foranstaltning at eksemplar af &#187;Vejledning  \r\n\r\n til rammeaftale om lokal amtskommunepulje til øget fleksibilitet i  \r\n\r\n lønfastsættelsen for amtskommunalt ansatte tjenestemænd i folkeskolen,  \r\n\r\n tjenestemænd ved amtskommunale enkeltfagskurser og tjenestemænd ved  \r\n\r\n specialundervisning for voksne m.fl.&#171;, hvori som bilag 1 indgår  \r\n\r\n rammeaftalen af 4. december 1987 mellem Finansministeriet og Lærernes  \r\n\r\n Centralorganisation. </P>  \r\n\r\n<P>Opmærksomheden henledes på side 5 i vejledningen, hvoraf fremgår, at der  \r\n\r\n pr. 31. december 1988 skal foretages en opgørelse over anvendelsen af puljen,  \r\n\r\n jf. § 6 i rammeaftalen. Opgørelsen - jf. bilag 2 - skal indsendes til  \r\n\r\n Undervisningsministeriet senest den 15. januar 1989. </P>  \r\n\r\n<P>Det anbefales, at parterne så vidt muligt søger at afslutte  \r\n\r\n forhandlingerne om anvendelsen af puljen inden den 31. december 1988, idet de  \r\n\r\n centrale forhandlinger om eventuelt ubrugte puljemidler vil ske med  \r\n\r\n udgangspunkt i de opgørelser, der i overensstemmelse med overstående er  \r\n\r\n tilsendt Undervisningsministeriet. </P>  \r\n\r\n<P>Som bilag er optrykt § 45 i lov om tjenestemænd i staten, folkeskolen og  \r\n\r\n folkekirken i den affattelse, der følger af Finansministeriets  \r\n\r\n lovbekendtgørelse nr. 671 af 2. oktober 1986 som ændret ved lov nr. 885 af  \r\n\r\n 23. december 1987. </P>  \r\n\r\n<P>P. m. v. </P>  \r\n\r\n<P>e. b. </P>  \r\n\r\n<P>Susanne Boe </P>  \r\n\r\n<P>fm. </P>  \r\n\r\n<P>Bilag 1. </P>  \r\n\r\n<A NAME=\"\"P45\"\"></A>\r\n\r\n<DIV CLASS=PARAGRAPH ID=\"P45\">  \r\n\r\n<P CLASS=PARAB> <B>§ 45 </B> i lov om tjenestemænd i staten, folkeskolen og  \r\n\r\n folkekirken i den affattelse, der følger af Finansministeriets  \r\n\r\n lovbekendtgørelse nr. 671 af 2. oktober 1986 som ændret ved lov nr. 885 af  \r\n\r\n 23. december 1987 </P>  \r\n\r\n<P> § 45. Løn- og andre ansættelsesvilkår for tjenestemænd fastsættes ve </P>  \r\n\r\n<P>d aftale mellem finansministeren og de i § 49 nævnte  \r\n\r\n centralorganisationer. </P>  \r\n\r\n<P CLASS=STK> <I>Stk. 2. </I> Aftale, der alene angår ansættelsesvilkår for  \r\n\r\n tjenestemænd under et enkelt ministerium, kan dog efter nærmere bestemmelse  \r\n\r\n af finansministeren indgås af vedkommende minister. </P>  \r\n\r\n<P CLASS=STK> <I>Stk. 3. </I> Aftale om ansættelsesvilkår, der alene angår  \r\n\r\n tjenestemænd i folkeskolen, kan efter finansministerens nærmere bestemmelse  \r\n\r\n indgås af vedkommende (amts)kommunale myndighed i det omfang, indgåelse af  \r\n\r\n sådan aftale er led i opfyldelse af en i henhold til stk. 1 eller stk. 2  \r\n\r\n indgået aftale. </P>  \r\n\r\n<P CLASS=STK> <I>Stk. 4. </I> Aftaler efter stk. 1-3 kan dog ikke indgås om  \r\n\r\n forhold, der bestemmes ved lov eller i henhold til lov eller angår  \r\n\r\n forvaltningens opgaver, organisation eller personalebehov. </P>  \r\n\r\n</DIV>  \r\n\r\n<P>Bilag 2 </P>  \r\n\r\n<P> Vejledning til rammeaftale om lokal amtskommunepulje til øget  \r\n\r\n  fleksibilitet i lønfastsættelsen for amtskommunalt ansatte  tjenestemænd i  \r\n\r\n folkeskolen, tjenestemænd ved amtskommunale  enkeltfagskurser og tjenestemænd  \r\n\r\n ved specialundervisning for voksne mfl. </P>  \r\n\r\n<P> Indledning </P>  \r\n\r\n<P>Regeringen og de kommunale organisationer har ønsket, at lønfastsættelsen  \r\n\r\n i den offentlige sektor i større omfang skal være en integreret del af  \r\n\r\n personalepolitikken, dels ved at dele af lønfastsættelsen decentraliseres,  \r\n\r\n dels ved at lønnen til den enkelte medarbejder i højere grad afspejler den  \r\n\r\n individuelle indsats. </P>  \r\n\r\n<P>Under aftaleforhandlingerne i 1987 er der åbnet mulighed for etablering af  \r\n\r\n fleksible lønsystemer. Således er der såvel inden for det kommunale som det  \r\n\r\n statslige aftaleområde afsat puljer til fleksibilitet i lønsystemet.  \r\n\r\n Amtsrådsforeningen har i skrivelse af 8. maj 1987 orienteret samtlige amter  \r\n\r\n herom. </P>  \r\n\r\n<P>Tjenestemænd i amtskommunerne, for hvem Finansministeriet forhandler løn-  \r\n\r\n og ansættelsesvilkår, er ikke omfattet af den pulje, som er meddelt ved  \r\n\r\n ovennævnte skrivelse. For disse tjenestemænd er der afsat en særlig pulje. De  \r\n\r\n nærmere vilkår for anvendelse af pulje fremgår af den rammeaftale, som er  \r\n\r\n indgået mellem Finansministeriet og Lærernes Centralorganisation den 4.  \r\n\r\n december 1987, se bilag 1. </P>  \r\n\r\n<P>Ordningen indebærer, at de enkelte amtsråd efter aftale med den lokale  \r\n\r\n amtskreds af Danmarks Lærerforening, Dansk Aften- og Ungdomsskole Forening  \r\n\r\n eller Speciallærerforeningen af 1981 får mulighed for i perioden 1. april  \r\n\r\n 1987 - 31. marts 1989 at anvende et beløb til honorering af lærere mfl., som  \r\n\r\n ud fra objektive kriterier yder en særlig indsats. I perioden 1. april 1987 -  \r\n\r\n 31. marts 1988 har amtskommunen mulighed for at anvende et beløb svarende til  \r\n\r\n halvdelen af amtskommunens pulje. I perioden 1. april 1988 - 31. marts 1989  \r\n\r\n kan der anvendes beløb svarende til amtskommunens pulje. Ikke forbrugte  \r\n\r\n midler fra første år kan anvendes i andet år. </P>  \r\n\r\n<P> Hvem kan komme i betragtning? </P>  \r\n\r\n<P> Omfattet er </P>  \r\n\r\n<P>- amtskommunalt ansatte tjenestemænd i folkeskolen (lærer/overlærer,  \r\n\r\n skolekonsulenter, skoleledere, amtskonsulenter for folkeskolen,  \r\n\r\n amtsskolepsykologer) </P>  \r\n\r\n<P>- tjenestemænd ved amtskommunale enkeltfagskurser bortset fra adjunkter og  \r\n\r\n lektorer </P>  \r\n\r\n<P>- tjenestemænd ved amtskommunale undervisningsinstitutioner med  \r\n\r\n undervisning efter lov om specialundervisning for voksne </P>  \r\n\r\n<P>- tjenestemænd ansat som amtskonsulenter for fritidsundervisning og faglig  \r\n\r\n medhjælp for denne (skolekonsulent) </P>  \r\n\r\n<P>- timelærer, vikancevikarer, faste vikarer, årsvikarer, månedslønnede  \r\n\r\n vikarer og timelønnede vikarer ansat efter reglerne i  \r\n\r\n Undervisningsministeriets cirkulære af 1. marts 1984 med senere ændringer  \r\n\r\n</P>  \r\n\r\n<P> Undtaget er bl.a. </P>  \r\n\r\n<P>- det personale inden for ovennævnte områder, som er ansat i henhold til  \r\n\r\n overenskomst mellem kommunale organisationers forhandlingsorganer og en  \r\n\r\n faglig organisation (f.eks. pedel, skolesekretær, skoleassistent,  \r\n\r\n socialpædagog og adjunkt/lektor). Disse medarbejdere er omfattet af de af de  \r\n\r\n kommunale organisationer meddelte kommunepuljer. </P>  \r\n\r\n<P>- timelønnede lærer ansat efter reglerne i Finansministeriets </P>  \r\n\r\n<P>cirkulærer om timelønnet undervisning </P>  \r\n\r\n<P> Hvad kan amtskommunens pulje bruges til? </P>  \r\n\r\n<P>Af rammeaftalen fremgår, at puljen skal anvendes til honorering af særlige  \r\n\r\n indsats efter objektive kriterier. Der er ikke i rammeaftalen lagt nærmere  \r\n\r\n bindinger for, hvilken former for særlig indsats der kan honoreres. </P>  \r\n\r\n<P>Det har dog ikke været hensigten, at opgaver, som kan vederlægges efter  \r\n\r\n andre regler, skal betales med midler fra denne pulje. </P>  \r\n\r\n<P> I hvilken form kan puljen anvendes? Puljen kan anvendes til  \r\n\r\n engangsvederlag og vederlag for perioder af en varighed på op til 12 måneder.  \r\n\r\n</P>  \r\n\r\n<P>Puljen kan ikke anvendes til ydelse af personlige tillæg eller til  \r\n\r\n personlige omklassificeringer. </P>  \r\n\r\n<P> Vederlagenes størrelse </P>  \r\n\r\n<P>Der er ikke i rammeaftalen fastsat regler om størrelsen af det enkelte  \r\n\r\n vederlag. Det forudsættes dog, at det enkelte vederlag har en sådan  \r\n\r\n størrelse, at det lever op til ordningens formål. </P>  \r\n\r\n<P>Vederlagene beregnes som enheder a 100 kr. i grundbeløb pr. 1. oktober  \r\n\r\n 1984. </P>  \r\n\r\n<P> Fremsættelse af forslag </P>  \r\n\r\n<P>Amtsrådet kan når som helst fremsætte forslag om anvendelse af  \r\n\r\n amtskommunens pulje. De lokale amtskredse af henholdsvis Danmarks  \r\n\r\n Lærerforening, Dansk Aften- og Ungdomsskoleforening og Speciallærerforeningen  \r\n\r\n af 1981 kan ligeledes fremsætte forslag. </P>  \r\n\r\n<P>Kun forslag, som der opnås enighed om, gennemføres. </P>  \r\n\r\n<P>Enighed om forslag stillet af amtsrådet kan enten opnås ved, at  \r\n\r\n vedkommende lokale amtskreds ikke inden 21 skoledage har bedt om en  \r\n\r\n forhandling af et af amtsrådet stillet forslag, eller efter en af den lokale  \r\n\r\n amtskreds ønsker forhandling. </P>  \r\n\r\n<P>Enighed om forslag stillet af den lokale amtskreds opnås ved forhandling.  \r\n\r\n Amtskommunen er forpligtet til at indlede forhandling om forslaget inden for  \r\n\r\n en rimelig frist og senest 6 uger fra modtagelsen af forslaget fra den lokale  \r\n\r\n amtskreds. Såfremt amtskommunen umiddelbart kan tilslutte sig amtskredsens  \r\n\r\n forslag, er en mundtlig forhandling ikke nødvendig. Det vil være  \r\n\r\n tilstrækkeligt, at amtskommunen inden for den fastsatte frist skriftligt  \r\n\r\n meddeler amtskredsen, at man kan tilslutte sig forslaget. </P>  \r\n\r\n<P>Såfremt der er opnået enighed om et forslag, forudsættes det, at parterne  \r\n\r\n skriftligt bekræfter den således indgåede aftale ved underskrivelse af  \r\n\r\n forslaget og/eller ved underskrivelse af mødereferat. </P>  \r\n\r\n<P> Lokal enighed </P>  \r\n\r\n<P>Rammeaftalens parter har forudsat, at forhandlingen af forslag sker  \r\n\r\n lokalt. Rammeaftalen giver derfor ingen mulighed for, at den ene eller begge  \r\n\r\n parter i en lokal forhandling kan anmode rammeaftalens parter  \r\n\r\n (Finansministeriet og Lærernes Centralorganisation) om at overtage  \r\n\r\n forhandlingerne og indgå aftaler om anvendelse af amtskommunens pulje til  \r\n\r\n særlig indsats. </P>  \r\n\r\n<P>Såfremt der ikke inden 31. marts 1989 er opnået enighed om anvendelse af  \r\n\r\n amtskommunens pulje eller dele heraf, tilbageføres restpuljen til central  \r\n\r\n anvendelse ved aftale mellem Finansministeriet og Lærernes  \r\n\r\n Centralorganisation. </P>  \r\n\r\n<P>Der er intet til hinder for, at amtskommunen og de lokale amtskredse  \r\n\r\n indgår aftaler om honorering af særlig indsats, der strækker sig ud over den  \r\n\r\n 31. marts 1989. f.eks. for resten af skoleåret 1988-89. Aftalerne skal blot  \r\n\r\n være indgået inden 31. marts 1989. </P>  \r\n\r\n<P> Opgørelse af puljen </P>  \r\n\r\n<P>Pr. 31. december 1988 skal der foretages en opgørelse over anvendelsen af  \r\n\r\n puljen, Opgørelsen sendes til Undervisningsministeriet senest den 15. januar  \r\n\r\n 1989. </P>  \r\n\r\n<P>Opgørelsen kan f.eks. ske på grundlag af en oversigt svarende til den i  \r\n\r\n bilag 2 viste. Kopi af en sådan oversigt er tilstrækkelig tilbagemelding til  \r\n\r\n Undervisningsministeriet. </P>  \r\n\r\n<P>Det anbefales, at parterne så vidt muligt søger at afslutte  \r\n\r\n forhandlingerne om anvendelsen af puljen inden 31. december 1988, idet de  \r\n\r\n centrale forhandlinger om eventuelle ubrugte puljemidler vil ske på baggrund  \r\n\r\n af de opgørelser, der i overensstemmelse med ovenstående er tilsendt  \r\n\r\n Undervisningsministeriet. </P>  \r\n\r\n<P> Råd og vejledning i øvrigt </P>  \r\n\r\n<P>Såfremt amtskommunerne måtte have behov for yderligere oplysninger, kan  \r\n\r\n der rettes henvendelse til Amtsrådsforeningen i Danmark og  \r\n\r\n Undervisningsministeriet. </P>  \r\n\r\n<P>Såfremt de lokale amtskredse måtte have behov for yderligere vejledning,  \r\n\r\n kan der rettes henvendelse til Danmarks Lærerforening, Dansk Aften- og  \r\n\r\n Ungdomsskole Forening og Speciallærerforening af 1981. </P>  \r\n\r\n<P>Underbilag. </P>  \r\n\r\n<P>Underbilagene er udeladt. Der henvises til F AFT 6915 19871204. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Med vejledningen som bilag. Med rammeaftalen som bilag."
    ],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19881678510"
        },
        {
            "displayName": "Entydig dokumentidentifikation",
            "displayValue": "CM006470"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "16785"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "08/02/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Folkeoplysning, Frie Grundskoler m v"
        },
        {
            "displayName": "Ressortministeriets journalnummer",
            "displayValue": "2.afd.1.kt. journal nr. 1988-44173-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}