{
    "id": 138209,
    "title": "Klage over en ”rød smiley” ligger uden for nævnets kompetence",
    "documentTypeId": "240",
    "isSagsforlobPeriodValid": true,
    "shortName": "KEN nr 9424 af 01/06/2011",
    "documentHtml": "<div class=\"bjelke\">Den fulde tekst</div><p class=\"Titel2\">Klage over en ”rød smiley” ligger uden for nævnets kompetence</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">En virksomhed havde i forbindelse med en klage over et påbud om brug af autoriseret arbejdsmiljørådgiver bl.a. også klaget over Arbejdstilsynets registrering af virksomheden med en rød smiley.</p>\r\n   <p class=\"TekstGenerel\">Sagen havde i forbindelse med Arbejdstilsynets behandling af et spørgsmål om klage over Arbejdstilsynets myndighedsudøvelse været sendt til Beskæftigelsesministeriet, som havde truffet afgørelse om, at klagen skulle have været sendt til behandling i Arbejdsmiljøklagenævnet, da klagen vedrører afgørelser efter arbejdsmiljøloven.</p>\r\n   <p class=\"TekstGenerel\">Arbejdsmiljøklagenævnet fastholdt, at virksomheden skal bruge autoriseret arbejdsmiljørådgiver til at efterkomme påbuddet, som var givet i forbindelse med et påbud om mekanisk ventilation til fjernelse af en forurenende arbejdsproces.</p>\r\n   <p class=\"TekstGenerel\">Vedrørende den røde smiley bemærkede Arbejdsmiljøklagenævnet, at en forvaltningsmyndigheds beslutning om at offentliggøre en afgørelse eller et kontrolresultat på internettet eller på anden måde, således at der fremgår oplysninger om fysiske eller juridiske personers overtrædelse af lovgivningen, ikke er en afgørelse i forvaltningslovens forstand. Nævnet kan derfor ikke behandle spørgsmålet om den røde smiley.</p>\r\n   <p class=\"TekstGenerel\">Nævnet bemærkede i den forbindelse, at registrerede efter reglerne i persondataloven, over for den dataansvarlige kan gøre indsigelser mod, at oplysninger om vedkommende gøres til genstand for behandling.</p>\r\n   <p class=\"TekstGenerel\">Den dataansvarlige er forpligtet til at tage stilling til, om indsigelsen er berettiget, og myndighedens beslutning om, hvorvidt en indsigelse skal imødekommes eller afvises, er en afgørelse i forvaltningslovens forstand. Myndigheden skal derfor overholde forvaltningslovens regler om begrundelse, klagevejledning m.v.</p>\r\n</div>\r\n<p class=\"TekstV\">[Adressat udeladt]</p>\r\n<p class=\"TekstV\">Arbejdsmiljøklagenævnet har på møde den 31. maj 2011 behandlet klage over Arbejdstilsynets afgørelse af 23. december 2009 til [Adressat udeladt] om at bruge autoriseret arbejdsmiljørådgiver til at efterkomme påbud om at fjerne påvirkning fra stoffer og materialer i negleprodukter fra udviklingsstedet via ventilation.</p>\r\n<p class=\"TekstV\">Arbejdsmiljøklagenævnet traf følgende</p>\r\n<p class=\"TekstV\" style=\"text-align: center;\">A F G Ø R E L S E</p>\r\n<p class=\"TekstV\">Arbejdsmiljøklagenævnet fastholder, at [Adressat udeladt] skal bruge autoriseret arbejdsmiljørådgiver til at efterkomme påbud om at fjerne påvirkning fra stoffer og materialer i negleprodukter fra udviklingsstedet via ventilation, jf. Arbejdstilsynets afgørelse af 23. december 2009.</p>\r\n<p class=\"TekstV\">Nævnets afgørelse skal efterkommes senest 1. november 2011.</p>\r\n<p class=\"TekstV\">Tilbagemelding skal ske til Arbejdstilsynet senest den 8. november 2011.</p>\r\n<p class=\"TekstV\">[Adressat udeladt] skal senest 6 uger fra afgørelsen, dvs. den 15. juli 2011, give Arbejdstilsynet besked om indgået aftale med en autoriseret arbejdsmiljørådgiver.</p>\r\n<p class=\"TekstV\" style=\"text-align: center;\">B E G R U N D E L S E</p>\r\n<p class=\"TekstV\">Arbejdstilsynet foretog den 23. oktober 2009 screeningsbesøg hos [Adressat udeladt] med efterfølgende tilpasset tilsyn den 2. december 2010.</p>\r\n<p class=\"TekstV\">Ved besøgene konstaterede Arbejdstilsynet, at der blev udført neglearbejde med produkter indeholdende acrylater og acetone, og at der ikke var udsugning ved det sted, hvor arbejdet blev udført.</p>\r\n<p class=\"TekstV\">Arbejdstilsynet vurderede, at arbejdet med negleprodukterne ikke var tilrettelagt, planlagt og udført sikkerheds- og sundhedsmæssigt forsvarligt, da negleprodukterne med acetone og acrylater udvikler luftarter, der er sundhedsskadelige.</p>\r\n<p class=\"TekstV\">Der blev derfor givet påbud om at fjerne påvirkning fra stoffer og materialer i negleprodukter fra udviklingsstedet via ventilation samt påbud om at bruge autoriseret arbejdsmiljørådgiver til at efterkomme påbuddet.</p>\r\n<p class=\"TekstV\">Virksomheden har alene klaget over påbuddet om brug af autoriseret arbejdsmiljørådgiver.</p>\r\n<p class=\"TekstV\">Efter reglerne om brug af autoriserede arbejdsmiljørådgivere skal en arbejdsgiver bruge autoriseret arbejdsmiljørådgiver, når Arbejdstilsynet ved en afgørelse konstaterer en overtrædelse af arbejdsmiljølovgivningen om et komplekst og alvorligt arbejdsmiljøproblem, der indebærer risiko for sikkerhed og sundhed.</p>\r\n<p class=\"TekstV\">Overtrædelserne skal være konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn og konstateret ved tilsyn med arbejde tilknyttet én produktionsenhed.</p>\r\n<p class=\"TekstV\">I kapitel 3, i reglerne om brug af autoriserede arbejdsmiljørådgivere, er angivet hvilke situationer, der forstås som komplekse og alvorlige arbejdsmiljøproblemer.</p>\r\n<p class=\"TekstV\">Det fremgår blandt andet heraf, at der er tale om et komplekst og alvorligt arbejdsmiljøproblem, hvis der er sundhedsskadelig luftforurening fra en arbejdsproces på faste arbejdssteder, hvor der ikke er etableret en effektiv mekanisk udsugning med samtidig tilførsel af frisk erstatningsluft af passende temperatur.</p>\r\n<p class=\"TekstV\">Da Arbejdstilsynet ved et tilsynsforløb har truffet en afgørelse, som vedrører et komplekst og alvorligt arbejdsmiljøproblem, udløses der automatisk et påbud om brug af autoriseret arbejdsmiljørådgiver.</p>\r\n<p class=\"TekstV\">Den eneste undtagelse hertil er, hvis arbejdsgiveren har løst et identisk arbejdsmiljøproblem på samme arbejdssted indenfor det seneste år, og løsningen direkte kan overføres.</p>\r\n<p class=\"TekstV\">Da [Adressat udeladt] ikke har løst et identisk arbejdsmiljøproblem på samme arbejdssted indenfor det seneste år, som direkte kan overføres, finder undtagelsen ikke anvendelse.</p>\r\n<p class=\"TekstV\">Arbejdsmiljøklagenævnet finder derfor, at Arbejdstilsynets påbud til virksomheden om brug af autoriseret arbejdsmiljørådgiver skal fastholdes.</p>\r\n<p class=\"TekstV\">Arbejdsmiljøklagenævnets afgørelse er truffet af et enigt arbejdsmiljøklagenævn.</p>\r\n<p class=\"TekstV\" style=\"text-align: center;\">BEMÆRKNINGER TIL KLAGEN</p>\r\n<p class=\"TekstV\">Virksomheden har som begrundelse for klagen anført, at Arbejdstilsynet ikke under screeningsbesøget oplyste, at virksomheden skulle installere ventilation inden det tilpassede syn, og at virksomheden ellers vil blive pålagt at skulle bruge en arbejdsmiljørådgiver. Virksomheden havde indhentet tilbud på punktudsugning og planlagt installation heraf, men valgte at sætte processen i bero for at afvente og tage højde for eventuelle krav, der ville blive fremlagt ved det tilpassede tilsyn.</p>\r\n<p class=\"TekstV\">Ved det tilpassede tilsyn, oplyser den tilsynsførende, at virksomheden vil få påbud om brug af autoriseret arbejdsmiljørådgiver. Den tilsynsførende oplyser endvidere, at der er tale om en lille udgift i størrelsesorden 1.000 kr., men virksomheden finder efterfølgende ud af, at prisen starter fra kr. 15.000 kr. eksklusiv moms.</p>\r\n<p class=\"TekstV\">Nævnet skal bemærke hertil, at det er arbejdsgiverens ansvar, at forholdene på virksomheden lever op til kravene i reglerne om arbejdsmiljø. Hvis Arbejdstilsynet under tilsynsbesøget konstaterer overtrædelser på områder, som er karakteriseret som komplekse og alvorlige, følger der som nævnt automatisk et påbud om brug af autoriseret arbejdsmiljørådgiver. Det kan ikke fritage virksomheden fra et sådan påbud, at virksomheden har fået en forventning om prisen på anvendelse af autoriseret arbejdsmiljørådgiver, som er for lav.</p>\r\n<p class=\"TekstV\">Vedr. den røde smiley har Arbejdstilsynet oplyst, at den er fjernet fra hjemmesiden, da klagesagen blev oprettet.</p>\r\n<p class=\"TekstV\">En forvaltningsmyndigheds beslutning om at offentliggøre en afgørelse eller et kontrolresultat på internettet eller på anden måde, således at der fremgår oplysninger om fysiske eller juridiske personers overtrædelse af lovgivningen, er efter Arbejdsmiljøklagenævnets opfattelse ikke en afgørelse i forvaltningslovens forstand. Nævnet kan derfor ikke behandle spørgsmålet om den røde smiley.</p>\r\n<p class=\"TekstV\">Nævnet skal dog i den forbindelse bemærke, at registrerede efter reglerne i persondataloven, over for den dataansvarlige kan gøre indsigelser mod, at oplysninger om vedkommende gøres til genstand for behandling. Den dataansvarlige er forpligtet til at tage stilling til, om indsigelsen er berettiget, og myndighedens beslutning om, hvorvidt en indsigelse skal imødekommes eller afvises, er en afgørelse i forvaltningslovens forstand. Myndigheden skal derfor overholde forvaltningslovens regler om begrundelse, klagevejledning m.v.</p>\r\n<p class=\"TekstV\" style=\"text-align: center;\">R E G L E R</p>\r\n<p class=\"TekstV\">Ved afgørelsen er anvendt disse regler:</p>\r\n<p class=\"TekstV\">Om Arbejdstilsynets hjemmel til at give påbud:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77a, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer der følger af lov nr. 175 af 27. februar 2007 og lov nr. 1395 af 27. december 2008.</p>\r\n</p>\r\n<p class=\"TekstV\">Om brug af autoriseret arbejdsmiljørådgiver:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 6, § 16, §§ 37-38, §§ 42-45 og § 49, stk. 1, 2, 4 og 6, i Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere.</p>\r\n</p>\r\n<p class=\"TekstV\">Reglerne kan læses på de følgende sider.</p>\r\n<p class=\"TekstV\" style=\"text-align: center;\">O P L Y S N I N G E R</p>\r\n<p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n<p class=\"TekstV\" style=\"text-align: center;\">På klagenævnets vegne</p>\r\n<p class=\"TekstV\" style=\"text-align: center;\">[nn]</p>\r\n<p class=\"TekstV\">Kopi til</p>\r\n<p class=\"TekstV\">Arbejdstilsynet,</p>\r\n<p class=\"TekstV\">[Adressat udeladt]</p>\r\n<p class=\"TekstV\">\r\n   <span class=\"Bold\">Regler</span>\r\n</p>\r\n<p class=\"TekstV\">\r\n   <span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005, med de ændringer der følger af lov nr. 175 af 27. februar 2007, lov nr. 1395 af 27. december 2008 og lov nr. 482 af 12. juni 2009</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 77 a.</span> Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\r\n<p class=\"TekstV\">\r\n   <span class=\"Italic\">Stk. 2.</span> Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere (Rådgivningspåbud)</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Påbud om brug af autoriserede arbejdsmiljørådgivere</span>\r\n</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 6.</span> Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og</p>\r\n   <p class=\"Liste1\">\r\n      <span class=\"Liste1Nr\">2)</span> konstateret ved tilsyn med arbejde tilknyttet én produktionsenhed.</p>\r\n</p>\r\n<p class=\"TekstV\">\r\n   <span class=\"Italic\">Stk. 2.</span> Der afgives ikke påbud efter stk. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 3</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Komplekse og alvorlige overtrædelser af arbejdsmiljølovgivningen</span>\r\n</p>\r\n<p class=\"TekstV\">…</p>\r\n<p class=\"TekstV\" style=\"text-align: center;\">\r\n   <span class=\"Italic\">Det kemiske område</span>\r\n</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 16.</span> Sundhedsskadelig luftforurening fra en arbejdsproces på faste arbejdssteder, hvor</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> der ikke er etableret en effektiv mekanisk udsugning med samtidig tilførsel af frisk erstatningsluft af passende temperatur,</p>\r\n   <p class=\"Liste1\">\r\n      <span class=\"Liste1Nr\">2)</span> procesudsuget luftrecirkuleres, således at den udsugede luft fra den forurenende proces føres tilbage til arbejdsrummet eller andre lokaler, eller</p>\r\n   <p class=\"Liste1\">\r\n      <span class=\"Liste1Nr\">3)</span> der er mange spredte forureningskilder på arbejdspladsen, og forureningen ikke fjernes effektivt.</p>\r\n</p>\r\n<p class=\"TekstV\">…</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 4</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Rådgivningspligt</span>\r\n</p>\r\n<p class=\"TekstV\">\r\n   <span class=\"Bold\">§ 37.</span> Modtageren af påbud efter kapitel 2 og 3 har pligt til at bruge en arbejdsmiljørådgiver, der er autoriseret til at yde rådgivning i relation til de nævnte arbejdsmiljøforhold.</p>\r\n<p class=\"TekstV\">\r\n   <span class=\"Italic\">Stk. 2.</span> Påbud om brug af en autoriseret arbejdsmiljørådgiver kan ikke efterkommes ved at benytte en autoriseret arbejdsmiljørådgiver, der hører under den juridiske enhed, som har modtaget påbuddet.</p>\r\n<p class=\"TekstV\">\r\n   <span class=\"Bold\">§ 38.</span> Ved rådgivningspåbud efter §§ 3 og 6 har arbejdsgiveren pligt til at bruge en autoriseret arbejdsmiljørådgiver til at bistå med rådgivning til henholdsvis løsning af den eller de konkrete overtrædelser, der har udløst rådgivningspåbuddet, og til en revision af produktionsenhedens arbejdspladsvurdering for så vidt angår de konstaterede overtrædelser med henblik på at sikre, at disse overtrædelser fremover forebygges.</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 42.</span> Modtageren af påbud om rådgivning skal indgå en skriftlig aftale med en autoriseret arbejdsmiljørådgiver om rådgivning.</p>\r\n<p class=\"TekstV\">\r\n   <span class=\"Italic\">Stk. 2.</span> Aftalen skal indeholde angivelser af, hvordan pligter i forbindelse med rådgivningspåbud efterkommes.</p>\r\n<p class=\"TekstV\">\r\n   <span class=\"Italic\">Stk. 3.</span> Aftalen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n<p class=\"TekstV\">\r\n   <span class=\"Bold\">§ 43.</span> Modtageren af påbud om rådgivning skal give en tilbagemelding til Arbejdstilsynet om indgåelse af en aftale om rådgivning senest 6 uger efter, at påbuddet om rådgivning er modtaget.</p>\r\n<p class=\"TekstV\">\r\n   <span class=\"Italic\">Stk. 2.</span> Tilbagemeldingen påtegnes af sikkerhedsorganisationen eller, i virksomheder, der ikke har pligt til at etablere sikkerhedsorganisation, af en repræsentant for de ansatte.</p>\r\n<p class=\"TekstV\">\r\n   <span class=\"Italic\">Stk. 3.</span> Modtageren af påbud om rådgivning skal sørge for, at tilbagemeldingen påtegnes af den autoriserede arbejdsmiljørådgiver, som herved bekræfter, at der er indgået en aftale i henhold til § 43.</p>\r\n<p class=\"TekstV\">\r\n   <span class=\"Italic\">Stk. 4.</span> Bygherren er undtaget fra pligten i stk. 2.</p>\r\n<p class=\"TekstV\">\r\n   <span class=\"Bold\">§ 44.</span> Modtageren af påbud om rådgivning skal indhente en redegørelse fra den autoriserede arbejdsmiljørådgiver, når rådgivningspåbuddet og forhold, der førte til rådgivningspåbuddet, er efterkommet.</p>\r\n<p class=\"TekstV\">\r\n   <span class=\"Italic\">Stk. 2.</span> Redegørelsen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n<p class=\"TekstV\">\r\n   <span class=\"Italic\">Stk. 3.</span> Arbejdsgiveren har pligt til at videregive redegørelsen til sikkerhedsorganisationen eller, i virksomheder, der ikke har pligt til at etablere sikkerhedsorganisation, til en repræsentant for de ansatte.</p>\r\n<p class=\"TekstV\">\r\n   <span class=\"Italic\">Stk. 4.</span> Redegørelsen til bygherren skal i hele byggeperioden være tilgængelig for de ansatte og arbejdsgiverne på byggepladsen samt for Arbejdstilsynet.</p>\r\n<p class=\"TekstV\">\r\n   <span class=\"Bold\">§ 45.</span> Redegørelsen skal ved rådgivningspåbud efter §§ 3 og 6 indeholde følgende elementer:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> hvordan rådgivningspåbuddet og den eller de afgørelser, der førte til rådgivningspåbuddet, er efterkommet,</p>\r\n   <p class=\"Liste1\">\r\n      <span class=\"Liste1Nr\">2)</span> hvordan sikkerhedsorganisationen eller de ansatte har været inddraget i rådgivningsprocessen,</p>\r\n   <p class=\"Liste1\">\r\n      <span class=\"Liste1Nr\">3)</span> hvilke initiativer der er taget for at forebygge, at tilsvarende arbejdsmiljøproblemer opstår i virksomheden, og</p>\r\n   <p class=\"Liste1\">\r\n      <span class=\"Liste1Nr\">4)</span> resultatet af den revision af arbejdspladsvurderingen for det eller de pågældende problemer, som rådgivningen skal tage udgangspunkt i.</p>\r\n</p>\r\n<p class=\"TekstV\">\r\n   <span class=\"Italic\">Stk. 2.</span> Redegørelsen for rådgivningspåbud efter § 3 skal ikke tage stilling til en rapport om psykisk arbejdsmiljø uanset, at en rapport om psykisk arbejdsmiljø kan være en del af grundlaget for afgivelse af et rådgivningspåbud efter § 3.</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 49.</span> Modtageren af påbud om rådgivning skal give en tilbagemelding til Arbejdstilsynet om, at rådgivningspåbuddet og de dertil knyttede afgørelser er efterkommet.</p>\r\n<p class=\"TekstV\">\r\n   <span class=\"Italic\">Stk. 2.</span> Tilbagemeldingen påtegnes af rådgiveren, der herved bekræfter, at rådgivningspåbuddet og forhold, der udløste rådgivningspåbuddet, jf. de pligter, der fremgår af §§ 37-48, er efterkommet.</p>\r\n<p class=\"TekstV\">\r\n   <span class=\"Italic\">Stk. 3.</span> Overtrædelser, der har udløst et rådgivningspåbud efter § 4, skal ikke selvstændigt påtegnes af den autoriserede arbejdsmiljørådgiver.</p>\r\n<p class=\"TekstV\">\r\n   <span class=\"Italic\">Stk. 4.</span> Tilbagemeldingen skal være påtegnet af sikkerhedsorganisationen eller, i virksomheder, hvor der ikke skal oprettes sikkerhedsorganisation, af en repræsentant for de ansatte.</p>\r\n<p class=\"TekstV\">\r\n   <span class=\"Italic\">Stk. 5.</span> Tilbagemeldingen for påbud efter § 5, skal endvidere indeholde resultatet af undersøgelsen af forholdene i det psykiske arbejdsmiljø, jf. § 47, stk. 1.</p>\r\n<p class=\"TekstV\">\r\n   <span class=\"Italic\">Stk. 6.</span> Bygherren er undtaget for pligten i stk. 4.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/09/2011"
        },
        {
            "displayName": "Accession",
            "displayValue": "W20110942425"
        },
        {
            "displayName": "Entydig dokumentidentifikation",
            "displayValue": "BE004722"
        },
        {
            "displayName": "Dato for indlæggelse",
            "displayValue": "08/09/2011"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9424"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "01/06/2011"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., Arbejdsmiljøklagenævnet, j.nr. 5900081-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}