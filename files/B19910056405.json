{
    "id": 73525,
    "title": "Bekendtgørelse om videregående teknikeruddannelser og uddannelser på konstruktørniveau ",
    "documentTypeId": "60",
    "isSagsforlobPeriodValid": false,
    "shortName": "BEK nr 564 af 23/07/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om videregående  \r\n\r\n teknikeruddannelser og uddannelser på konstruktørniveau </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 1, stk. 3, § 2, stk. 2, § 12, stk. 5, § 16, stk. 1, </P>  \r\n\r\n<P>og § 18 lov om videregående teknikeruddannelser m.v., jf.  \r\n\r\n lovbekendtgørelse nr. 370 af 30. maj 1990, og § 1, stk. 2, i lov nr. 210 af  \r\n\r\n 5. april 1989 om erhvervsskoler fastsættes: </P>  \r\n\r\n<P> <I>Godkendelse af uddannelserne</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Undervisnings- og Forskningsministeriet træffer  \r\n\r\n efter indstilling fra vedkommende teknikerudvalg afgørelse om oprettelse  \r\n\r\n eller nedlæggelse af de enkelte videregående teknikeruddannelser og  \r\n\r\n uddannelser på konstruktørniveu inden for udvalgets teknikerområde. Er der  \r\n\r\n ikke truffet afgørelse om uddannelsens placering inden for et teknikerområde,  \r\n\r\n eller berører uddannelsen flere teknikerområder, træffes afgørelsen dog efter  \r\n\r\n indstilling fra Teknikerrådet. </P>  \r\n\r\n<P CLASS=STK> <I>Stk. 2. </I> Indstilling om oprettelse af uddannelser skal  \r\n\r\n normalt indeholde: </P>  \r\n\r\n<UL CLASS=PLAIN-LIST>  \r\n\r\n<LI>1) Uddannelsens betegnelse og formål. </LI>  \r\n\r\n<LI>2) Nærmere beskrivelse af de beskæftigelsesområder og funktioner,  \r\n\r\n uddannelsen retter sig mod, og af, hvorledes de er varetaget inden  \r\n\r\n uddannelsens etablering, samt relationer til tilgrænsende uddannelser. </LI>  \r\n\r\n<LI>3) Angivelse af, hvilke erhvervsuddannelser eller videregående  \r\n\r\n teknikeruddannelser uddannelsen bygger på. </LI>  \r\n\r\n<LI>4) Uddannelsens varighed og struktur, herunder eventuelle behov for  \r\n\r\n specialer. </LI>  \r\n\r\n<LI>5) Forventede beskæftigelsesmuligheder, herunder oplysning om eventuelle  \r\n\r\n analyser og prognoser om kvalifikationsbehovet. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Indstilling fra Teknikerrådet skal desuden  \r\n\r\n indeholde indstilling om placering i teknikerområde. </P>  \r\n\r\n<P> <I>Optagelse</I>  </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Afgørelse om, hvorvidt ansøgere opfylder  \r\n\r\n adgangsbetingelserne til en videregående teknikeruddannelse eller en  \r\n\r\n uddannelse på konstruktørniveau, træffes efter reglerne i  \r\n\r\n uddannelsesbekendtgørelsen af den erhvervsskole, ansøgeren primært ønsker  \r\n\r\n optagelse på. </P>  \r\n\r\n<P CLASS=STK> <I>Stk. 2. </I> Skolen fastsætter efter indstilling fra  \r\n\r\n uddannelsesudvalget retningslinier, hvorefter ansøgere med andre  \r\n\r\n kvalifikationer end de i uddannelsesbekendtgørelsen krævede kan optages i  \r\n\r\n uddannelsen. Skolen orienterer ministeriet om dispensationer og grundlaget  \r\n\r\n herfor med henblik på orientering af teknikerudvalget. </P>  \r\n\r\n<P CLASS=STK> <I>Stk. 3. </I> Skolen kan forlange, at udlændinge inden  \r\n\r\n optagelsen har bestået en prøve i dansk, der er udarbejdet eller godkendt af  \r\n\r\n Undervisnings- og Forskningsministeriet. Skolen træffer afgørelse herom på  \r\n\r\n grundlag af en samtale med den enkelte udlænding. Hvis skolen finder  \r\n\r\n udlændingens danskkundskaber utilstrækkelige til at gennemføre uddannelsen,  \r\n\r\n indstiller skolen ansøgeren til danskprøven. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Undervisnings- og Forskningsministeriet  \r\n\r\n fastsætter hvert år antallet af optagelsespladser for hver uddannelse fordelt  \r\n\r\n på de enkelte skoler. Skoler, der gennemfører den samme uddannelse, kan  \r\n\r\n indbyrdes træffe aftale om overførsel af kapacitet i uddannelsen fra en skole  \r\n\r\n til en anden. </P>  \r\n\r\n<P CLASS=STK> <I>Stk. 2. </I> Ministeriet kan i forbindelse med fastsættelse  \r\n\r\n af de årlige optagelsestal bestemme, at optagelse af udenlandske statsborgere  \r\n\r\n kan begrænses til en bestemt procentsats af det samlede optagelsestal. Denne  \r\n\r\n begrænsning gælder ikke for statsborgere fra et af de øvrige medlemslande af  \r\n\r\n De europæiske Fællesskaber, statsborgere fra et af de øvrige nordiske lande  \r\n\r\n bosat i Danmark efter de herom gældende regler eller ansøgere, som er  \r\n\r\n omfattet af §§ 7 og 8 i udlændingeloven (flygtninge). </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Optagelse i de videregående teknikeruddannelser  \r\n\r\n m.v. finder sted efter de principper, som er indeholdt i Undervisnings- og  \r\n\r\n Forskningsministeriets bekendtgørelse om adgangsregulering ved videregående  \r\n\r\n uddannelser, hvor optagelsespladserne normalt opdeles i to kvoter, kvote I og  \r\n\r\n kvote II. </P>  \r\n\r\n<P CLASS=STK> <I>Stk. 2. </I> For de videregående teknikeruddannelser m.v.,  \r\n\r\n hvor det almindelige adgangsgrundlag er en erhvervsuddannelse, er  \r\n\r\n optagelsespladserne i kvote II. </P>  \r\n\r\n<P CLASS=STK> <I>Stk. 3. </I> For videregående teknikeruddannelser, hvor en  \r\n\r\n gymnasial uddannelse kan være det umiddelbare adgangsgrundlag, kan det i  \r\n\r\n bekendtgørelsen om uddannelsen fastsættes, at optagelsespladserne opdeles i  \r\n\r\n to kvoter, jf. stk. 1. Ansøgere med udenlandske uddannelser eller eksaminer,  \r\n\r\n der i henhold til konvention, traktat eller lignende giver adgang til  \r\n\r\n videregående uddannelse, optages gennem kvote II. </P>  \r\n\r\n<P CLASS=STK> <I>Stk. 4. </I> For uddannelser på konstruktørniveau fastsættes  \r\n\r\n regler om optagelsen i bekendtgørelsen om uddannelsen. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Optagelsespladserne i kvote II tildeles de  \r\n\r\n ansøgere, der er nævnt i § 2, i en optagelsesrækkefølge, der fastsættes af  \r\n\r\n skolen efter de kriterier, der er nævnt i stk. 2. </P>  \r\n\r\n<P CLASS=STK> <I>Stk. 2. </I> Skolen fastsætter og offentliggør efter  \r\n\r\n indstilling fra uddannelsesudvalget, hvilke relevante kriterier der vil blive  \r\n\r\n lagt vægt på ved fastlæggelsen af skolens optagelsesrækkefølge. Kriterierne  \r\n\r\n kan kun ændres med mindst 2 års varsel. Skolen kan anvende  \r\n\r\n studieegnethedsprøver, personlige samtaler m.v. Skolen må som  \r\n\r\n udvælgelseskriterium ikke anvende alder eller lodtrækning, ligesom en  \r\n\r\n optagelseskvotient, jf. § 6, ikke kan være eneafgørende. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Optagelsespladser i en eventuel kvote I, jf. §  \r\n\r\n 4, stk. 1, tildeles ansøgere med adgangsgivende eksamen efter faldende  \r\n\r\n optagelseskvotient. Optagelseskvotienten er gennemsnittet af alle  \r\n\r\n karaktererne ved den adgangsgivende eksamen. Hvis der kræves bestemte  \r\n\r\n niveauer i bestemte fag, skal karakteren fra det krævede niveau indregnes i  \r\n\r\n optagelseskvotienten. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Ministeriet kan fastsætte et ekstra antal  \r\n\r\n optagelsespladser. Disse pladser fordeles af skolerne som tilsagn om  \r\n\r\n optagelse senest i det følgende år til ansøgere, der ikke bliver optaget i  \r\n\r\n det år, hvori de har søgt. Tilsagn om senere optagelse bortfalder, hvis det  \r\n\r\n ikke benyttes ved den optagelse, det er givet for. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Undervisnings- og Forskningsministeriet  \r\n\r\n tilrettelægger en fælles optagelsesprocedure med henblik på at udnytte  \r\n\r\n uddannelsespladserne i de videregående teknikeruddannelser m.v. bedst muligt.  \r\n\r\n Såfremt der er ledige optagelsespladser efter afslutningen af proceduren,  \r\n\r\n optager skolen kvalificerede ansøgere i den rækkefølge, de melder sig efter  \r\n\r\n ansøgningsfristens udløb. </P>  \r\n\r\n<P> <I>Undervisningen</I>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> I uddannelser, der afsluttes inden for et valgt  \r\n\r\n speciale, vælger den studerende speciale ved afslutningen af det forudgående  \r\n\r\n uddannelsestrin efter reglerne i uddannelsesbekendtgørelsen. </P>  \r\n\r\n<P CLASS=STK> <I>Stk. 2. </I> Hvis det valgte speciale ikke gennemføres på  \r\n\r\n skolen, eller hvis skolen ikke har plads til alle de studerende, der har  \r\n\r\n valgt specialet, henviser skolen til en anden skole, der gennemfører det  \r\n\r\n valgte speciale, og som har ledig kapacitet. </P>  \r\n\r\n<P CLASS=STK> <I>Stk. 3. </I> Efter indstilling fra uddannelsesudvalget  \r\n\r\n fastsætter skolen regler om, hvilke studerende skolen ved overtegning af et  \r\n\r\n speciale giver plads i specialet. Reglerne offentliggøres sammen med skolens  \r\n\r\n regler om optagelse og kan ændres med samme frist. Studerende, der ikke kan  \r\n\r\n få plads i det valgte speciale på skolen, kan vælge en anden skole eller et  \r\n\r\n andet speciale. Skolen skal sikre, at alle de studerende har mulighed for at  \r\n\r\n blive optaget i et speciale. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> De studerende har pligt til at deltage i  \r\n\r\n undervisningen. Skolen fastsætter studie- og ordensregler, der indeholder de  \r\n\r\n nærmere regler herom, og gør de studerende bekendt med dem. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Efter retningslinier fastsat efter indstilling  \r\n\r\n fra uddannelsesudvalget fritager skolen den studerende for at deltage i dele  \r\n\r\n af undervisningen, når den studerende har tilsvarende forkundskaber.  \r\n\r\n Fritagelse kan dog ikke gives for uddannelsens centrale dele i et sådant  \r\n\r\n omfang, at uddannelsen ikke kan anses for gennemført. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Når en studerende ikke har bestået eksamen,  \r\n\r\n ikke indstilles til eksamen eller i samråd med skolen vælger at gå om,  \r\n\r\n træffer skolen afgørelse om, hvilke uddannelsestrin den studerende skal gå  \r\n\r\n om. </P>  \r\n\r\n<P CLASS=STK> <I>Stk. 2. </I> En studerende kan normalt gå om op til 2 gange  \r\n\r\n i løbet af uddannelsen. </P>  \r\n\r\n<P CLASS=STK> <I>Stk. 3. </I> En studerende kan ikke fortsætte i uddannelsens  \r\n\r\n næste trin, når de allerede opnåede bedømmelser medfører, at eksamen ikke kan  \r\n\r\n bestås. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Hvis eksamen samlet er bestået, kan den  \r\n\r\n studerende ikke gå om. </P>  \r\n\r\n<P CLASS=STK> <I>Stk. 2. </I> I uddannelser med flere specialer kan den  \r\n\r\n studerende kun supplere det gennemførte speciale med et andet speciale efter  \r\n\r\n reglerne om åben uddannelse. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Når det i bekendtgørelsen om en videregående  \r\n\r\n teknikeruddannelse er fastsat, at uddannelsen indeholder praktik i en  \r\n\r\n virksomhed, fastsætter teknikerudvalget vejledende retningslinier om  \r\n\r\n praktikkens indhold og eventuel bedømmelse eller godkendelse af praktikken og  \r\n\r\n om udstedelse af praktikerklæring. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Lærere, der underviser i videregående  \r\n\r\n teknikeruddannelser eller i uddannelser på konstruktørniveau, skal, ud over  \r\n\r\n hvad der gælder for lærere i erhvervsuddannelserne, have hovedfag,  \r\n\r\n ingeniøruddannelse eller uddannelse på tilsvarende niveau inden for  \r\n\r\n undervisningsområdet eller et niveau svarende hertil erhvervet gennem en  \r\n\r\n kombination af uddannelse og beskæftigelse. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Skolen kan bevilge den studerende orlov i  \r\n\r\n normalt op til 1 år. Orlov kan normalt kun bevilges 1 gang i uddannelsen.  \r\n\r\n</P>  \r\n\r\n<P CLASS=STK> <I>Stk. 2. </I> Skolen træffer afgørelse om eventuel  \r\n\r\n dispensation efter stk. 1. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Inddrager undervisningsforløbet parter uden for  \r\n\r\n skolen, herunder virksomheder, institutioner m.v., kan det ved aftale mellem  \r\n\r\n skolen, den studerende og tredieparten bestemmes, at skolen, lærere og  \r\n\r\n studerende har tavshedspligt med hensyn til trediepartens forhold m.v., og at  \r\n\r\n tredieparten har retten til eventuelle produkter af undervisningen. I øvrigt  \r\n\r\n har den studerende rettigheder efter de almindelige regler om ophavsret m.v.  \r\n\r\n</P>  \r\n\r\n<P> <I>Uddannelsesudvalg</I>  </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> De uddannelsesudvalg, som skolen nedsætter  \r\n\r\n efter lovens § 14, stk. 2, rådgiver skolen om uddannelserne inden for hver  \r\n\r\n sit område og formidler kontakt mellem skolen og erhvervslivet i skolens  \r\n\r\n lokalområde. Udvalgene skal sammen med skolen bidrage til en dynamisk og  \r\n\r\n fleksibel udvikling af uddannelserne og gøre opmærksom på lokale  \r\n\r\n uddannelsesbehov inden for området, herunder for etablering af valgfag og  \r\n\r\n lokalt tilpassede dele af uddannelserne. Uddannelsesudvalgene skal desuden  \r\n\r\n formidle viden til det lokale erhvervsliv om videregående teknikeruddannelser  \r\n\r\n m.v. </P>  \r\n\r\n<P CLASS=STK> <I>Stk. 2. </I> Skolen og udvalget drøfter såvel uddannelsen  \r\n\r\n generelt som forhold i uddannelsen af særlig betydning for det lokale  \r\n\r\n erhvervsliv. Uddannelsesudvalget formidler kontakt mellem skole, elever og  \r\n\r\n erhvervsliv og afgiver indstilling efter reglerne i bekendtgørelsens § 2,  \r\n\r\n stk. 2, § 5, stk. 2, § 9, stk. 3, og § 11 og efter reglerne i bekendtgørelsen  \r\n\r\n om eksamensordningen og om uddannelses- og eksamensbeviser for de  \r\n\r\n videregående teknikeruddannelser m.v. og bekendtgørelserne om de enkelte  \r\n\r\n uddannelser. Skolen orienterer desuden løbende uddannelsesudvalget om  \r\n\r\n uddannelserne, herunder med hensyn til: </P>  \r\n\r\n<UL CLASS=PLAIN-LIST>  \r\n\r\n<LI>1) Undervisningens tilrettelæggelse, herunder særligt lokal tilpasning af  \r\n\r\n uddannelsen i relation til erhvervslivets behov. </LI>  \r\n\r\n<LI>2) Oprettelse eller nedlæggelse af uddannelser, specialer, valgfag m.v.  \r\n\r\n</LI>  \r\n\r\n<LI>3) Retningslinier for optagelse i og gennemførelse af uddannelsen. </LI>  \r\n\r\n<LI>4) Etablering af åben uddannelse. </LI>  \r\n\r\n<LI>5) Eksamensniveauet og forløbet af eksamen. </LI>  \r\n\r\n<LI>6) Lokalt tilrettelagte prøver, herunder tilrettelæggelse af  \r\n\r\n kursusarbejder og projekter i erhvervsvirksomheder og udpegning af vejledere  \r\n\r\n og censorer fra erhvervslivet. </LI>  \r\n\r\n<LI>7) Afvigelse fra normallektionstallet. </LI>  \r\n\r\n<LI>8) Efteruddannelsestilbud for de videregående teknikere. </LI>  \r\n\r\n<LI>9) Etablering og afvikling af forsøg. </LI>  \r\n\r\n<LI>10) Klager over skolens afgørelser, der vedrører forhold, som er omfattet  \r\n\r\n af uddannelsesudvalgets kompetence. </LI>  \r\n\r\n<LI>11) Retningslinier for lærernes efteruddannelse. </LI>  \r\n\r\n</UL>  \r\n\r\n<P> <I>Forsøg og dispensation</I>  </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Undervisnings- og Forskningsministeriet kan  \r\n\r\n efter indstilling fra Teknikerrådet henholdsvis teknikerudvalget tillade, at  \r\n\r\n bekendtgørelsens regler og reglerne i bekendtgørelserne om de enkelte  \r\n\r\n uddannelser fraviges som led i forsøg. Tilladelsen gives for en begrænset tid  \r\n\r\n på grundlag af en forsøgsplan. </P>  \r\n\r\n<P CLASS=STK> <I>Stk. 2. </I> Undervisnings- og Forskningsministeriet kan  \r\n\r\n endvidere i de enkelte tilfælde dispensere fra bekendtgørelsens regler og  \r\n\r\n reglerne i bekendtgørelserne om de enkelte uddannelser, når det findes  \r\n\r\n begrundet i særlige forhold. Dispensationen gives på grundlag af en  \r\n\r\n indstilling fra vedkommende skole. </P>  \r\n\r\n<P> <I>Klager over skolens afgørelser</I>  </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Klager over skolens afgørelser efter  \r\n\r\n bekendtgørelsen kan indbringes for Undervisnings- og Forskningsministeriet.  \r\n\r\n Skolens fastsættelse af optagelsesrækkefølgen, jf. § 5, stk. 1, kan dog ikke  \r\n\r\n påklages. </P>  \r\n\r\n<P CLASS=STK> <I>Stk. 2. </I> Klagen indgives til skolen senest 4 uger efter,  \r\n\r\n at afgørelsen er meddelt den pågældende. Hvis klagen ikke tages til følge af  \r\n\r\n skolen, og klageren fastholder klagen, videresender skolen klagen til  \r\n\r\n ministeriet ledsaget af skolens udtalelse. </P>  \r\n\r\n<P CLASS=STK> <I>Stk. 3. </I> Skolen skal give ministeriet de nødvendige  \r\n\r\n oplysninger til behandling af sagen. </P>  \r\n\r\n<P> <I>Ikrafttræden</I>  </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Bekendtgørelsen træder i kraft den 1. august  \r\n\r\n 1991. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisnings- og Forskningsministeriet,  \r\n\r\n den 23. juli 1991 </I> </P>  \r\n\r\n<P CLASS=UNDERSKREVET-AF ALIGN=CENTER>Bertel Haarder </P>  \r\n\r\n<P CLASS=MINISTER ALIGN=RIGHT>/ Merete Friberg </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/07/1991"
        },
        {
            "displayName": "Accession",
            "displayValue": "B19910056405"
        },
        {
            "displayName": "Entydig dokumentidentifikation",
            "displayValue": "CM032723"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "10/07/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "564"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "23/07/1991"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervsskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisnings- og Forskningsmin., ESA, j.nr. 1989-10218-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}