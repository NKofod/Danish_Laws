{
    "id": 164365,
    "title": "Ligebehandlingsnævnets afgørelse om køn - forskellige priser - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9592 af 28/01/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold</p>\r\n<div class=\"Resume\">\r\n   <p class=\"TekstGenerel\">Det var i strid med ligestillingsloven, at et diskotek havde forskellige entrépriser for mænd og kvinder ved et arrangement kaldt \"one summer one price\". Diskoteket havde en entrépris på 200 kr. for mænd og 100 kr. for kvinder. Endvidere tilbød diskoteket, at der kunne købes entrébilletter til fem dage. I så fald var prisen 500 kr. for mænd og 250 kr. for kvinder. Nævnet fandt, at klager ikke havde været udsat for en krænkelse, der kunne begrunde en godtgørelse. Ligebehandlingsnævnet lagde afgørende vægt på, at klager ikke havde besøgt diskoteket.</p>\r\n</div>\r\n<p>Klagen drejer sig om forskelsbehandling på grund af køn i forbindelse med, at et diskotek opkræver forskellige entrépriser for mænd og kvinder.</p>\r\n<p>Ligebehandlingsnævnets afgørelse</p>\r\n<p>Det var i strid med ligestillingsloven, at indklagede opkrævede forskellige entrépriser for mænd og kvinder.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over, at et diskotek over sommeren 2010 havde konceptet \"one summer one price\", hvor der var forskellige entrépriser for mænd og kvinder, idet mænd skulle betale 200 kr. pr. aften, mens kvinder skulle betale 100 kr. pr. aften.</p>\r\n<p>Videre fremgår det, at hvis mænd ønskede at købe entré til 5 dage, skulle de betale 500 kr., mens kvinder skulle betale 250 kr.</p>\r\n<p>Det fremgår af diskotekets hjemmeside, at der i entréprisen var inkluderet fri bar. Der var tale om åbne arrangementer, som alle kunne deltage i.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager</span> påstår, at det var en overtrædelse af ligestillingsloven, at mænd skulle betale det dobbelte i forhold til kvinder.</p>\r\n<p>Klager har oplyst, at han ikke selv har været på diskoteket i forbindelse med klagen.</p>\r\n<p>\r\n   <span class=\"Bold\">Indklagede</span> påstår frifindelse.</p>\r\n<p>Indklagede henviser til, at den praksis, hvor diskoteket opkrævede forskellige entrépriser for mænd og kvinder, er stoppet.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>Ligebehandlingsnævnet finder, at indklagede har overtrådt lov om ligestilling af mænd og kvinder ved at opkræve forskellige entrépriser for mænd og kvinder.</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>Det fremgår af Rådets direktiv 2004/113/EF, artikel 14 om sanktion at: \"Medlemsstaterne fastsætter de sanktioner, der skal anvendes ved overtrædelse af de nationale bestemmelser, der er vedtaget i henhold til dette direktiv, og træffer de nødvendige foranstaltninger for at sikre, at sanktionerne bliver anvendt. De iværksatte sanktioner, der kan omfatte udbetaling af erstatning til ofret, skal være effektive, stå i rimeligt forhold til overtrædelsen og have afskrækkende virkning.\"</p>\r\n<p>I en situation som den foreliggende, hvor klager ikke har været mødt op hos indklagede og er blevet afkrævet den højere entrépris, finder nævnet ikke, at han har været udsat for en krænkelse, der berettiger ham til en godtgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/08/2014"
        },
        {
            "displayName": "Accession",
            "displayValue": "W20140959225"
        },
        {
            "displayName": "Entydig dokumentidentifikation",
            "displayValue": "CF000140"
        },
        {
            "displayName": "Dato for indlæggelse",
            "displayValue": "18/11/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9592"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "28/01/2011"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500151-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}