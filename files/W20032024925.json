{
    "id": 155516,
    "title": "Ankestyrelsens principafgørelse P-25-03 om udbetaling under bopæl i Algeriet - algerisk statsborgerskab - samarbejdsaftalen mellem EF og Algeriet - dispensation fra bopælskravet - pension",
    "documentTypeId": "240",
    "isSagsforlobPeriodValid": true,
    "shortName": "KEN nr 20249 af 05/12/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-25-03 om udbetaling under bopæl i Algeriet - algerisk statsborgerskab - samarbejdsaftalen mellem EF og Algeriet - dispensation fra bopælskravet - pension</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En algerisk statsborger, som modtog dansk førtidspension under bopæl i Danmark, havde ikke ret til pension efter flytning til Algeriet.</p>\r\n   <p class=\"TekstGenerel\">Samarbejdsaftalen mellem Det Europæiske Økonomiske Fællesskab og Algeriet gav ikke adgang til udbetaling af dansk førtidspension i Algeriet.</p>\r\n   <p class=\"TekstGenerel\">Der var heller ikke særlige omstændigheder, der talte for at tillade, at retten til pension blev bevaret efter at han havde taget bopæl i udlandet.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 697 af 21. august 2002 - § 3</p>\r\n<p>Samarbejdsaftalen mellem Det europæiske Fællesskab og Den demokratiske Folkerepublik Algeriet - Rfo nr. 2210/78 af 26. september 1978 offentliggjort i EF-tidende nr. L263 af 27. september 1978 - Samarbejdsaftalen mellem Det europæiske Fællesskab og Den demokratiske Folkerepublik Algeriet - Rfo nr. 2210/78 af 26. september 1978 offentliggjort i EF-tidende nr. L263 af 27. september 1978 -</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning af 10. marts 1998 om social pension - pkt. 12</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En algerisk statsborger, der modtog dansk førtidspension under bopæl i Danmark, blev ved dom udvist fra Danmark i 5 år.</p>\r\n<p>Den Sociale Sikringsstyrelse traf afgørelse om, at han ikke havde ret til at få udbetalt dansk pension under bopæl i Algeriet.</p>\r\n<p>Samarbejdsaftalen mellem Det europæiske økonomiske Fællesskab og Den demokratiske folkerepublik Algeriet er på Fællesskabets vegne godkendt ved Rfo. Nr. 2210/78 af 26. september 1978, der er offentliggjort i EF-tidende nr. L263 af 27. september 1978. Den er som forordning bindende i alle enkeltheder og umiddelbart gældende i hver medlemsstat.</p>\r\n<p>Samarbejdsaftalens afsnit III omhandler samarbejde på arbejdskraftområdet. Aftalens art. 39, stk. 1 udelukker enhver forskelsbehandling på grund af nationalitet ved anvendelse af de sociale sikringsordninger for arbejdstagere med algerisk statsborgerskab og medlemmer af deres familie, der bor hos dem.</p>\r\n<p>Endvidere bestemmer art. 39, stk. 4, at de pågældende arbejdstagere har ret til fri overførsel til Algeriet af pensioner, aldersrenter, efterladtepensioner, erstatning for arbejdsulykker eller erhvervssygdom. Sammenligning af de forskellige sprogversioner fører til, at retten til at medtage ydelser ved flytning til Algeriet ikke omfatter førtidspension efter lov om social pension, idet aftalen alene omfatter alderspension, efterladtepension og renter som følge af arbejdsskade.</p>\r\n<p>Efterfølgende har Socialministeriet over for Ankestyrelsen tilføjet, at på baggrund af de eksisterende domme, som omhandler gennemførelse af associeringsaftalerne på området for social sikring, kan det konkluderes, at Domstolen har fundet aftalernes bestemmelser om ligebehandling umiddelbart anvendelige, således at de kan påberåbes for nationale domstole. Dette gælder, uanset at der ikke er udstedt gennemførelsesbestemmelser. Reglerne om ligebehandling inden for den sociale sikring omhandler samme ydelser, som er omfattet af reglerne i Rfo. Nr. 1408/71.</p>\r\n<p>Det kan konkluderes, at de øvrige bestemmelser (om beregning og eksport af ydelser) ikke anses for umiddelbart anvendelige, da det ikke vil være muligt at gennemføre principperne uden mere detaljerede gennemførelsesbestemmelser.</p>\r\n<p>Sagen blev behandlet i principielt møde med henblik på afklaring af, om samarbejdsaftalen mellem Det Europæiske Økonomiske Fællesskab og Algeriet gav adgang til udbetaling af dansk førtidspension i Algeriet.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Der var ikke ret til dansk pension under bopæl i Algeriet.</p>\r\n<p>Ankestyrelsen fandt ikke, at samarbejdsaftalen mellem Det Europæiske Økonomiske Fællesskab og Algeriet gav ham adgang til udbetaling af dansk førtidspension i Algeriet.</p>\r\n<p>Ankestyrelsen lagde vægt på, at reglen om eksport af ydelser i art. 39, stk. 4 ikke omfatter førtidspension. Der blev henvist til Socialministeriets brev af 28. juni 1999, hvorefter bestemmelsen udtømmende gør op med, hvilke ydelser der er omfattet. De forskellige sprogversioner af aftalen viser, at retten til at medtage ydelser ved flytning til Algeriet ikke omfatter førtidspension efter lov om social pension, idet aftalen alene omfatter alderspension, efterladtepension og renter som følge af arbejdsskade.</p>\r\n<p>Desuden har Socialministeriet efterfølgende oplyst, at det fremgår af EF-domstolens praksis om gennemførelse af associeringsaftaler, at Domstolen ikke anser bestemmelser om beregning og eksport af ydelser for umiddelbart anvendelige, da det ikke vil være muligt at gennemføre principperne uden mere detaljeret gennemførelseslovgivning.</p>\r\n<p>Efter Ankestyrelsens opfattelse kunne reglen ikke medføre, at en person, der var udvist fra Danmark i medfør af anden lov kunne have krav på sociale ydelser, som forudsatte bopæl i Danmark.</p>\r\n<p>Ankestyrelsen var enig med Sikringsstyrelsen i, at der ikke var særlige omstændigheder, der talte for at tillade, at retten til pension bevaredes efter at pensionisten havde taget bopæl i udlandet.</p>\r\n<p>Praksis for at give dispensation efter pensionslovens § 3, stk. 4 er meget restriktiv. Der skulle foreligge vægtige grunde for, at dispensation kan gives.</p>\r\n<p>I bedømmelsen indgår bl. a. det antal år, den pågældende har haft tilknytning til Danmark i den erhvervsaktive alder. Dispensation har sjældent været meddelt i tilfælde af mindre end 20 års tilknytning til landet. Uanset at den tidsmæssige betingelse har været opfyldt meddeles der afslag, når kun få af årene med bopæl har ligget umiddelbart inden ansøgningen.</p>\r\n<p>Ankestyrelsen lagde vægt på, at pensionisten havde boet i Danmark i 19 år 4 måneder 22 dage. Han fik tilkendt mellemste pension på et tidspunkt, hvor han havde boet i Danmark i alt 13 år 10 måneder.</p>\r\n<p>Ankestyrelsen vurderede ikke, at oplysningerne om invaliditet og det forhold, at han var udvist fra Danmark sammen med den relativt begrænsede bopælstid i Danmark kunne give grundlag for dispensation fra den almindelige regel om, at udbetaling af pension er betinget af bopæl her i landet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20032024925"
        },
        {
            "displayName": "Entydig dokumentidentifikation",
            "displayValue": "BS008311"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "20249"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "05/12/2003"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6700175-03"
        },
        {
            "displayName": "Stikord",
            "displayValue": "P-25-03"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}