{
    "id": 210080,
    "title": "Bekendtgørelse af lov om assisteret reproduktion i forbindelse med behandling, diagnostik og forskning m.v.",
    "documentTypeId": "30",
    "isSagsforlobPeriodValid": true,
    "shortName": "LBK nr 902 af 23/08/2019",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#idb64d9822-ff63-4c7f-846b-64994fa1b437\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelsesområde m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id24c85a03-b999-4e0c-91ad-ea03143568d1\">Kapitel 1 a</a>\r\n      </td>\r\n      <td class=\"IndholdsfortegnelseTekst\">Tilbud om behandling med assisteret reproduktion på de regionale sygehuse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idd37663dc-9864-40f6-a439-e36043e30487\">Kapitel 2</a>\r\n      </td>\r\n      <td class=\"IndholdsfortegnelseTekst\">Forbud mod behandling</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id85917fa7-ffff-41fa-b8af-fbee39a5a79f\">Kapitel 3</a>\r\n      </td>\r\n      <td class=\"IndholdsfortegnelseTekst\">Salg, donation og opbevaring af menneskelige æg</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id9e379b81-0975-458a-b9d2-b41e9d156b09\">Kapitel 4</a>\r\n      </td>\r\n      <td class=\"IndholdsfortegnelseTekst\">Donation, anvendelse og opbevaring af sæd</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id80f8a910-5f82-4d65-a0ff-bdf5f24aacdc\">Kapitel 5</a>\r\n      </td>\r\n      <td class=\"IndholdsfortegnelseTekst\">Kontrol med behandlingen</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#ide25255cd-c38e-4592-a4a6-50757840cafc\">Kapitel 6</a>\r\n      </td>\r\n      <td class=\"IndholdsfortegnelseTekst\">Information og samtykke</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id65d98277-1350-4d4c-85e5-ccdd47c3b418\">Kapitel 7</a>\r\n      </td>\r\n      <td class=\"IndholdsfortegnelseTekst\">Forbud mod forskning og forsøg</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id293a935f-8d70-4f6a-a4d5-f555e8159d5f\">Kapitel 8</a>\r\n      </td>\r\n      <td class=\"IndholdsfortegnelseTekst\">Straffebestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id11977927-a1f9-4a99-a3d2-2df89b71adb7\">Kapitel 9</a>\r\n      </td>\r\n      <td class=\"IndholdsfortegnelseTekst\">Ikrafttræden m.v.</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse af lov om assisteret reproduktion i forbindelse med behandling, diagnostik og forskning m.v.</p>\r\n<p class=\"Indledning2\">Herved bekendtgøres lov om assisteret reproduktion i forbindelse med behandling, diagnostik og forskning m.v., jf. lovbekendtgørelse nr. 514 af 12. april 2019, med den ændring, der følger af § 1 i lov nr. 1688 af 26. december 2017.<a class=\"FodnoteHenvisning\" name=\"Henvisning_id0461f4d5-e671-4813-a767-ef06d2ff480b\" href=\"#id0461f4d5-e671-4813-a767-ef06d2ff480b\">1)</a></p>\r\n<p class=\"Kapitel\" id=\"idb64d9822-ff63-4c7f-846b-64994fa1b437\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde m.v.</p>\r\n<p class=\"Paragraf\" id=\"id277a8890-db2e-4a82-aab1-a9594355d152\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Loven gælder for assisteret reproduktion i forbindelse med behandling, diagnostik og forskning m.v., der foretages af en sundhedsperson eller under en sundhedspersons ansvar, jf. dog § 18, hvor graviditet hos en kvinde søges etableret på anden måde end ved samleje mellem en kvinde og en mand. Loven gælder desuden for vævscentres virksomhed, for så vidt angår ydelser, der vedrører assisteret reproduktion i forbindelse med behandling, diagnostik og forskning m.v.</p>\r\n<p class=\"Stk2\">\r\n   <span class=\"StkNr\" id=\"idd67e2f17-b701-4a9d-85ac-3870169ce406\">Stk. 2.</span> Loven gælder endvidere for biomedicinsk forskning og forsøg, hvori indgår kønsceller fra mennesker, befrugtede æg og fosteranlæg.</p>\r\n<p class=\"Stk2\">\r\n   <span class=\"StkNr\" id=\"id22f1163c-972c-4432-87ce-64076d39fd98\">Stk. 3.</span> I denne lov forstås ved:</p>\r\n<p class=\"Liste1\">\r\n   <span class=\"Liste1Nr\" id=\"idd3a8ccb8-939e-4a14-b10a-25a7be4136f0\">1)</span> Kvinde: en person med livmoder eller æggestoksvæv.</p>\r\n<p class=\"Liste1\">\r\n   <span class=\"Liste1Nr\" id=\"idddc3a450-4624-4d26-b663-dba30aa09bb3\">2)</span> Mand: en person med mindst en testikel.</p>\r\n<p class=\"Kapitel\" id=\"id24c85a03-b999-4e0c-91ad-ea03143568d1\">\r\n   <span id=\"K1a\">\r\n   </span>\r\n   <span id=\"Kap1a\">Kapitel 1 a</span>\r\n</p>\r\n<p class=\"KapitelOverskrift2\">Tilbud om behandling med assisteret reproduktion på de regionale sygehuse</p>\r\n<p class=\"Paragraf\" id=\"id6635e41d-f0bb-46c9-81c6-f0d80f1fb8c4\">\r\n   <span id=\"P1a\">\r\n   </span>\r\n   <span class=\"ParagrafNr\" id=\"Par1a\">§ 1 a.</span> Regionsrådene må på deres sygehuse kun yde behandling med assisteret reproduktion til enlige kvinder, der ikke har børn, og par, der ikke har fælles børn, jf. dog stk. 2 og § 7, stk. 1 og 3.</p>\r\n<p class=\"Stk2\">\r\n   <span class=\"StkNr\" id=\"id121521e9-2006-482e-ba5a-9a9cb0bfed99\">Stk. 2.</span> Til en enlig kvinde eller et par, som har fået et barn ved assisteret reproduktion, og som efter endt behandling fortsat har nedfrosne æg, kan regionsrådene på deres sygehuse inden for den frist, der er nævnt i § 15, stk. 1, tilbyde at opsætte æg med henblik på, at den enlige kvinde eller parret kan få flere børn.</p>\r\n<p class=\"Kapitel\" id=\"idd37663dc-9864-40f6-a439-e36043e30487\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Forbud mod behandling</p>\r\n<p class=\"Paragraf\" id=\"ide5b25e07-957d-4015-8c79-edbf3fc3ece6\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Assisteret reproduktion må ikke finde sted, medmindre det sker med henblik på at forene en genetisk uændret (umodificeret) ægcelle med en genetisk uændret (umodificeret) sædcelle.</p>\r\n<p class=\"Paragraf\" id=\"id8e8b943e-7e70-49bf-b5d5-36f061652620\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> (Ophævet)</p>\r\n<p class=\"Paragraf\" id=\"id41bbe7f4-50bb-4b2d-98b8-a1c516638a51\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Der må ikke på samme tid eller efterfølgende opsættes identiske ubefrugtede eller befrugtede æg hos en eller flere kvinder i befrugtningsøjemed.</p>\r\n<p class=\"Paragraf\" id=\"ided3cedd8-d799-4a2b-83d1-5caf85538b7a\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Stammer ægcellen ikke fra den kvinde, der skal føde barnet, og stammer sæden ikke fra hendes partner, må der kun etableres assisteret reproduktion, hvor brug af både doneret sæd og doneret ægcelle er sundhedsfagligt begrundet og enten sæden eller ægcellen er doneret i ikkeanonym form.</p>\r\n<p class=\"Paragraf\" id=\"ide64eb7b3-5cf3-47eb-8b37-aaa2b116a696\">\r\n   <span id=\"P5a\">\r\n   </span>\r\n   <span class=\"ParagrafNr\" id=\"Par5a\">§ 5 a.</span> Der må ikke etableres assisteret reproduktion i de situationer, hvor en sundhedsperson eller en person under en sundhedspersons ansvar har kendskab til, at ægcelle og sæd stammer fra genetisk nært beslægtede eller i øvrigt genetisk nærmere beslægtede personer.</p>\r\n<p class=\"Stk2\">\r\n   <span class=\"StkNr\" id=\"id2427e1bb-cb63-4265-b5c0-14eb40a9dbbd\">Stk. 2.</span> Der må ikke etableres assisteret reproduktion i de situationer, hvor en sundhedsperson eller en person under en sundhedspersons ansvar har kendskab til, at enten ægcelle eller sæd stammer fra slægtninge af samme køn i ned- og opstigende linje.</p>\r\n<p class=\"Paragraf\" id=\"id00d11e70-fabd-4720-8e84-985f083b7280\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Assisteret reproduktion må ikke finde sted i de tilfælde, hvor den kvinde, der skal føde barnet, er ældre end 45 år.</p>\r\n<p class=\"Paragraf\" id=\"idc4bd5901-04b6-4fd0-9cf6-6a7923706b13\">\r\n   <span id=\"P6a\">\r\n   </span>\r\n   <span class=\"ParagrafNr\" id=\"Par6a\">§ 6 a.</span> Hvis den sundhedsperson, der er ansvarlig for behandling med assisteret reproduktion af en person, som har bopæl her i landet, vurderer, at der er tvivl om en enlig kvindes eller et pars evne til at drage fornøden omsorg for et barn efter fødslen, skal sundhedspersonen med den enlige kvindes eller parrets samtykke indsende oplysninger til regionsrådet med anmodning om, at regionsrådet træffer afgørelse om, hvorvidt der kan iværksættes behandling med assisteret reproduktion. Ved manglende samtykke fra den enlige kvinde eller parret til videregivelse af oplysninger til regionsrådet skal sundhedspersonen afvise at indlede behandling med assisteret reproduktion.</p>\r\n<p class=\"Stk2\">\r\n   <span class=\"StkNr\" id=\"id6bc2c878-bf42-4fd9-bad0-82135b7b081f\">Stk. 2.</span> Regionsrådet træffer afgørelse om, hvorvidt behandling med assisteret reproduktion kan iværksættes. Regionsrådet kan med den enlige kvindes eller parrets samtykke inddrage anden sagkundskab i vurderingen af forældreegnethed, inden behandling iværksættes. Ved manglende samtykke skal regionsrådet afvise, at der må indledes behandling med assisteret reproduktion.</p>\r\n<p class=\"Stk2\">\r\n   <span class=\"StkNr\" id=\"id3194a2d7-bd60-44e5-84d9-ac4b59e912fa\">Stk. 3.</span> Et regionsråd kan samarbejde med et eller flere regionsråd om opgaverne forbundet med stk. 1 og 2.</p>\r\n<p class=\"Stk2\">\r\n   <span class=\"StkNr\" id=\"id4b3f95b9-16b6-42d8-8177-93a607b2c07b\">Stk. 4.</span> Afgørelser truffet i medfør af stk. 2, kan indbringes for Ankestyrelsen senest 4 uger efter afgørelsen.</p>\r\n<p class=\"Stk2\">\r\n   <span class=\"StkNr\" id=\"idb1e39bc2-ea6c-4f2c-b96b-ba3d50b85468\">Stk. 5.</span> Sundhedsministeren kan fastsætte nærmere regler om bestemmelserne i stk. 1, 2 og 4.</p>\r\n<p class=\"Paragraf\" id=\"id78bb281c-2989-45ee-ac36-14bd21340b6d\">\r\n   <span id=\"P6b\">\r\n   </span>\r\n   <span class=\"ParagrafNr\" id=\"Par6b\">§ 6 b.</span> Hvis den sundhedsperson, der er ansvarlig for behandling med assisteret reproduktion af en enlig kvinde eller et par, som ikke har bopæl her i landet, vurderer, at der er åbenbar tvivl om den enlige kvindes eller parrets evne til at drage fornøden omsorg for et barn efter fødslen, skal sundhedspersonen afvise behandling med assisteret reproduktion.</p>\r\n<p class=\"Paragraf\" id=\"id5b11fed1-b862-4946-b9b1-d6ac642f7856\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Genetisk undersøgelse af et befrugtet æg må kun foretages i de tilfælde, hvor der er en kendt og væsentlig øget risiko for, at barnet får en alvorlig arvelig sygdom.</p>\r\n<p class=\"Stk2\">\r\n   <span class=\"StkNr\" id=\"iddd946e2f-48f2-427e-a44d-101e955d5bdb\">Stk. 2.</span> Endvidere kan genetisk undersøgelse foretages i forbindelse med assisteret reproduktion uden for kvindens krop på grund af ufrugtbarhed, hvor en sådan undersøgelse kan påvise eller udelukke en væsentlig kromosomabnormitet.</p>\r\n<p class=\"Stk2\">\r\n   <span class=\"StkNr\" id=\"id4f5c6f88-6a2d-42cf-81dc-ffe0200a2849\">Stk. 3.</span> Styrelsen for Patientsikkerhed kan dog efter udredning og sundhedsfaglig vurdering i konkrete tilfælde meddele tilladelse til anvendelse af præimplantationsdiagnostik ved assisteret reproduktion, hvor tungtvejende hensyn til behandling af et barn med livstruende sygdom i denne familie taler herfor.</p>\r\n<p class=\"Stk2\">\r\n   <span class=\"StkNr\" id=\"id9c34035c-ae5e-4a6e-a5dd-3ac16542260c\">Stk. 4.</span> Sundhedsministeren fastsætter nærmere regler om tilladelser efter stk. 3.</p>\r\n<p class=\"Paragraf\" id=\"id1e6e076a-1c6b-47db-b244-e1241962782b\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Assisteret reproduktion med udvælgelse af sædceller eller befrugtede æg før opsætning i en kvindes livmoder med henblik på at vælge barnets køn må ikke foretages, medmindre dette sker for at forhindre en kønsbundet alvorlig arvelig sygdom hos barnet.</p>\r\n<p class=\"Paragraf\" id=\"id59cc2910-e9a3-497e-ae2e-515d10b4c21d\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Det befrugtede ægs videre udvikling til et menneskeligt individ må ikke finde sted uden for en kvindes livmoder.</p>\r\n<p class=\"Paragraf\" id=\"id37d6218e-28bf-42b5-8a3c-3afe60164df8\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Anvendelse af æg anlæg og æggestokke fra aborterede pigefostre, dødfødte pigebørn eller afdøde kvinder må ikke finde sted.</p>\r\n<p class=\"Paragraf\" id=\"id6f132e49-0536-48ed-80d0-b8150d1c229a\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Transplantation af æggestokke til en kvinde med det formål at afhjælpe ufrugtbarhed (infertilitet) må ikke finde sted.</p>\r\n<p class=\"Kapitel\" id=\"id85917fa7-ffff-41fa-b8af-fbee39a5a79f\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Salg, donation og opbevaring af menneskelige æg</p>\r\n<p class=\"Paragraf\" id=\"idd2451ea1-46b3-4033-87b8-16c709fdef11\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Det er ikke tilladt at sælge, formidle salg eller på anden måde medvirke til salg af ubefrugtede eller befrugtede menneskelige æg.</p>\r\n<p class=\"Paragraf\" id=\"id0f5db19d-28ee-405d-bed3-915e716099a2\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Assisteret reproduktion må ikke finde sted, når der foreligger en aftale mellem den kvinde, hvor graviditet søges etableret, og en anden om, at kvinden skal føde et barn til denne (surrogatmoderskab).</p>\r\n<p class=\"Paragraf\" id=\"idd973b032-b22b-4c40-92cf-100a690a88e9\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> (Ophævet)</p>\r\n<p class=\"Paragraf\" id=\"iddb737380-d34b-4b4b-a1e1-b8e3f0160ba6\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Befrugtede og ubefrugtede menneskelige æg kan opbevares i op til 5 år, hvorefter æggene skal destrueres. Den ansvarlige læge kan beslutte at forlænge opbevaringsperioden ud over 5 år og indtil det tidspunkt, hvor kvinden er ældre end 45 år, hvis den enlige kvinde eller den ene part i ægteskabet, det registrerede parforhold eller forholdet lider af en alvorlig sygdom. Den ansvarlige læge kan tilbagekalde en beslutning i medfør af 2. pkt., hvor betingelser efter 2. pkt. ikke længere er opfyldt.</p>\r\n<p class=\"Stk2\">\r\n   <span class=\"StkNr\" id=\"ida5af9eee-17e3-483e-be87-8feba0d044b7\">Stk. 2.</span> I tilfælde af kvindens død eller i tilfælde af parrets separation eller skilsmisse eller samlivets ophør skal den behandlende sundhedsperson sikre, at de opbevarede befrugtede æg destrueres.</p>\r\n<p class=\"Stk2\">\r\n   <span class=\"StkNr\" id=\"ida47d1596-017b-4554-b184-e477a0a26e3f\">Stk. 3.</span> I tilfælde af mandens død skal den behandlende sundhedsperson sikre, at der sker destruktion af opbevarede befrugtede æg, medmindre der foreligger et skriftligt samtykke fra manden efter § 23, stk. 3, 2. pkt.</p>\r\n<p class=\"Stk2\">\r\n   <span class=\"StkNr\" id=\"idb239f5db-9ede-44bb-aa03-4894290429fc\">Stk. 4.</span> Den behandlende sundhedsperson skal sikre, at der sker destruktion af ægtefællens eller samleverens opbevarede ubefrugtede æg i tilfælde af kvindens død.</p>\r\n<p class=\"Paragraf\" id=\"ida6565d75-781f-4825-af0c-cf0f841596ee\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> (Ophævet)</p>\r\n<p class=\"Paragraf\" id=\"idc505c2b5-a086-4c3a-b476-1a1eb143f2ba\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Sundhedsministeren kan fastsætte nærmere regler om donation, herunder anonymitet og vilkår for kompensation, om opbevaring, om anvendelse, herunder antal graviditeter pr. donor, og om opsætning af menneskelige æg.</p>\r\n<p class=\"Stk2\">\r\n   <span class=\"StkNr\" id=\"id2cbf00c9-65e6-4662-8223-00c23d674b75\">Stk. 2.</span> Styrelsen for Patientsikkerhed bemyndiges til at fastsætte sundhedsfaglige regler for donation, anvendelse, opsætning og opbevaring af menneskelige æg.</p>\r\n<p class=\"Kapitel\" id=\"id9e379b81-0975-458a-b9d2-b41e9d156b09\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Donation, anvendelse og opbevaring af sæd</p>\r\n<p class=\"Paragraf\" id=\"id634e55d9-02d6-480d-a595-e874fe9b482d\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Assisteret reproduktion med anvendelse af sædceller, der er manipulerede, herunder sorterede, må ikke foretages af personer, der ikke er læger, eller som ikke er under en læges ansvar.</p>\r\n<p class=\"Paragraf\" id=\"ide8195e09-26fe-4528-8496-4c931a8846b5\">\r\n   <span id=\"P18a\">\r\n   </span>\r\n   <span class=\"ParagrafNr\" id=\"Par18a\">§ 18 a.</span> Den behandlende sundhedsperson skal sikre, at der sker destruktion af kvindens ægtefælles eller partners opbevarede sæd i tilfælde af dennes død, medmindre der foreligger et skriftligt samtykke fra manden efter § 23, stk. 3, 2. pkt.</p>\r\n<p class=\"Paragraf\" id=\"id2a235e36-c9c5-4669-925f-f17d18c87a87\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> (Ophævet)</p>\r\n<p class=\"Paragraf\" id=\"ided8c78f6-1269-48b5-8371-6c5c79f8b42a\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Sundhedsministeren kan fastsætte nærmere regler for donation, herunder anonymitet og vilkår for kompensation, og anvendelse af donorsæd, herunder antal graviditeter pr. donor, samt til hvilke formål der må ske opbevaring af donorsæd.</p>\r\n<p class=\"Stk2\">\r\n   <span class=\"StkNr\" id=\"ideaa0c7d5-02e0-463b-a730-4693339946c3\">Stk. 2.</span> Styrelsen for Patientsikkerhed bemyndiges til at fastsætte sundhedsfaglige regler for donation, anvendelse og opbevaring af sæd, herunder med henblik på at forebygge overførsel af sygdomme.</p>\r\n<p class=\"Kapitel\" id=\"id80f8a910-5f82-4d65-a0ff-bdf5f24aacdc\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Kontrol med behandlingen</p>\r\n<p class=\"Paragraf\" id=\"id2ce11fa4-0fbb-4cff-a627-3b8c8b737f05\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Det er ikke tilladt at tage nye behandlings- og diagnosticeringsmetoder m.v. i forbindelse med assisteret reproduktion i brug, før sundhedsministeren har godkendt disse ud fra etiske og sundhedsfaglige hensyn.</p>\r\n<p class=\"Stk2\">\r\n   <span class=\"StkNr\" id=\"id0befaa71-a3d6-4528-8969-f69a6f93859f\">Stk. 2.</span> Sundhedsministeren fastsætter regler for anmeldelse og godkendelse af nye behandlings- og diagnosticeringsmetoder m.v. inden for assisteret reproduktion.</p>\r\n<p class=\"Paragraf\" id=\"idfb72cb07-5536-440c-8d8f-391a79663415\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Behandlingsstederne indberetter oplysninger til Styrelsen for Patientsikkerhed om behandling med assisteret reproduktion. Styrelsen for Patientsikkerhed fastsætter regler herom.</p>\r\n<p class=\"Kapitel\" id=\"ide25255cd-c38e-4592-a4a6-50757840cafc\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Information og samtykke</p>\r\n<p class=\"Paragraf\" id=\"id5f8fd9e4-0b28-4cd0-8005-5d5f7665b09a\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Før behandling med assisteret reproduktion indledes, skal der indhentes skriftligt samtykke til behandlingen fra kvinden og fra dennes eventuelle ægtefælle, registrerede partner eller partner.</p>\r\n<p class=\"Stk2\">\r\n   <span class=\"StkNr\" id=\"idee735989-db9d-486d-ae22-6e0f530e075f\">Stk. 2.</span> Samtykket efter stk. 1 kan kun afgives på baggrund af en skriftlig og mundtlig information om behandlingens virkninger og bivirkninger, herunder risici i forbindelse med behandlingen.</p>\r\n<p class=\"Stk2\">\r\n   <span class=\"StkNr\" id=\"id1c6d7468-3299-4e44-b990-ca0d42d8f040\">Stk. 3.</span> Før behandlingen indledes, skal den behandlende sundhedsperson endvidere informere om, at manden kan give sit skriftlige samtykke til, at kvinden kan anvende hans sæd eller æg, som er befrugtet med hans sæd, til behandling med assisteret reproduktion efter mandens død, og om konsekvensen af ikke at give samtykke hertil. Efter ønske fra manden skal sundhedspersonen indhente et samtykke efter 1. pkt., som kan være gjort betinget.</p>\r\n<p class=\"Stk2\">\r\n   <span class=\"StkNr\" id=\"id89a22a3f-284a-4663-88c0-b87ebba555ee\">Stk. 4.</span> Den behandlende sundhedsperson skal sikre, at et samtykke efter stk. 1 og stk. 3, 2. pkt., fortsat er gyldigt, jf. dog stk. 5.</p>\r\n<p class=\"Stk2\">\r\n   <span class=\"StkNr\" id=\"id76c486fe-cbb2-416d-8f7e-8d290bb872bd\">Stk. 5.</span> Skal behandlingen finde sted efter mandens død ved brug af hans sæd eller æg, som er befrugtet med hans sæd, skal den behandlende sundhedsperson forinden påse, at der foreligger et skriftligt samtykke fra manden, og at eventuelle betingelser for samtykket er opfyldt, jf. stk. 3, 2. pkt.</p>\r\n<p class=\"Paragraf\" id=\"idaf0e5bb3-41c3-4e4e-8ed0-ddfe3be3ad63\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Den behandlende sundhedsperson skal sikre, at der gives information om de civilretlige virkninger af, at en kvinde eller et par modtager donerede kønsceller i forbindelse med behandling med assisteret reproduktion.</p>\r\n<p class=\"Stk2\">\r\n   <span class=\"StkNr\" id=\"idc946d13d-01ea-4597-995f-6d5f0888d3e6\">Stk. 2.</span> Den behandlende sundhedsperson skal sikre, at der før afgivelse af samtykke efter § 23, stk. 3, 2. pkt., gives information om de civilretlige virkninger af, at mandens sæd eller æg, som er befrugtet med hans sæd, anvendes ved behandling med assisteret reproduktion efter hans død.</p>\r\n<p class=\"Kapitel\" id=\"id65d98277-1350-4d4c-85e5-ccdd47c3b418\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Forbud mod forskning og forsøg</p>\r\n<p class=\"Paragraf\" id=\"id114f4b29-26bc-4a63-87d5-cd666acb8131\">\r\n   <span id=\"P25\">\r\n   </span>\r\n   <span class=\"ParagrafNr\" id=\"Par25\">§ 25.</span> Sundhedsvidenskabelige forsøg på befrugtede menneskelige æg samt på kønsceller, der agtes anvendt til befrugtning, må kun foretages i følgende tilfælde:</p>\r\n<p class=\"Liste1\">\r\n   <span class=\"Liste1Nr\" id=\"idf57f6ca0-4424-4782-95ae-e583220c9bdc\">1)</span> Hvis de har til formål at forbedre in vitro-befrugtning eller lignende teknikker med henblik på at fremkalde en graviditet.</p>\r\n<p class=\"Liste1\">\r\n   <span class=\"Liste1Nr\" id=\"id20c8abda-6c9a-4a48-a54a-db2c156f220f\">2)</span> Hvis de har til formål at forbedre teknikker til genetisk undersøgelse af et befrugtet æg med henblik på at fastslå, om der foreligger en alvorlig arvelig sygdom eller en væsentlig kromosomabnormitet (præimplantationsdiagnostik).</p>\r\n<p class=\"Liste1\">\r\n   <span class=\"Liste1Nr\" id=\"id1c46ab8d-d2b9-4bda-bbda-ae58ef917505\">3)</span> Hvis forsøgene ved anvendelse af befrugtede æg og stamceller herfra har til formål at opnå ny viden, som vil kunne forbedre mulighederne for behandling af sygdomme hos mennesker.</p>\r\n<p class=\"Stk2\">\r\n   <span class=\"StkNr\" id=\"idbccc9e34-fe34-4427-906f-2a92a17e2b9e\">Stk. 2.</span> Udtagning og befrugtning af æg med henblik på at gennemføre andre forsøg end de i stk. 1 nævnte er ikke tilladt.</p>\r\n<p class=\"Paragraf\" id=\"id7d904140-6b45-4ecf-a5a5-8040860796ca\">\r\n   <span id=\"P26\">\r\n   </span>\r\n   <span class=\"ParagrafNr\" id=\"Par26\">§ 26.</span> Befrugtede æg må kun holdes i live uden for en kvindes livmoder i 14 dage, fra befrugtningen er sket. Den tid, hvori de befrugtede menneskelige æg har været nedfrosset, medregnes ikke.</p>\r\n<p class=\"Paragraf\" id=\"id36402956-0905-49fb-816d-b9ba4edc068f\">\r\n   <span id=\"P27\">\r\n   </span>\r\n   <span class=\"ParagrafNr\" id=\"Par27\">§ 27.</span> Befrugtede menneskelige æg, der har været gjort til genstand for sundhedsvidenskabelig forskning, herunder almindelig kvalitetssikrende forskning ved ægopsætning, må kun opsættes i en kvindes livmoder, hvis det befrugtede æg er genetisk uændret (umodificeret) og den forudgående forskning efter en faglig vurdering i øvrigt ikke må antages at have beskadiget ægget i dets videre udvikling.</p>\r\n<p class=\"Stk2\">\r\n   <span class=\"StkNr\" id=\"idb27aaf0c-eea9-4bf2-9a04-f0855da360fe\">Stk. 2.</span> Forskningsprojekter efter § 25 skal godkendes i det videnskabsetiske komitesystem, der forud for eventuel godkendelse vurderer, om projekterne har det tilladte formål.</p>\r\n<p class=\"Paragraf\" id=\"id29f78b27-cdf1-4946-8f3d-3a303a1cbe87\">\r\n   <span id=\"P28\">\r\n   </span>\r\n   <span class=\"ParagrafNr\" id=\"Par28\">§ 28.</span> Følgende forsøg må ikke foretages:</p>\r\n<p class=\"Liste1\">\r\n   <span class=\"Liste1Nr\" id=\"id64930c58-dcb7-442d-b66d-05ee5c5318f2\">1)</span> Forsøg, der har til formål at muliggøre fremstilling af arvemæssigt identiske menneskelige individer.</p>\r\n<p class=\"Liste1\">\r\n   <span class=\"Liste1Nr\" id=\"id4a3a80d9-1a82-48f6-8ec9-7ddaf97f983a\">2)</span> Forsøg, der har til formål at muliggøre fremstilling af menneskelige individer ved sammensmeltning af genetisk forskellige fosteranlæg eller dele af fosteranlæg, før de sætter sig fast i livmoderen.</p>\r\n<p class=\"Liste1\">\r\n   <span class=\"Liste1Nr\" id=\"id66ab7ea1-2a1a-48d2-86f2-4300b61ad387\">3)</span> Forsøg, der har til formål at muliggøre fremstilling af levende menneskelige individer, som er hybrider, med en arvemasse, hvori indgår bestanddele fra andre arter.</p>\r\n<p class=\"Liste1\">\r\n   <span class=\"Liste1Nr\" id=\"id9dd2be8d-a9e5-4951-859e-beb402fed193\">4)</span> Forsøg, der har til formål at muliggøre udvikling af et menneskeligt individ i artsfremmed livmoder.</p>\r\n<p class=\"Kapitel\" id=\"id293a935f-8d70-4f6a-a4d5-f555e8159d5f\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Straffebestemmelser</p>\r\n<p class=\"Paragraf\" id=\"id7fd6724f-aca3-45c8-a685-e9f0a21553d8\">\r\n   <span id=\"P29\">\r\n   </span>\r\n   <span class=\"ParagrafNr\" id=\"Par29\">§ 29.</span> Medmindre højere straf er forskyldt efter den øvrige lovgivning, straffes den, der overtræder §§ 2-6, 7-13, 15, 18, § 18 a, § 21, stk. 1, og §§ 22-28, med bøde eller fængsel indtil 4 måneder.</p>\r\n<p class=\"Stk2\">\r\n   <span class=\"StkNr\" id=\"idfaa7c4f0-f019-4b33-86e8-ec06c82f8cc6\">Stk. 2.</span> Den, der donerer sæd eller æg, og den kvinde eller det par, der samtykker i en assisteret reproduktion, kan ikke straffes efter denne lov. Det samme gælder den kvinde, der overdrager æg, medmindre overdragelsen er i strid med § 12.</p>\r\n<p class=\"Stk2\">\r\n   <span class=\"StkNr\" id=\"id5ecd7003-85ff-4ae2-bad7-7c2551aad2fd\">Stk. 3.</span> I forskrifter, der udstedes i medfør af loven, kan der fastsættes straf af bøde for overtrædelse af bestemmelser i forskrifterne.</p>\r\n<p class=\"Stk2\">\r\n   <span class=\"StkNr\" id=\"idf8ba255a-cad3-470d-8eb7-e0623cbb91c5\">Stk. 4.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Kapitel\" id=\"id11977927-a1f9-4a99-a3d2-2df89b71adb7\">\r\n   <span id=\"K9\">\r\n   </span>\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Ikrafttræden m.v.</p>\r\n<p class=\"Paragraf\" id=\"ide5e368bf-6f32-489a-86b6-c352f583ff84\">\r\n   <span id=\"P30\">\r\n   </span>\r\n   <span class=\"ParagrafNr\" id=\"Par30\">§ 30.</span> Loven træder i kraft den 1. oktober 1997. §§ 6, 15 og 16 træder dog i kraft dagen efter bekendtgørelsen i Lovtidende.</p>\r\n<p class=\"Stk2\">\r\n   <span class=\"StkNr\" id=\"idc8c966e0-f1c5-487a-9d8d-8dae189103f5\">Stk. 2-5.</span> (Udelades)</p>\r\n<p class=\"Paragraf\" id=\"id760581bd-a2c8-41b7-89a0-c04f0b0d3eba\">\r\n   <span id=\"P31\">\r\n   </span>\r\n   <span class=\"ParagrafNr\" id=\"Par31\">§ 31.</span> (Udelades)</p>\r\n<p class=\"Paragraf\" id=\"idc43ce5d3-d8cb-4ae2-9897-6e9fe5bd59fc\">\r\n   <span id=\"P32\">\r\n   </span>\r\n   <span class=\"ParagrafNr\" id=\"Par32\">§ 32.</span> Loven gælder ikke for Færøerne og Grønland, men kan ved kgl. anordning sættes i kraft for Færøerne med de afvigelser, som de særlige færøske forhold tilsiger.</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 264 af 16. marts 2016 (Information og samtykke i forbindelse med behandling med assisteret reproduktion m.v.) indeholder følgende ikrafttrædelsesbestemmelse:</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Loven træder i kraft den 1. juli 2016.</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 1688 af 26. december 2017 (Ophævelse af forbuddet mod dobbeltdonation og ændring af reglerne for kastration) indeholder følgende ikrafttrædelsesbestemmelse:</p>\r\n<p class=\"CentreretParagraf\">§ 3</p>\r\n<p class=\"Stk2\">\r\n   <span class=\"StkNr\">Stk. 1.</span> Loven træder i kraft den 1. januar 2018.</p>\r\n<p class=\"Stk2\">\r\n   <span class=\"StkNr\">Stk. 2.</span> (Udelades)</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 1711 af 27. december 2018 (Ændringer som følge af lov om Familieretshuset og skærpet fokus på beskyttelsen af barnet i sager efter forældreansvarsloven) indeholder følgende ikrafttrædelses- og overgangsbestemmelser:</p>\r\n<p class=\"CentreretParagraf\">§ 40</p>\r\n<p class=\"Stk2\">\r\n   <span class=\"StkNr\">Stk. 1.</span> Loven træder i kraft den 1. april 2019, jf. dog stk. 2-4.</p>\r\n<p class=\"Stk2\">\r\n   <span class=\"StkNr\">Stk. 2-4.</span> (Udelades)</p>\r\n<p class=\"Stk2\">\r\n   <span class=\"StkNr\">Stk. 5.</span> Regler fastsat i medfør af § 21, stk. 3, i lov om børns forsørgelse, jf. lovbekendtgørelse nr. 1815 af 23. december 2015, § 25 i adoptionsloven, jf. lovbekendtgørelse nr. 1041 af 3. august 2018, § 61, stk. 3, i lov nr. 548 af 30. maj 2017 om ægtefællers økonomiske forhold, § 23 b i lov om opkrævning af underholdsbidrag, jf. lovbekendtgørelse nr. 1819 af 23. december 2015, § 33 i børneloven, jf. lovbekendtgørelse nr. 1817 af 23. december 2015, § 8 i lov nr. 618 af 8. juni 2016 om fremtidsfuldmagter, § 56 a, stk. 5, i udlændingeloven, jf. lovbekendtgørelse nr. 1117 af 2. oktober 2017 med senere ændringer, og § 6 a, stk. 4, i lov om assisteret reproduktion i forbindelse med behandling, diagnostik og forskning m.v., jf. lovbekendtgørelse nr. 93 af 19. januar 2015 med senere ændringer, forbliver i kraft, indtil de ophæves eller afløses af nye regler.</p>\r\n<p class=\"CentreretParagraf\">§ 41-42</p>\r\n<p class=\"Stk2\">\r\n   <span class=\"StkNr\">\r\n   </span> (Udelades)</p>\r\n<p class=\"CentreretParagraf\">§ 43</p>\r\n<p class=\"Stk2\">\r\n   <span class=\"StkNr\">Stk. 1-7.</span> (Udelades)</p>\r\n<p class=\"Stk2\">\r\n   <span class=\"StkNr\">Stk. 8.</span> Sager vedrørende assisteret reproduktion efter § 6 a i lov om assisteret reproduktion i forbindelse med behandling, diagnostik og forskning m.v., jf. lovbekendtgørelse nr. 93 af 19. januar 2015 med senere ændringer, der ved lovens ikrafttræden behandles af Statsforvaltningen, færdigbehandles af regionsrådet.</p>\r\n<p class=\"Stk2\">\r\n   <span class=\"StkNr\">Stk. 9.</span> (Udelades)</p><div class=\"Givet\" id=\"Givet\"><p class=\"Givet\" align=\"center\">Sundheds- og Ældreministeriet, den 23. august 2019</p><p class=\"Sign1\" align=\"center\">Magnus Heunicke</p><p class=\"Sign2\" align=\"right\">/ Emilie Norré Sørensen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id0461f4d5-e671-4813-a767-ef06d2ff480b\" href=\"#Henvisning_id0461f4d5-e671-4813-a767-ef06d2ff480b\">1)</a> Den ændring, som følger af § 1 i lov nr. 1688 af 26. december 2017, var ved en fejl ikke indarbejdet i lovbekendtgørelse nr. 514 af 12. april 2019.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/08/2019"
        },
        {
            "displayName": "Accession",
            "displayValue": "A20190090229"
        },
        {
            "displayName": "Entydig dokumentidentifikation",
            "displayValue": "CN001029"
        },
        {
            "displayName": "Dato for førstegangsindlæggelse",
            "displayValue": "31/08/2019"
        },
        {
            "displayName": "Dato for indlæggelse",
            "displayValue": "31/08/2019"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "902"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "23/08/2019"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundheds- og Ældremin., j.nr. 1906330"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}