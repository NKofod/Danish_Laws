{
    "id": 110777,
    "title": "1990 LSF 70   FORSLAG TIL LOV OM ÆNDRING AF LOV OM SKIBES SIKKERHED M.V. OG OM OPHÆVELSE   AF LOV OM SKIBSFARTENS BETRYGGELSE. ",
    "documentTypeId": "400",
    "isSagsforlobPeriodValid": false,
    "shortName": "1990/1 LSF 70",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 70 </P>  \r\n\r\n<P></P>  \r\n\r\n<P>Forslag til Lov om ændring af lov om skibes sikkerhed m.v. og om ophævelse  \r\n\r\n af lov om skibsfartens betryggelse. </P>  \r\n\r\n<P></P>  \r\n\r\n<P>Fremsat af industriministeren (Anne Birgitte Lundholt) </P>  \r\n\r\n<P></P>  \r\n\r\n<P>den 14. november 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om skibes sikkerhed m.v., jf. lovbekendtgørelse nr. 584 af 29.  \r\n\r\n september 1988, foretages følgende ændringer: </P>  \r\n\r\n<P> <B>1.</B>  <I>Lovens titel</I> affattes således: </P>  \r\n\r\n<P>&#187;Lov om skibes sikkerhed og skibsfartens betryggelse m.v.&#171;. </P>  \r\n\r\n<P> <B>2.</B> I <I>§ 1, stk. 1</I> indsættes efter  \r\n\r\n &#187;troppetransportskibe&#171;: &#187;, jf. dog § 27e&#171;. </P>  \r\n\r\n<P> <B>3.</B> I <I>§ 9, stk. 1</I> , indsættes efter &#187;§ 18, stk.  \r\n\r\n 4&#171;: &#187;, § 27b, stk. 2 og § 27d&#171;. </P>  \r\n\r\n<P> <B>4.</B> Efter <I>kapitel 6</I> indsættes: </P>  \r\n\r\n<P>&#187;Kapitel 6a </P>  \r\n\r\n<P> <I>Skibsfartens betryggelse </I></P>  \r\n\r\n<P>  <B>§ 27a.</B> Industriministeren fastsætter regler til sikring af  \r\n\r\n sejladsen og om bistand til redning af menneskeliv på søen. </P>  \r\n\r\n<P> <B>§ 27b.</B> Industriministeren kan pålægge enhver fører af dansk skib  \r\n\r\n ved optagelse og videresendelse af meteorologiske observationer at bidrage  \r\n\r\n til opretholdelse af vejrtjeneste i sådant omfang, som udkræves til  \r\n\r\n betryggelse af skibsfarten. </P>  \r\n\r\n<P> <I>Stk. 2.</I> Trafikministeren træffer efter forhandling med  \r\n\r\n industriministeren de fornødne foranstaltninger til Danmarks medvirken ved  \r\n\r\n opretholdelse af en international vejrtjeneste til betryggelse af  \r\n\r\n skibsfarten. </P>  \r\n\r\n<P> <B>§ 27c.</B> Industriministeren kan efter forhandling med  \r\n\r\n forsvarsministeren fastsætte bestemmelser til overholdelse af orden og  \r\n\r\n forebyggelse af fare i danske farvande, herunder forskrifter om, hvad der  \r\n\r\n skal iagttages for at forebygge, at der lægges den frie sejlads hindringer i  \r\n\r\n vejen. </P>  \r\n\r\n<P> <B>§ 27d.</B> Forsvarsministeren kan bestemme, at der skal foretages  \r\n\r\n afmærkning m.v. i dansk afmærkningsområde, når forholdene gør det påkrævet.  \r\n\r\n</P>  \r\n\r\n<P> <I>Stk. 2.</I> Afmærkninger m.v. i hoved- og gennemsejlingsfarvande samt  \r\n\r\n til sikker ankerplads udføres og vedligeholdes for statens regning ved  \r\n\r\n Farvandsvæsenets foranstaltning. </P>  \r\n\r\n<P> <I>Stk. 3.</I> Afmærkning m.v., der ikke er omfattet af stk. 2, udføres  \r\n\r\n og vedligeholdes af vedkommende havnevæsen, brobestyrelse m.v., der tillige  \r\n\r\n afholder udgifterne i forbindelse hermed. </P>  \r\n\r\n<P> <I>Stk. 4.</I> Forsvarsministeren afgør, om afmærkning m.v. er omfattet  \r\n\r\n af stk. 2 eller stk. 3. </P>  \r\n\r\n<P> <I>Stk. 5.</I> Forsvarsministeren fører kontrol med afmærkningen  \r\n\r\n m.v.&#171; </P>  \r\n\r\n<P> <B>§ 27e.</B> Bestemmelser, fastsat i medfør af § 27a eller § 27c, gælder  \r\n\r\n for alle danske skibe, samt for alle udenlandske skibe i dansk havn eller på  \r\n\r\n dansk søterritorium, medmindre andet er bestemt. </P>  \r\n\r\n<P> <B>5.</B>  <I>§ 28, stk. 1</I> affattes således: </P>  \r\n\r\n<P>&#187;Med bøde eller hæfte straffes den, der overtræder § 13, stk. 4 og §§  \r\n\r\n 23-27, samt den, der ikke efterkommer et påbud, udstedt i henhold til § 15,  \r\n\r\n et forbud mod sejlads i medfør af § 16, stk. 1 eller stk. 2, eller et pålæg i  \r\n\r\n medfør af § 27b, stk. 1. I forskrifter, der udstedes i medfør af loven, kan  \r\n\r\n der fastsættes straf af bøde eller hæfte for overtrædelse af bestemmelser i  \r\n\r\n forskrifterne.&#171; </P>  \r\n\r\n<P> <B>§ 2 </B></P>  \r\n\r\n<P>  <I>Stk. 1.</I> Loven træder i kraft den 1. januar 1991. </P>  \r\n\r\n<P> <I>Stk. 2.</I> Lov om skibsfartens betryggelse, jf. lovbekendtgørelse nr.  \r\n\r\n 587 af 29. september 1988, ophæves. De i medfør af loven udstedte  \r\n\r\n bekendtgørelser bevarer dog deres gyldighed, indtil de ophæves eller afløses  \r\n\r\n af regler, udstedt i medfør af lov om skibes sikkerhed og skibsfartens  \r\n\r\n betryggelse m.v. Overtrædelse af bekendtgørelserne straffes med bøde. Dog  \r\n\r\n straffes overtrædelse af bekendtgørelse nr. 186 af 26. maj 1965 om  \r\n\r\n skibsfartens betryggelse med bøde eller hæfte. </P>  \r\n\r\n<P> <B>§ 3 </B></P>  \r\n\r\n<P> Loven gælder ikke for Færøerne og Grønland, men kan ved kongelig  \r\n\r\n anordning sættes i kraft for disse landsdele med de afvigelser, de særlige  \r\n\r\n færøske eller grønlandske forhold tilsiger. </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P>  <I>Almindelige bemærkninger </I></P>  \r\n\r\n<P> Som led i regelforenklingen foreslås det at ophæve lov om skibsfartens  \r\n\r\n betryggelse mod, at relevante bestemmelser indsættes i lov om skibes  \r\n\r\n sikkerhed. Som følge heraf foreslås lovens titel ændret til &#187;Lov om  \r\n\r\n skibes sikkerhed og skibsfartens betryggelse m.v.&#171;. </P>  \r\n\r\n<P>I en generel bestemmelse (§ 27a) bemyndiges industriministeren til som  \r\n\r\n hidtil at fastsætte regler til sikring af sejladsen og om bistand til redning  \r\n\r\n af menneskeliv på søen. </P>  \r\n\r\n<P>De bestemmelser i lov om skibsfartens betryggelse, der foreslås overført  \r\n\r\n til lov om skibes sikkerhed, er følgende: </P>  \r\n\r\n<P>§ 1, stk. 2 og § 3, stk. 2 om opretholdelsen af en international  \r\n\r\n vejrtjeneste og skibsføreres meldepligt. </P>  \r\n\r\n<P>§ 5, stk. 4 om fastsættelse af bestemmelser til overholdelse af orden og  \r\n\r\n forebyggelse af fare i danske farvande. </P>  \r\n\r\n<P>§ 5a om afmærkning i dansk afmærkningsområde m.v. </P>  \r\n\r\n<P>Under lovarbejdet har det været drøftet med Trafikministeriet henholdsvis  \r\n\r\n Forsvarsministeriet, om bestemmelserne i lov om skibsfartens betryggelse, §  \r\n\r\n 1, stk. 2 henholdsvis § 5a skulle overføres til de respektive ministeriers  \r\n\r\n lovgivning. Der var herunder enighed om, at det ville være mest  \r\n\r\n hensigtsmæssigt at indsætte bestemmelserne i lov om skibes sikkerhed m.v.  \r\n\r\n</P>  \r\n\r\n<P>Bestemmelserne i lov om skibsfartens betryggelse § 1, stk. 1 og 3,  \r\n\r\n foreslås erstattet af en tekstanmærkning til finansloven med følgende ordlyd:  \r\n\r\n</P>  \r\n\r\n<P>&#187;Industriministeren bemyndiges til at yde bidrag til en international  \r\n\r\n sikkerhedstjeneste i det nordlige Atlanterhav omfattende isvarsling samt  \r\n\r\n undersøgelser og iagttagelser af de forhold, der betinger isens  \r\n\r\n forekomst.&#171; </P>  \r\n\r\n<P>Seneste bidrag til sikkerhedstjenesten beløb sig til US 43.048,00 for  \r\n\r\n 1988. </P>  \r\n\r\n<P>Finansudvalgets tilslutning til optagelse af tekstanmærkning på forslag  \r\n\r\n til tillægsbevillingslov for 1991 vil blive søgt gennem forelæggelse af  \r\n\r\n aktstykke. </P>  \r\n\r\n<P>Lovforslaget vil hverken have økonomiske eller administrative  \r\n\r\n konsekvenser. </P>  \r\n\r\n<P> <I>Bemærkninger til lovforslagets enkelte bestemmelser. </I></P>  \r\n\r\n<P>Til § 1 </P>  \r\n\r\n<P> Til nr. 1 </P>  \r\n\r\n<P>Ved ændringen af lovens titel understreges, at den nu også indeholder  \r\n\r\n bestemmelser om skibsfartens betryggelse. </P>  \r\n\r\n<P>Til nr. 2 </P>  \r\n\r\n<P>Sejladsregler, udstedt i medfør af § 27a eller § 27c, gælder for alle  \r\n\r\n skibe, eksempelvis også krigsskibe og troppetransportskibe. Dette er i  \r\n\r\n overensstemmelse med den gældende ordning. </P>  \r\n\r\n<P>Til nr. 3 </P>  \r\n\r\n<P>Da § 27b, stk. 2 og § 27d indeholder bemyndigelser til henholdsvis  \r\n\r\n trafikministeren og forsvarsministeren, er det fundet rigtigst at henvise til  \r\n\r\n dem som undtagelser fra § 9, stk. 1 om, at industriministeren er øverste  \r\n\r\n administrative myndighed i spørgsmål vedrørende denne lov. </P>  \r\n\r\n<P>Til nr. 4 </P>  \r\n\r\n<P>Kapitel 6a. Da bestemmelserne i §§ 27a til 27e ikke umiddelbart kan  \r\n\r\n indpasses i de eksisterende kapitler i lov om skibes sikkerhed mv., er det  \r\n\r\n fundet mest hensigtsmæssigt at oprette et selvstændigt kapitel om  \r\n\r\n skibsfartens betryggelse. </P>  \r\n\r\n<P>§ 27a. Bestemmelsen bemyndiger industriministeren til som hidtil at  \r\n\r\n fastsætte regler til sikring af sejladsen og om bistand til redning af  \r\n\r\n menneskeliv på søen med henblik på at sikre, at Danmark fortsat kan opfylde  \r\n\r\n sine forpligtelser i så henseende i henhold til den internationale konvention  \r\n\r\n om sikkerhed for menneskeliv på søen 1974/78. </P>  \r\n\r\n<P>§ 27b. Stk. 1, der svarer til § 3, stk. 2 i betryggelsesloven, sikrer ved  \r\n\r\n pålæg til førere af danske skibe, at der kan bidrages til opretholdelse af en  \r\n\r\n vejrtjeneste, medens stk. 2, der svarer til betryggelseslovens § 1, stk. 2,  \r\n\r\n bemyndiger trafikministeren til efter forhandling med industriministeren at  \r\n\r\n træffe de fornødne foranstaltninger til dansk medvirken ved opretholdelsen af  \r\n\r\n en international vejrtjeneste til betryggelse af skibsfarten. Dette gøres  \r\n\r\n bl.a. ved, at Meteorologisk Institut, der henhører under trafikministeren,  \r\n\r\n udpeger skibe, som videregiver deres observationer til instituttet. </P>  \r\n\r\n<P>§ 27c. Bestemmelsen, der svarer til betryggelseslovens § 5, stk. 4, skal  \r\n\r\n ses i sammenhæng med § 27d. Det er således Søfartsstyrelsen under  \r\n\r\n Industriministeriet, der fastsætter forskrifter for sejladsen i de danske  \r\n\r\n farvande, men Farvandsvæsenet under Forsvarsministeriet, der udfører  \r\n\r\n afmærkningen. </P>  \r\n\r\n<P>§ 27d. Bestemmelsen, der svarer til betryggelseslovens § 5a i en let  \r\n\r\n moderniseret form, skal ses i sammenhæng med § 27c. Bestemmelsen afgiver  \r\n\r\n hjemmel til afmærkning m.v. i dansk afmærkningsområde efter  \r\n\r\n forsvarsministerens nærmere bestemmelse, idet sådan afmærkning er  \r\n\r\n Farvandsvæsenets område. </P>  \r\n\r\n<P>§ 27e. Se bemærkningerne ad &#187;Til nr. 2&#171;. </P>  \r\n\r\n<P>Til nr. 5 </P>  \r\n\r\n<P>Det foreslås, at den, der tilsidesætter et pålæg efter § 27b, stk. 1,  \r\n\r\n fortsat skal kunne straffes med bøde eller hæfte. </P>  \r\n\r\n<P> <I>Til § 2 </I></P>  \r\n\r\n<P> Eftersom loven ikke vil medføre behov for følgelovgivning endsige have  \r\n\r\n ressourcemæssige konsekvenser, foreslås det, at den træder i kraft den 1.  \r\n\r\n januar 1991. </P>  \r\n\r\n<P>Der er i medfør af lov om skibsfartens betryggelse udstedt en lang række  \r\n\r\n bekendtgørelser, der foreslås bevaret i deres nuværende form, indtil de i  \r\n\r\n anden forbindelse skal ændres eller ophæves. Tilføjelsen om, at overtrædelse  \r\n\r\n af disse bekendtgørelser straffes med bøde og, for så vidt angår  \r\n\r\n bekendtgørelse om skibsfartens betryggelse, tillige med hæfte, foreslås  \r\n\r\n indsat med henblik på at bevare hjemmelen for straf for overtrædelse af de  \r\n\r\n bekendtgørelser, der er udstedt med hjemmel i betryggelsesloven. </P>  \r\n\r\n<P> <I>Til § 3 </I></P>  \r\n\r\n<P> Lov om skibsfartens betryggelse gjaldt for Færøerne ved sin ikrafttræden  \r\n\r\n den 19. november 1952 og blev sat i kraft for Grønland den 27. februar 1980.  \r\n\r\n Lov om skibes sikkerhed m.v. blev sat i kraft for Færøerne den 1. januar 1985  \r\n\r\n og for Grønland den 1. juni 1981. Det foreslås derfor, at ændringslovens  \r\n\r\n bestemmelser kan sættes i kraft for Færøerne og Grønland ved kongelig  \r\n\r\n anordning. </P>  \r\n\r\n<P> <B>Bilag </B></P>  \r\n\r\n<P>  <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> I lov om skibes sikkerhed m.v., jf. lovbekendtgørelse nr. 584 af 29.  \r\n\r\n september 1988, foretages følgende ændringer: </P>  \r\n\r\n<P> <B>1.</B>  <I>Lovens titel</I> affattes således: </P>  \r\n\r\n<P>&#187;Lov om skibes sikkerhed og skibsfartens betryggelse m.v.&#171;. </P>  \r\n\r\n<P>Lov om skibes sikkerhed m.v. </P>  \r\n\r\n<P> <B>2.</B> I <I>§ 1, stk. 1</I> indsættes efter  \r\n\r\n &#187;troppetransportskibe&#171;: &#187;, jf. dog § 27e&#171;. </P>  \r\n\r\n<P> <B>§ 1.</B> Loven omfatter danske skibe bortset fra krigsskibe og  \r\n\r\n troppetransportskibe. </P>  \r\n\r\n<P> <B>3.</B> I <I>§ 9, stk. 1,</I> indsættes efter &#187;§ 18, stk. 4&#171;:  \r\n\r\n &#187;, § 27b, stk. 2 og § 27d&#171;. </P>  \r\n\r\n<P> <B>§ 9.</B> Industriministeren er øverste administrative myndighed i  \r\n\r\n spørgsmål vedrørende denne lov, jf. dog § 18, stk. 4. </P>  \r\n\r\n<P> <B>4.</B>  <I>§ 28, stk. 1</I> affattes således: </P>  \r\n\r\n<P>&#187;Med bøde eller hæfte straffes den, der overtræder § 13, stk. 4 og §§  \r\n\r\n 23-27, samt den, der ikke efterkommer et påbud, udstedt i henhold til § 15,  \r\n\r\n et forbud mod sejlads i medfør af § 16, stk. 1 eller stk. 2, eller et pålæg i  \r\n\r\n medfør af § 27b, stk. 1. I forskrifter, der udstedes i medfør af loven, kan  \r\n\r\n der fastsættes straf af bøde eller hæfte for overtrædelse af bestemmelser i  \r\n\r\n forskrifterne.&#171; </P>  \r\n\r\n<P> <B>§ 28.</B> Med bøde eller hæfte straffes den, der overtræder § 13, stk.  \r\n\r\n 4, og §§ 23-27, samt den, der ikke efterkommer et påbud udstedt i henhold til  \r\n\r\n § 15 eller et forbud mod sejlads i medfør af § 16, stk. 1 eller stk. 2. I  \r\n\r\n forskrifter, der udstedes i medfør af loven, kan der fastsættes straf af bøde  \r\n\r\n eller hæfte for overtrædelse af bestemmelser i forskrifterne. </P>  \r\n\r\n<P> <B>Bilag 2</B>  </P>  \r\n\r\n<P> <I>Industriministeriets lovbekendtgørelse nr. 587 af 29. september  \r\n\r\n</I></P>  \r\n\r\n<P>1988 </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/11/1990"
        },
        {
            "displayName": "Accession",
            "displayValue": "199012K00070"
        },
        {
            "displayName": "Entydig dokumentidentifikation",
            "displayValue": "CL003027"
        },
        {
            "displayName": "Dato for førstegangsindlæggelse",
            "displayValue": "14/11/1990"
        },
        {
            "displayName": "Dato for indlæggelse",
            "displayValue": "14/11/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}