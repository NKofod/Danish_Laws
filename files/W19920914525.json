{
    "id": 156804,
    "title": "Ankestyrelsens principafgørelse O-42-92 om kontanthjælp - transportudgifter - fradrag for indtægter - arbejdsindtægter",
    "documentTypeId": "240",
    "isSagsforlobPeriodValid": true,
    "shortName": "KEN nr 9145 af 15/08/1992",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-42-92 om kontanthjælp - transportudgifter - fradrag for indtægter - arbejdsindtægter</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der skulle først ske nedsættelse af indtægten (fradrag) med de nødvendige udgifter til transport efter bistandslovens § 38, stk. 1, 2. pkt. Derefter skulle der i overensstemmelse med reglen i bistandslovens § 38, stk. 5, ses bort fra arbejdsindtægter på indtil 1.000 kr. pr. måned.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 817 af 6. december 1990 - § 38, stk. 1 og § 38, stk. 5</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 49 af 5. marts 1987 om kontanthjælp efter bistandsloven - pkt. 7</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>K modtog kontanthjælp efter bistandslovens § 37. Hun deltog i perioden 3. september 1990 til ultimo april 1991 i et lønnet projekt, hvor der blev udbetalt en projektløn på 64 kr. i timen. K modtog samtidig hermed supplerende kontanthjælp. K havde i den nævnte periode udgifter til transport på 300 kr. pr. måned.</p>\r\n<p>Kommunen så i overensstemmelse med bistandslovens § 38, stk. 5, i en periode på 6 måneder bort fra 1.000 kr. af arbejdsindtægten.</p>\r\n<p>Kommunen tog ved udmålingen af kontanthjælpen ikke hensyn til K's transportudgifter på 300 kr.</p>\r\n<p>Amtsankenævnet pålagde ved sin afgørelse kommunen at nedsætte indtægterne i den omhandlede 6 måneders periode med udgifterne til transport uafhængig af bestemmelsen i bistandslovens § 38, stk. 5 (1.000 kr.'s reglen).</p>\r\n<p>Nævnet henviste til, at ifølge bistandslovens § 38, stk. 1, skal der i den beregnede samlede kontanthjælp fratrækkes K's indtægter. Forinden nedsættes indtægterne dog med de nødvendige udgifter til bl.a. transport.</p>\r\n<p>I klagen til Ankestyrelsen gjorde kommunen gældende, at kommunen i en 6 måneders periode havde set bort fra 1.000 kr. månedlig, idet man var af den opfattelse, at der ved anvendelse af § 38, stk. 5, var includeret de udgifter, der er nævnt i § 38, stk. 1. Sagen blev behandlet på principielt møde til afklaring af, hvorvidtder i forbindelse med anvendelse af 1.000 kr.'s reglen i bistands lovens § 38, stk. 5, skal ske nedsættelse af arbejdsindtægterne med de nødvendige udgifter til bl.a. transport.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt efter formuleringen af bestemmelsen i bistands lovens § 38, stk. 1, sammenholdt med stk. 5, at der først skulle ske nedsættelse af K's indtægt med de nødvendige udgifter til transport efter lovens § 38, stk. 1, 2. pkt. Der skulle herefter ioverensstemmelse med reglen i § 38, stk. 5, ses bort fra arbejds indtægter på indtil 1.000 kr. pr. måned.</p>\r\n<p>Ankestyrelsen tiltrådte således amtsankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19920914525"
        },
        {
            "displayName": "Entydig dokumentidentifikation",
            "displayValue": "BS009594"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9145"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "15/08/1992"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20685-91"
        },
        {
            "displayName": "Stikord",
            "displayValue": "O-42-92"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}