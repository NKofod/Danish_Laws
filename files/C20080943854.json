{
    "id": 120838,
    "title": "Skrivelse om yderligere om nettoindkomstbegrebet i inddrivelsesbekendtgørelsens § 5, stk. 1",
    "documentTypeId": "200",
    "isSagsforlobPeriodValid": true,
    "shortName": "SKR nr 9438 af 04/01/2008",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om yderligere om nettoindkomstbegrebet i inddrivelsesbekendtgørelsens § 5, stk. 1</p>\r\n      <p class=\"TekstV\">I fortsættelse af SKM2007.643.SKAT skal SKAT, Hovedcentret på baggrund af en række henvendelser herved nærmere præcisere opgørelsen af en skyldners nettoindkomst, jf. inddrivelsesbekendtgørelsens § 5, stk. 1.</p>\r\n      <p class=\"TekstV\">SKAT, Hovedcentret skal endvidere indskærpe, at skattecentrene og Inddrivelsescentret skal anvende den beregnede nettoindkomst i TastSelv systemet i forbindelse med fastsættelse af afdragsordninger eller lønindeholdelser på baggrund af tabeltræk.</p>\r\n      <p class=\"TekstV\">1. Lovgrundlaget</p>\r\n      <p class=\"TekstV\">Det fremgår af § 5, stk. 1, i bekendtgørelse nr. 1510 af 13. december 2007 om inddrivelse af gæld til det offentlige (inddrivelsesbekendtgørelsen), at</p>\r\n      <p class=\"TekstV\">\"Afdragsordninger, der fastsættes af restanceinddrivelsesmyndigheden overfor personer, kan fastsættes som en procentdel af den årlige nettoindkomst opgjort som den årlige bruttoindkomst inkl. positiv kapitalindkomst, fratrukket arbejdsmarkedsbidrag, pensionsindbetalinger efter § 13, stk. 4, nr. 2 a, SP-bidrag, ATP og skat. \"</p>\r\n      <p class=\"TekstV\">2. Opgørelse af nettoindkomsten</p>\r\n      <p class=\"TekstV\">I henhold til inddrivelsesbekendtgørelsens § 5, stk. 1, består nettoindkomsten af den årlige bruttoindkomst inkl. positiv kapitalindkomst, fratrukket arbejdsmarkedsbidrag, pensionsindbetalinger efter § 13, stk. 4, nr. 2a, SP-bidrag, ATP og skat.</p>\r\n      <p class=\"TekstV\">Det fremgår af SKM2007.643.SKAT, at de oplysninger der skal anvendes i forbindelse med opgørelsen af nettoindkomsten skal være:</p>\r\n      <p class=\"TekstV\">oplysninger fra årsopgørelsen eller</p>\r\n      <p class=\"TekstV\">oplysninger afgivet i forbindelse med frivillig forskudsregistrering.</p>\r\n      <p class=\"TekstV\">Der skal altså være tale om de beløb, der er beregnet i forbindelse med dannelsen af årsopgørelsen. Såfremt der er flere årsopgørelser for et indkomstår, skal den nyeste årsopgørelse lægges til grund.</p>\r\n      <p class=\"TekstV\">Man kan ikke anvende oplysninger om den skat, eller de arbejdsmarkedsbidrag, som arbejdsgiveren har indeholdt.</p>\r\n      <p class=\"TekstV\">Såfremt der ikke foreligger en årsopgørelse, skal der tages udgangspunkt i de oplysninger om løn, A-skat og arbejdsmarkedsbidrag, som bliver oplyst hver måned til SKAT.(eIndkomst)</p>\r\n      <p class=\"TekstV\">2.1. Den beregningsmæssige opgørelse af nettoindkomsten</p>\r\n      <p class=\"TekstV\">Med henblik på nærmere at illustrere, dels hvilke oplysninger der skal anvendes, dels hvilke oplysninger der indgår i opgørelsen af nettoindkomsten, tages der udgangspunkt i et konkret eksempel.</p>\r\n      <p class=\"TekstV\">Eksempel</p>\r\n      <p class=\"TekstV\">Det fremgår af TastSelv - \"Beregn aftaleydelse\", at den til eksemplet udvalgte skyldner (Ø) har en nettoindkomst på 237.066 kr. (Se vedlagte bilag A).</p>\r\n      <p class=\"TekstV\">Denne nettoindkomst er beregnet på baggrund af oplysninger fra årsopgørelsen fra 2006. (Se vedlagte bilag B). Denne årsopgørelse kan ses henholdsvis i system 55, billede \"Årop\", og i Skattemappen.</p>\r\n      <p class=\"TekstV\">Oplysninger om bruttoindkomst</p>\r\n      <p class=\"TekstV\">Det fremgår af årsopgørelsen for 2006 (bilag B), at skyldner Ø, har en lønindkomst på 370.576 kr.</p>\r\n      <p class=\"TekstV\">Denne lønindkomst er indberettet af Øs arbejdsgiver. I SKATs vejledning til arbejdsgiveren er der bl.a. anført, at der skal indberettes den indkomst, som er optjent eller godskrevet i årets løb. Ud over løn og løntillæg af enhver art skal der indberettes feriepenge, løn under barsel og sygdom, samt godtgørelse til dækning af udgifter ved udførelsen af arbejdet.</p>\r\n      <p class=\"TekstV\">I det af arbejdsgiveren indberettede lønindkomstbeløb er fratrukket lønmodtagerens eget bidrag til ATP og eventuelle indbetalinger til arbejdsgiveradministrerede pensionsordninger efter § 13, stk. 4, nr. 2 a:</p>\r\n      <p class=\"TekstV\">Løn</p>\r\n      <p class=\"TekstV\">kr.</p>\r\n      <p class=\"TekstV\">400.656</p>\r\n      <p class=\"TekstV\">Pensionsordninger jf. § 13, stk. 4, nr. 2</p>\r\n      <p class=\"TekstV\">kr.</p>\r\n      <p class=\"TekstV\">27.153</p>\r\n      <p class=\"TekstV\">ATP</p>\r\n      <p class=\"TekstV\">kr.</p>\r\n      <p class=\"TekstV\">2.927</p>\r\n      <p class=\"TekstV\">I alt indberettet af arbejdsgiver</p>\r\n      <p class=\"TekstV\">kr.</p>\r\n      <p class=\"TekstV\">370.576</p>\r\n      <p class=\"TekstV\">I den konkrete sag er der endvidere indberettet oplysning om, at Ø har modtaget uddelinger fra foreninger, fonde m.v. på i alt 3.986 kr. Der kunne fx også/eller forekomme indtægter i form af overskud af virksomhed.</p>\r\n      <p class=\"TekstV\">Oplysninger om positiv kapitalindkomst</p>\r\n      <p class=\"TekstV\">Det fremgår af inddrivelsesbekendtgørelsens § 5, stk. 1, at en skyldners bruttoindkomst er inkl. positiv kapitalindkomst. Det er den samlede opgørelse af kapitalindkomsten, der afgør om denne er positiv og således skal medregnes til bruttoindkomsten.</p>\r\n      <p class=\"TekstV\">Det fremgår af den konkrete årsopgørelse (bilag B), at Øs kapitalindkomst for 2006 er negativ:</p>\r\n      <p class=\"TekstV\">Renteindtægter</p>\r\n      <p class=\"TekstV\">kr.</p>\r\n      <p class=\"TekstV\">114</p>\r\n      <p class=\"TekstV\">Renteudg. til realkreditinstitut</p>\r\n      <p class=\"TekstV\">kr.</p>\r\n      <p class=\"TekstV\">-50.698</p>\r\n      <p class=\"TekstV\">Renteudg. pengeinst., pantebr. depot</p>\r\n      <p class=\"TekstV\">kr.</p>\r\n      <p class=\"TekstV\">- 3.872</p>\r\n      <p class=\"TekstV\">Negativ nettokapitalindkomst</p>\r\n      <p class=\"TekstV\">kr.</p>\r\n      <p class=\"TekstV\">- 54.456</p>\r\n      <p class=\"TekstV\">Da Øs samlede kapitalindkomst er negativ, skal denne således ikke medregnes i bruttoindkomsten. Heller ikke den enkeltstående positive post (renteindtægt 114 kr.) skal medregnes i bruttoindkomsten.</p>\r\n      <p class=\"TekstV\">Oplysninger om beløb, der skal fratrækkes i bruttoindkomsten</p>\r\n      <p class=\"TekstV\">Det fremgår af inddrivelsesbekendtgørelsens § 5, stk. 1, at den årlige bruttoindkomst inkl. positiv kapitalindkomst skal fratrækkes arbejdsmarkedsbidrag, pensionsindbetalinger efter § 13, stk. 4, nr. 2 a, SP-bidrag, ATP og skat.</p>\r\n      <p class=\"TekstV\">I det konkrete eksempel udgør Øs fradrag i henhold til årsopgørelsen for 2006 (bilag B) følgende beløb:</p>\r\n      <p class=\"TekstV\">AM-bidrag/Pension</p>\r\n      <p class=\"TekstV\">kr.</p>\r\n      <p class=\"TekstV\">29.646</p>\r\n      <p class=\"TekstV\">Beregnet skat iflg. årsopgørelse for 2006</p>\r\n      <p class=\"TekstV\">kr.</p>\r\n      <p class=\"TekstV\">107.850</p>\r\n      <p class=\"TekstV\">I alt</p>\r\n      <p class=\"TekstV\">kr.</p>\r\n      <p class=\"TekstV\">137.496</p>\r\n      <p class=\"TekstV\">Opgørelse af nettoindkomsten</p>\r\n      <p class=\"TekstV\">På baggrund af ovenstående oplysninger fra årsopgørelsen fra 2006, kan Øs nettoindkomst herefter opgøres til:</p>\r\n      <p class=\"TekstV\">Lønindkomst</p>\r\n      <p class=\"TekstV\">kr.</p>\r\n      <p class=\"TekstV\">370.576</p>\r\n      <p class=\"TekstV\">+ Uddelinger fra foreninger fonde mv.</p>\r\n      <p class=\"TekstV\">kr.</p>\r\n      <p class=\"TekstV\">3.986</p>\r\n      <p class=\"TekstV\">+ positiv kapitalindkomst</p>\r\n      <p class=\"TekstV\">kr.</p>\r\n      <p class=\"TekstV\">0</p>\r\n      <p class=\"TekstV\">I alt</p>\r\n      <p class=\"TekstV\">kr.</p>\r\n      <p class=\"TekstV\">374.562</p>\r\n      <p class=\"TekstV\">-AM-bidrag/Pension</p>\r\n      <p class=\"TekstV\">kr.</p>\r\n      <p class=\"TekstV\">29.646</p>\r\n      <p class=\"TekstV\">- beregnet skat iflg. årsopgørelse for 2006</p>\r\n      <p class=\"TekstV\">kr.</p>\r\n      <p class=\"TekstV\">107.850</p>\r\n      <p class=\"TekstV\">I alt nettoindkomst</p>\r\n      <p class=\"TekstV\">kr.</p>\r\n      <p class=\"TekstV\">237.066</p>\r\n      <p class=\"TekstV\">3. Anvendelse af TastSelv</p>\r\n      <p class=\"TekstV\">Skattecentrene skal fremover benytte:</p>\r\n      <p class=\"TekstV\">oplysningerne om nettoindkomsten fra TastSelv-systemet</p>\r\n      <p class=\"TekstV\">i forbindelse med fastsættelse af afdragsordninger og lønindeholdelser i henhold til tabeltrækket i inddrivelsesbekendtgørelsens § 5, stk. 1.</p>\r\n      <p class=\"TekstV\">Beregningen af nettoindkomsten i TastSelv er tilrettet således at den fra 3. januar 2008 følger de ovenfor nævnte retningslinjer.</p>\r\n      <p class=\"TekstV\">Skærmbilledet i TastSelv med nettoindkomsten findes således:</p>\r\n      <p class=\"TekstV\">Gå ind på SKATs Intranet, startside</p>\r\n      <p class=\"TekstV\">Klik på Ekstranet</p>\r\n      <p class=\"TekstV\">Klik derefter på Systemer, sagsbehandleradgang, borger</p>\r\n      <p class=\"TekstV\">SKATs ekstranet, adgangskontrol</p>\r\n      <p class=\"TekstV\">Personkode - , kendeord -, Login</p>\r\n      <p class=\"TekstV\">Told. Skats Extranetmenu</p>\r\n      <p class=\"TekstV\">Sagsbehandleradgang til TastSelv, borger</p>\r\n      <p class=\"TekstV\">SKATs ekstranet, adgangskontrol,</p>\r\n      <p class=\"TekstV\">SKAT restance, Login</p>\r\n      <p class=\"TekstV\">Sagsbehandleradgang, borger</p>\r\n      <p class=\"TekstV\">Personnummer på skyldner, fortsæt</p>\r\n      <p class=\"TekstV\">TastSelv - Menu,</p>\r\n      <p class=\"TekstV\">Under Indberetning/beregning - selvbetjening restancer</p>\r\n      <p class=\"TekstV\">Gældsoversigt,</p>\r\n      <p class=\"TekstV\">Beregn aftale</p>\r\n      <p class=\"TekstV\">Beregn aftaleydelse.</p>\r\n      <p class=\"TekstV\">Her fremkommer nettoindkomsten, som anvendes fremover.</p>\r\n      <p class=\"TekstV\">Se bilag (Beregn aftaleydelse og Årsopgørelse)</p>\r\n      <p><img alt=\"AN9291_1.png Size: (35 X 257)\" border=\"no\" name=\"AN9291_1\" src=\"/image.aspx?id=120838&img=AN9291_1.png\"><img alt=\"AN9291_2.png Size: (355 X 51)\" border=\"no\" name=\"AN9291_2\" src=\"/image.aspx?id=120838&img=AN9291_2.png\"><img alt=\"AN9291_3.png Size: (34 X 355)\" border=\"no\" name=\"AN9291_3\" src=\"/image.aspx?id=120838&img=AN9291_3.png\"></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>SKAT, den 4. januar 2008</I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/07/2008"
        },
        {
            "displayName": "Accession",
            "displayValue": "C20080943854"
        },
        {
            "displayName": "Entydig dokumentidentifikation",
            "displayValue": "AN009291"
        },
        {
            "displayName": "Dato for førstegangsindlæggelse",
            "displayValue": "23/07/2008"
        },
        {
            "displayName": "Dato for indlæggelse",
            "displayValue": "23/07/2008"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9438"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "04/01/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin.,<br />SKAT, j.nr. 08-001226"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}