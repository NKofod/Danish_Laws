{
    "id": 35398,
    "title": "Ejerforhold - Sameje - Ansøgning om byggetilladelse. ",
    "documentTypeId": "240",
    "isSagsforlobPeriodValid": false,
    "shortName": "KEN nr 4017 af 22/05/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fundet, at kommunen i tilfælde, hvor ejendommen ejes af 2 personer i  \r\n\r\n ligeligt sameje, kan kræve, at der foreligger samtykke fra begge ejere til  \r\n\r\n arbejdets udførelse, men at kommunen ikke har pligt til at undersøge, om  \r\n\r\n ansøgeren er eneejer. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ejerforhold - Sameje - Ansøgning om  \r\n\r\n byggetilladelse. </H1>  \r\n\r\n<P></P>  \r\n\r\n<BR>  \r\n\r\n<P> &#187;Byggelovsklage vedrørende ejendommen matr.nr. 20 bc af  \r\n\r\n Frederiksberg, Sankt Knudsvej 44 - j.nr. 16-108 </P>  \r\n\r\n<P>I skrivelse af 13. marts 1990 har De klaget over en afgørelse truffet af  \r\n\r\n Frederiksberg kommunalbestyrelse den 1. marts 1990, hvorefter  \r\n\r\n kommunalbestyrelsen har afslået at omgøre/tilbagekalde en den 2. september  \r\n\r\n 1988 meddelt tilladelse til at udføre skillevægsændringer i forbindelse med  \r\n\r\n sammenlægning af lejlighederne Sankt Knudsvej 44, 2. tv. og 2. th. </P>  \r\n\r\n<P>I Deres klage har De oplyst, at Deres klient N.N. og Deres klients søster  \r\n\r\n X.X. ejer ejendommen matr.nr. 20 bc af Frederiksberg i ligeligt sameje. </P>  \r\n\r\n<P>De har videre oplyst, at X.X. eensidigt og uden at indhente Deres klients  \r\n\r\n accept har underskrevet de ansøgninger, der ligger til grund for den meddelte  \r\n\r\n byggetilladelse. </P>  \r\n\r\n<P>De gør herefter gældende, at det efter Deres opfattelse ikke bør  \r\n\r\n accepteres, at et så væsentligt element som selve ansøgningen, der danner  \r\n\r\n grundlag for byggetilladelsen, ikke er underskrevet af rette ejer. </P>  \r\n\r\n<P>Frederiksberg kommunalbestyrelse har nu i skrivelse af 4. april 1990  \r\n\r\n udtalt, at byggetilladelse er meddelt på grundlag af ansøgning underskrevet  \r\n\r\n af X.X. som ejer af ejendommen. Kommunalbestyrelsen har videre udtalt, at man  \r\n\r\n ikke mener at have pligt til at sikre sig, at en medejer, administrator eller  \r\n\r\n anden repræsentant har bemyndigelse til at gennemføre det ansøgte. </P>  \r\n\r\n<P>De har modtaget kopi af kommunalbestyrelsens skrivelse af 4. april 1990,  \r\n\r\n som De ikke har kommenteret. </P>  \r\n\r\n<P>I Bygge- og Boligstyrelsens skrivelse af 23. marts 1990 tog man forbehold  \r\n\r\n med hensyn til, om Deres klage kunne tages op til behandling, idet  \r\n\r\n kommunalbestyrelsens afgørelse efter byggelovens § 23 kun kan påklages til  \r\n\r\n Bygge- og Boligstyrelsen, hvis afgørelsen omfatter spørgsmål om forståelse af  \r\n\r\n byggeloven eller en bestemmelse fastsat i medfør af denne lov. Påklage kan  \r\n\r\n endvidere tillades, hvis afgørelsen efter Bygge- og Boligstyrelsens vurdering  \r\n\r\n har almindelig interesse eller videregående betydelige følger for klageren.  \r\n\r\n</P>  \r\n\r\n<P>Bygge- og Boligstyrelsen har fundet, at Deres klage kan tages op til  \r\n\r\n behandling. </P>  \r\n\r\n<P>Man skal herefter meddele, at en ansøgning om byggetilladelse efter  \r\n\r\n bestemmelsen i bygningsreglement 1982, kap. 1.2, stk. 4, skal være  \r\n\r\n underskrevet af ejendommen ejer, medmindre ansøgeren på anden måde  \r\n\r\n dokumenterer adkomst til at udføre det pågældende arbejde. </P>  \r\n\r\n<P>Det er Bygge- og Boligstyrelsens opfattelse, at kommunalbestyrelsen i  \r\n\r\n tilfælde, hvor ejendommen ejes af 2 ejere i ligeligt sameje, kan kræve, at  \r\n\r\n der foreligger samtykke fra begge ejere til byggearbejdets udførelse, men at  \r\n\r\n kommunalbestyrelsen ikke har en pligt til at foretage undersøgelser af, om  \r\n\r\n ansøgeren er eneejer af ejendommen. </P>  \r\n\r\n<P>Forholdet vedrørende den indbyrdes uenighed mellem ejerne om  \r\n\r\n sammenlægningen af de omhandlede to lejligheder og eventuelt erstatningskrav  \r\n\r\n fra lejerne, er forhold af privatretlig karakter, som ikke henhører under  \r\n\r\n byggeloven, hvorfor Bygge- og Boligstyrelsen ikke kan foretage sig videre i  \r\n\r\n sagen. </P>  \r\n\r\n<P>Såfremt sagen ønskes indbragt for domstolene, skal sagen efter byggelovens  \r\n\r\n § 25 anlægges inden 6 måneder.&#171; </P>  \r\n\r\n<P>Not 2 Der henvises til j.nr. 741-88. </P>  \r\n\r\n<P>No 3 Der henvises til j.nr. 4.K. 1990/122/0200-20. </P>  \r\n\r\n<P>Pdv </P>  \r\n\r\n<P>eb </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19900401725"
        },
        {
            "displayName": "Entydig dokumentidentifikation",
            "displayValue": "CA003333"
        },
        {
            "displayName": "Dato for indlæggelse",
            "displayValue": "07/08/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "4017"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "22/05/1990"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "725-04-90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}