{
    "id": 234267,
    "title": "Afgørelse efter lov om fremtidsfuldmagter § 11, stk. 1, og § 25.",
    "documentTypeId": "230",
    "isSagsforlobPeriodValid": true,
    "shortName": "AFG nr 9007 af 10/01/2023",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse efter lov om fremtidsfuldmagter § 11, stk. 1, og § 25.</p>\r\n<div class=\"Resume\">\r\n   <p class=\"TekstGenerel\">Efter den ene af to fremtidsfuldmagtshavere var afgået ved døden i august 2022, anmodede den anden i september 2022 om, at fremtidsfuldmagt af 17. juni 2021 blev sat i kraft.</p>\r\n   <p class=\"TekstGenerel\">Det var i fremtidsfuldmagten bestemt, at de to fremtidsfuldmagtshavere skulle handle i forening, og at alle beslutninger på fremtidsfuldmagtsgivers vegne skulle træffes i enighed.</p>\r\n   <p class=\"TekstGenerel\">Familieretshuset fandt, at fremtidsfuldmagtsgiver derved havde fraveget udgangspunktet i lov om fremtidsfuldmagter § 11, stk. 1, om at fremtidsfuldshaver hver for sig kan agere på egen hånd. I forlængelse heraf fandt Familieretshuset, at princippet i lov om fremtidsfuldmagter § 25, stk. 1, der foreskriver, at en fremtidsfuldmagt ophører, såfremt en fremtidsfuldmagtshaver frasiger sig sit hverv, kommer under værgemål eller har oprettet en fremtidsfuldmagt, der sættes i kraft, finder tilsvarende anvendelse ved fremtidsfuldmagtshavers død.</p>\r\n   <p class=\"TekstGenerel\">Desuden fandt Familieretshuset, at § 25, stk. 2, ikke finder anvendelse, når § 11, stk. 1, er fraveget.</p>\r\n   <p class=\"TekstGenerel\">Fremtidsfuldmagthaver klagede over afgørelsen og anførte til støtte herfor, at fremtidsfuldmagten havde fået et andet indhold end fremtidsfuldmagtsgiver ønskede i denne aktuelle situation.</p>\r\n   <p class=\"TekstGenerel\">Civilstyrelsen stadfæstede Familieretshusets afgørelse.</p>\r\n</div>\r\n<p>Familieretshusets afgørelse af 18. oktober 2022:</p>\r\n<p>”Familieretshuset afviser at behandle ansøgningen om ikraftsættelse af en fremtidsfuldmagt for dig.</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Begrundelsen er, at din fremtidsfuldmagt er ophørt.</p>\r\n<p>Det fremgår af Lov om fremtidsfuldmagter § 11, stk. 1, at er der flere fremtidsfuldmægtige, har disse hver for sig de i §§ 9 og 10 nævnte beføjelser, <span class=\"Italic\">medmindre andet er bestemt i fremtidsfuldmagten</span>.</p>\r\n<p>Det fremgår videre af lovens § 25, stk. 1, at en fremtidsfuldmagt ophører, hvis fremtidsfuldmagten frasiger sig hvervet, kommer under værgemål eller har oprettet en fremtidsfuldmagt, der sættes i kraft.</p>\r\n<p>Af lovens § 25, stk. 2, følger dog også, at hvis der er andre fremtidsfuldmægtige eller subsidiære fremtids-fuldmægtige, som fortsat kan varetage hvervet, vedbliver fremtidsfuldmagten med at være i kraft med de pågældende fuldmægtige.</p>\r\n<p>Fremtidsfuldmagten vil også ophøre ved fremtidsfuldmægtigens død, medmindre der er andre fremtidsfuld-mægtige, som fortsat kan varetage hvervet.</p>\r\n<p>Du har i fremtidsfuldmagten indsat din ægtefælle og din ene søn som fremtidsfuldmægtige.</p>\r\n<p>Du har i fremtidsfuldmagten bestemt, at de to fremtidsfuldmægtige alene kan handle i forening, hvilket kræver accept fra alle fremtidsfuldmægtige, førend en beslutning kan gennemføres.</p>\r\n<p>Din ægtefælle er afgået ved døden.</p>\r\n<p>Forudsætningerne for anvendelse af fremtidsfuldmagten er derfor bristet, og fremtidsfuldmagten således faldet bort.</p>\r\n<p>Vi har lagt vægt på, at du i fremtidsfuldmagten ikke har givet bemyndigelse til, at de resterende fremtidsfuldmægtige kan handle på dine vegne, såfremt én eller flere af de fremtidsfuldmægtige bliver forhindrede i at varetage hvervet.</p>\r\n<p>Vi finder på den baggrund, at vi ikke kan behandle din ansøgning om ikraftsættelse.</p>\r\n<p>…”</p>\r\n<p>Fremtidsfuldmagtshaver påklagede afgørelsen.</p>\r\n<p>Civilstyrelsens afgørelse af 25. november 2022, sagsnr. 22-4410-00083:</p>\r\n<p>” Vi har behandlet din klage over Familieretshusets afgørelse af 18. oktober 2022 med sagsnummer 2022-79495.</p>\r\n<p>Ved afgørelsen afviste Familieretshuset at behandle ansøgningen om ikraftsættelse af en fremtidsfuldmagt for A med dig som fremtidsfuldmagthaver, da fremtidsfuldmagten er ophørt.</p>\r\n<p>Afgørelsen blev truffet på baggrund af lov om fremtidsfuldmagter § 11, stk. 1, og § 25.</p>\r\n<p>I § 11, stk. 1, er bestemt, at såfremt der er flere fremtidsfuldmægtige, har disse hver for sig de i §§ 9 og 10 nævnte beføjelser, medmindre andet er bestemt i fremtidsfuldmagten.</p>\r\n<p>I § 25, stk. 1, fremgår det, at en fremtidsfuldmagt ophører, hvis fremtidsfuldmægtigen frasiger sig hvervet, kommer under værgemål eller har oprettet en fremtidsfuldmagt, der sættes i kraft.</p>\r\n<p>Af lovens § 25, stk. 2, følger dog, at hvis der er andre fremtidsfuldmægtige eller subsidiære fremtidsfuldmægtige, som fortsat kan varetage hvervet, vedbliver fremtidsfuldmagten med at være i kraft med de pågældende fuldmægtige</p>\r\n<p>En fremtidsfuldmagt ophører endvidere ved den fremtidsfuldmægtiges død.</p>\r\n<p>\r\n   <span class=\"Bold\">Afgørelse</span>\r\n</p>\r\n<p>Vi ændrer ikke Familieretshusets afgørelse.</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Du har til støtte for klagen anført, at der er sket en fejl hos det firma, der hjalp med at udarbejde fremtidsfuldmagten for A.</p>\r\n<p>Fejlen består i, at A ikke var bekendt med, at det er en forudsætning, at begge fremtidsfuldmagtshavere skal være i live, hvis fremtidsfuldmagten skal kunne anvendes. Havde hun været bekendt hermed, så havde hun utvivlsomt foretrukket at have én fremtidsfuldmagtshaver, og det ville have været dig.</p>\r\n<p>Efter en gennemgang af sagen finder vi ikke anledning til at ændre Familieretshusets afgørelse. Begrundelsen herfor er den samme, som fremgår af Familieretshusets afgørelse.</p>\r\n<p>Vi kan supplerende oplyse, at det altid er den tinglyste fremtidsfuldmagts ordlyd, som er underskrevet af fremtidsfuldmagtgiver, der er afgørende for fremtidsfuldmagtens indhold og konsekvenserne heraf.</p>\r\n<p>Kopi af dette brev er sendt til Familieretshuset.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>Den bestemmelse, der henvises til ovenfor, finder du i lov nr. 618 af 8. juni 2016 om fremtidsfuldmagter med senere ændringer. ”</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/01/2023"
        },
        {
            "displayName": "Accession",
            "displayValue": "X20230900701"
        },
        {
            "displayName": "Entydig dokumentidentifikation",
            "displayValue": "AA013449"
        },
        {
            "displayName": "Dato for indlæggelse",
            "displayValue": "11/01/2023"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9007"
        },
        {
            "displayName": "År for udstedelse",
            "displayValue": "2023"
        },
        {
            "displayName": "Dato for underskrift",
            "displayValue": "10/01/2023"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 22-4410-00083"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}