{
    "id": 139164,
    "title": "Vejledning om håndtering af kritisk resistent salmonella hos svin",
    "documentTypeId": "180",
    "isSagsforlobPeriodValid": true,
    "shortName": "VEJ nr 9594 af 02/12/2011",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om håndtering af kritisk resistent salmonella hos svin</p>\r\n<p class=\"Kapitel\">Afsnit I</p>\r\n<p class=\"Tekstoverskrift\">Hvad handler denne vejledning om?</p>\r\n<p class=\"Tekst\">Denne vejledning knytter sig til bekendtgørelse nr. 1722 af 22. december 2010 om salmonella hos svin med senere ændringer. Bekendtgørelsen fastsætter bestemmelser om overvågning af salmonellose og salmonella i svin, herunder regler om kritisk resistent salmonella.</p>\r\n<p class=\"Tekst\">Vejledningen knytter sig primært til § 2, §§ 20-22 samt bilag 9 i bekendtgørelsen.</p>\r\n<p class=\"Tekst\">Vejledningen handler om, hvordan man håndterer og analyserer for kritisk resistente salmonellabakterier hos svin.</p>\r\n<p class=\"Tekstoverskrift\">Hvem er vejledningen rettet til?</p>\r\n<p class=\"Tekst\">Vejledning er udarbejdet af Fødevarestyrelsen og henvender sig primært til Fødevarestyrelsens veterinærafdelinger, fødevareafdelinger og kødkontrollen. Vejledningen kan dog også give ejeren af en svinebesætning et indblik i kontrollen med resistent salmonella hos svinene.</p>\r\n<p class=\"Tekstoverskrift\">Opbygning af vejledningen</p>\r\n<p class=\"Tekst\">Vejledningen er opdelt i afsnit, som gennemgår de bestemmelser og bilag, der er relevante i bekendtgørelse om salmonella hos svin.</p>\r\n<p class=\"Tekst\">Det første afsnit uddyber definitionen på kritisk resistent salmonella, som opstillet i bekendtgørelsens § 2, stk. 1, nr. 3.</p>\r\n<p class=\"Tekst\">De næste afsnit beskriver reglerne for undersøgelse for kritisk resistent salmonella efter bekendtgørelsens kapitel 5 samt bilag 9.</p>\r\n<p class=\"Kapitel\">Afsnit II</p>\r\n<p class=\"Tekstoverskrift\">Definition af kritisk resistent salmonella efter § 2, stk. 1, nr. 13</p>\r\n<p class=\"Tekst\">En salmonellabakterie betegnes som kritisk resistent, hvis analyseattesten viser, at bakterien som minimum er resistent overfor et eller flere af følgende antibiotika:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Kinoloner/Fluorokinoloner (ciprofloxacin i testpanelet), og/eller</p>\r\n   <p class=\"Liste1\">\r\n      <span class=\"Liste1Nr\">–</span> Cephalosporiner (ceftiofur og/eller eller cefotaxime i testpanelet).</p>\r\n</p>\r\n<p class=\"Tekst\">Disse former for antibiotika er kritisk vigtige til behandlingen af mennesker.</p>\r\n<p class=\"Tekst\">Generelt markeres resistens med ”R” på analyseattesten og følsom, dvs. ikke resistent, med ”S”.</p>\r\n<p class=\"Tekst\">Hvis resistensen omfatter de to nævnte antibiotikatyper, vil der desuden på analyseattesten være anført en bemærkning om fund af kritisk resistente salmonella. I de tilfælde skal der herefter gennemføres en smitteopsporing i henhold til § 21 (besætningsprøver) eller § 22 (prøver af kød eller kødprodukter).</p>\r\n<p class=\"Kapitel\">Afsnit III</p>\r\n<p class=\"Tekstoverskrift\">Udtagning af prøver efter bilag 9 i henhold til § 20</p>\r\n<p class=\"Tekst\">Bilag 9 indeholder et skema over hvilke prøvetyper, der indgår i overvågningen af kritisk resistent salmonella.</p>\r\n<p class=\"Tekst\">Alle prøver, der udtages i henhold til bilag 9, skal resistensbestemmes - uanset salmonellaserotype. Af bilaget fremgår, hvem der konkret skal udtage de enkelte prøvetyper.</p>\r\n<p class=\"Tekstoverskrift\">Kortlægning, stibundsprøver</p>\r\n<p class=\"Tekst\">En dyrlæge, der er tilkaldt af besætningsejeren, udtager kortlægningsprøver fra so samt avls- og opformeringsbesætninger. Det skal ske ved indberetning af sobesætning fra slagtesvinebesætning i niveau 2 eller 3 i henhold til § 10, eller ved salmonellaindeks over på 5,0 eller derover i avls- og opformeringsbesætninger i henhold til § 15. Salmonellaisolater skal indsendes til Danmarks Tekniske Universitet, Fødevareinstituttet (DTU) til serotypning og resistensbestemmelse.</p>\r\n<p class=\"Tekstoverskrift\">DANMAP, blindtarmsprøver</p>\r\n<p class=\"Tekst\">Slagteriets personale skal udtage prøver på slagteriet i henhold til det årlige brev fra DTU, som beskriver DANMAP prøveudtagningen. Prøverne skal sendes direkte til DTU, som foretager hele analysen.</p>\r\n<p class=\"Tekstoverskrift\">Velfærdsbesøg og medicinkontrol, stibundsprøver</p>\r\n<p class=\"Tekst\">NaturErhvervstyrelsen/ Fødevarestyrelsen udtager prøver i regi af Central Koordinerede Laboratorieprojekter (CKL) i 100 slagtesvinebesætninger. Prøverne udtages i forbindelse med velfærdsbesøg og medicinkontrol.</p>\r\n<p class=\"Tekst\">Prøverne sendes til undersøgelse på Fødevarestyrelsens laboratorium i henhold til prøveprojektbeskrivelsen ”Stibundsprøver - salmonellaresistens hos slagtesvinebesætninger”. Positive isolater videresendes til DTU til serotypning og resistensbestemmelse.</p>\r\n<p class=\"Tekstoverskrift\">Ferskkødsovervågning og eksportundersøgelser</p>\r\n<p class=\"Tekst\">Slagteriets og opskæringsvirksomhedernes personale udtager prøver til ferskkødsovervågning og eksportkontrol. Positive isolater videresendes til DTU til serotypning og resistensbestemmelse.</p>\r\n<p class=\"Kapitel\">Afsnit IV</p>\r\n<p class=\"Tekstoverskrift\">Besætningsprøver efter § 21</p>\r\n<p class=\"TekstoverskriftVenstre\">§ 21, stk. 1, nr. 1</p>\r\n<p class=\"Tekst\">Der skal gennemføres en smitteopsporing, hvis der er påvist kritisk resistens for salmonella i en besætning. Samtidig skal medicinforbruget i besætningen kortlægges.</p>\r\n<p class=\"Tekst\">Smitteopsporingen og kortlægningen af medicinforbruget skal som minimum indeholde en beskrivelse af følgende:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> medicinforbrug inden for de sidste 9 måneder,</p>\r\n   <p class=\"Liste1\">\r\n      <span class=\"Liste1Nr\">–</span> oplysninger om, hvem besætningen har indkøbt dyr fra samt</p>\r\n   <p class=\"Liste1\">\r\n      <span class=\"Liste1Nr\">–</span> andre forhold, som har kunnet føre til udvikling af resistens.</p>\r\n</p>\r\n<p class=\"Tekst\">Det er besætningsejeren, som skal forestå udredningen. Udredningen bør udarbejdes i samarbejde med den praktiserende dyrlæge eller anden kompetent rådgiver.</p>\r\n<p class=\"TekstoverskriftVenstre\">§ 21, stk. 1, nr. 2</p>\r\n<p class=\"Tekst\">Gylle kan indeholde kritisk resistente salmonellabakterier fra dyrene. Derfor er det vigtigt, at gylle fra de pågældende besætninger ikke bliver brugt til spiseklar frugt og grøntsager eller til græsningsarealer i den periode, hvor græsset bliver anvendt til foder. Det kan medføre risiko for, at smitten spredes til mennesker eller andre dyr via indtag af det dyrkede.</p>\r\n<p class=\"TekstoverskriftVenstre\">§ 21, stk. 2</p>\r\n<p class=\"Tekst\">Besætningsejeren skal indsende en redegørelse for smitteopsporing til Fødevarestyrelsen, hvilket bør ske inden for 2 måneder.</p>\r\n<p class=\"TekstoverskriftVenstre\">§ 21, stk. 3</p>\r\n<p class=\"Tekst\">Besætningsejeren skal underrette aftagere af sine grise om fund af kritisk resistens i sin besætning i det omfang, det er relevant. Relevansen må vurderes fra gang til gang. Meddelelsespligten er kun fremadrettet og gælder fra det tidspunkt, hvor besætningsejeren har fået analyseresultatet om kritisk resistens.</p>\r\n<p class=\"TekstoverskriftVenstre\">§ 21, stk. 4</p>\r\n<p class=\"Tekst\">Fritestning kan foretages af besætningsejeren, såfremt denne ønsker det.</p>\r\n<p class=\"Kapitel\">Afsnit V</p>\r\n<p class=\"Tekstoverskrift\">Prøver af kød og kødprodukter efter § 22</p>\r\n<p class=\"TekstoverskriftVenstre\">§ 22, stk. 1</p>\r\n<p class=\"Tekst\">Fund af kritisk resistens i kød eller kødprodukter medfører smitteopsporingen. Denne skal så vidt muligt indeholde identifikation af oprindelsesbesætningen.</p>\r\n<p class=\"Tekst\">Ved positive fund fra slagtekroppe, er det oftest muligt at indkredse besætningen eller som minimum de fem besætninger, der er taget ferskkødsprøver fra.</p>\r\n<p class=\"Tekst\">Ved positive fund i opskåret kød bør der udarbejdes en liste over de besætninger, der muligvis er involverede. Listen bør udarbejdes i Excel og skal indeholde oplysning om oprindelsesland.</p>\r\n<p class=\"Tekst\">Der stilles ikke krav om opfølgning i oprindelsesbesætningen. Der er heller ikke krav om tilbagetrækning af kød på baggrund af fund af kritisk resistens.</p>\r\n<p class=\"TekstoverskriftVenstre\">§ 22, stk. 2</p>\r\n<p class=\"Tekst\">Virksomheden skal indsende smitteopsporing til Fødevarestyrelsen, hvilket bør ske inden for én måned.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 2. december 2011</p><p class=\"Sign1\" align=\"center\">Karin Breck</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "popularTitle": "Vejledning om håndtering af kritisk resistent salmonella hos svin",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/12/2011"
        },
        {
            "displayName": "Accession",
            "displayValue": "C20110959460"
        },
        {
            "displayName": "Entydig dokumentidentifikation",
            "displayValue": "AH004383"
        },
        {
            "displayName": "Dato for førstegangsindlæggelse",
            "displayValue": "07/12/2011"
        },
        {
            "displayName": "Dato for indlæggelse",
            "displayValue": "07/12/2011"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9594"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "02/12/2011"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fødevarestyrelsen, j.nr. 2011-20-2301-00806"
        },
        {
            "displayName": "Stikord",
            "displayValue": "antibiotika, laboratorier, prøveudtagning, salmonella, stibundsprøver, svin"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}