{
    "id": 215876,
    "title": "Opfølgning til 2020-15. Informeret samtykke. Udslusning til fællesskab af psykiatriske patienter, der har været undergivet døraflåsning",
    "documentTypeId": "310",
    "isSagsforlobPeriodValid": true,
    "shortName": "FOU nr 2020.1501",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n   </table>\r\n</div><div class=\"bjelke\">Den fulde tekst</div><p class=\"Titel2\">Opfølgning til 2020-15. Informeret samtykke. Udslusning til fællesskab af psykiatriske patienter, der har været undergivet døraflåsning</p>\r\n<p>I et brev af 27. maj 2020 anførte Psykiatrien Region Sjælland bl.a. følgende:</p>\r\n<p>\r\n</p>\r\n<p>”Henvendelsen fra Folketingets Ombudsmand har været forelagt for afdelingsledelsen i Afdeling for Retspsykiatri, der varetager den overordnede ledelse af bl.a. Sikringsafdelingen.</p>\r\n<p>\r\n</p>\r\n<p>Afdeling for Retspsykiatri oplyser, at der efter tilsynsbesøget i 2017 har været indgået aftaler om udslusning fra døraflåsning med patienter på Sikringsafdelingen, samt at der på nuværende tidspunkt er indgået aftaler med fire patienter om udslusning fra døraflåsning.</p>\r\n<p>\r\n</p>\r\n<p>Indledningsvis skal det bemærkes, at aftaler om udslusning fra døraflåsning indgås af både behandlingsmæssige og sikkerhedsmæssige årsager. Aftalerne indgås på baggrund af en lægefaglig vurdering, inden for rammerne af det informerede samtykke i henhold til sundhedslovens bestemmelser herom, idet afdelingen ved indgåelse af aftaler sikrer sig, at patienten er habil, at der er informeret grundigt om aftalen og begrundelserne herfor, samt at patienten er bekendt med, at deltagelse er frivillig.</p>\r\n<p>\r\n</p>\r\n<p>Som nævnt anvendes udslusning fra døraflåsning aktuelt i forhold til fire patienter i afdelingen. Tre af patienterne er kendetegnet ved (…). Der er derfor behov for at netop disse patienter er under tæt observation af personalet kontinuerligt under ophold i fællesmiljø.</p>\r\n<p>\r\n</p>\r\n<p>Disse tre patienter har desuden behov for (…).</p>\r\n<p>\r\n</p>\r\n<p>Den fjerde patient er kendt med (…).</p>\r\n<p>\r\n</p>\r\n<p>Det er fælles for de fire patienter, at de har evnen til at indgå en aftale om udslusning fra døraflåsning, som bl.a. indebærer ophold på egen stue og kontakt til personale før stuen forlades. Ved indgåelsen af aftalerne med patienterne har overlægen på Sikringsafdelingen sikret sig, at patienterne har forstået aftalen og har været i stand til at indgå aftalen, jfr. beskrivelsen nedenfor.</p>\r\n<p>\r\n</p>\r\n<p>Det er afdelingens opfattelse, at der på Sikringsafdelingen er et behov for denne overgang mellem at være underlagt tvang og at være døraflåst, med den høje grad af frihedsberøvelse dette selvsagt indebærer, og så at være i fuldt fællesskab og dermed have fri adgang til fællesmiljø, som kræver at patienten er mentalt stabil, i stand til at indgå og ikke mindst overholde aftaler samt færdes roligt i miljøet.</p>\r\n<p>\r\n</p>\r\n<p>Afdeling for Retspsykiatri har gjort sig nøje overvejelser om fastlæggelse af rutinemæssige procedurer og dokumentation af disse, og følgende kan på denne baggrund nævnes:</p>\r\n<p>\r\n</p>\r\n<p>\r\n   <span class=\"Italic\">Habilitet og bistandsværges inddragelse</span>\r\n</p>\r\n<p>Overlægen på Sikringsafdelingen vil fortsat rutinemæssigt sikre, at patienten, der ønskes indgået aftale med, er habil og ikke underlagt værgemål. I tilfælde af, at patienten er underlagt personligt værgemål, vil værgens samtykke til aftalen blive indhentet. Ligeledes vil vi opfordre patienten til at orientere og/eller rådføre sig med hans/hendes bistandsværge både ved aftalens indgåelse og løbende herefter. Sikringsafdelingen tilbyder patienten hjælp til kontakt til og orientering af bistandsværge.</p>\r\n<p>\r\n</p>\r\n<p>\r\n   <span class=\"Italic\">Fyldestgørende information og frivillighed</span>\r\n</p>\r\n<p>Sikringsafdelingen vil fortsat sikre fyldestgørende information om baggrund, indhold og præmisser for aftalens indgåelse, herunder lægge vægt på at underrette patienten om, at aftalen ikke er omfattet af loven om tvang i psykiatrien og altså bygger på frivillighed og selvbestemmelsesret. Sikringsafdelingen vil som hidtil tilpasse informationen til patientens individuelle forudsætninger. Informationen gentages ved lægesamtaler, hvor spørgsmål om ændringer i patientens regi løbende bliver taget op. Desuden vil patienten blive informeret om, at hans/hendes samtykke til enhver tid kan trækkes tilbage.</p>\r\n<p>\r\n</p>\r\n<p>\r\n   <span class=\"Italic\">Løbende revurderinger og dokumentation</span>\r\n</p>\r\n<p>I forhold til at sikre, at aftalerne og de løbende revurderinger bliver fyldestgørende dokumenteret, vil Afdeling for Retspsykiatri til dette formål udarbejde notatskabeloner i Sundhedsplatformen. Disse notatskabeloner vil løbende blive journalført for hver enkelt patient. I disse notater indgår de opstillede punkter (habilitet, inddragelse af bistandsværge, beskrivelse af givet information, frivillighed), med stillingtagen til samtlige punkter ved aftalens indgåelse, og herefter én gang månedligt i lighed med de månedsnotater, der allerede udføres ved døraflåste patienter i henhold til lov om tvang i psykiatrien. Aftale om udslusning fra døraflåsning vil også blive noteret i behandlingsplaner, så længe den pågår. ”</p>\r\n<p>\r\n</p>\r\n<p>I et brev af 4. juni 2020 meddelte jeg Psykiatrien Region Sjælland, at jeg ikke foretog mig mere i sagen. Jeg bad dog Psykiatrien Region Sjælland om at oplyse, hvorvidt de omtalte notatskabeloner var udarbejdet og taget i brug, eller hvornår dette forventedes at ske.</p>\r\n<p>\r\n</p>\r\n<p>I en mail af 16. juni 2020 oplyste Psykiatrien Region Sjælland på baggrund af indhentede oplysninger fra Sikringsafdelingen, at notatskabelonerne var under udarbejdelse, og at skabelonerne ville blive taget i brug i forbindelse med overlægens månedsnotater i juni 2020. Det forventedes i øvrigt, at skabelonerne ville blive justeret løbende.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/07/2020"
        },
        {
            "displayName": "Accession",
            "displayValue": "O20200150171"
        },
        {
            "displayName": "Entydig dokumentidentifikation",
            "displayValue": "AX024941"
        },
        {
            "displayName": "Dato for førstegangsindlæggelse",
            "displayValue": "22/07/2020"
        },
        {
            "displayName": "Dato for indlæggelse",
            "displayValue": "22/07/2020"
        },
        {
            "displayName": "Dokumenttype",
            "displayValue": "Opfølgning til udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "1501"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Regionerne"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Andre særlige aftaleforhold",
            "parents": [
                "Aftaler (se tillige de enkelte aftaletyper)",
                "Særlige aftaleforhold"
            ]
        },
        {
            "tag": "Hospitalsforhold",
            "parents": [
                "Forvaltningsret",
                "Enkelte forvaltningsområder",
                "Sundhedsvæsen, læger og sygehuse"
            ]
        }
    ],
    "hasFobTags": true
}