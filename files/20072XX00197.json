{
    "id": 116045,
    "title": "Skriftlig fremsættelse (28. marts 2008) - L 159",
    "documentTypeId": "380",
    "isSagsforlobPeriodValid": true,
    "shortName": "2007/2 SF.L L 159",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (28. marts 2008)</p>\r\n      <p class=\"Fremsaetter\"><span class=\"Bold\">Skatteministeren</span> (Kristian Jensen):</p>\r\n      <p class=\"Tekst2\">\r\n        <div>Herved tillader jeg mig for Folketinget at fremsætte:</div>\r\n      </p>\r\n      <p class=\"ForslagsTitel\">Forslag til lov om ændring af dødsboskatteloven og forskellige andre love (Forhøjelse af grænser for skattefritagelse, ændringer som følge af arveloven og nye aktieavancebeskatningsregler m.v.)</p>\r\n      <p class=\"ForslagsNummer\">(Lovforslag nr. L 159).</p>\r\n      <p class=\"Tekst2\">\r\n        <div>Lovforslaget er et led i finanslovsaftalen for 2008 mellem regeringspartierne (Venstre og Konservative), Dansk Folkeparti og Ny Alliance. For at mindske den administrative byrde for de efterladte slægtninge og pårørende er parterne enige om at justere kriterierne for, hvornår et dødsbo er skattepligtigt. Justeringerne forventes at fritage ca. 1.500 af de nuværende 3.500 skattepligtige dødsboer for dødsbobeskatning. Justeringen indebærer et provenutab på ca. 15 mio. kr., men samtidigt administrative besparelser hos SKAT på ca. 5 mio. kr.</div>\r\n      </p>\r\n      <p class=\"Tekst2\">\r\n        <div>Endvidere er lovforslaget en opfølgning på den nye arvelov, der trådte i kraft den 1. januar 2008. Endelig indeholder lovforslaget en række forslag, der tilsammen udgør den hidtil mest omfattende revision og forenkling af den gældende dødsboskatteordning fra 1997.</div>\r\n      </p>\r\n      <p class=\"Tekst2\">\r\n        <div>Som led i finanslovsaftalen foreslås <span class=\"Italic\">grænserne for skattefritagelse af dødsboer ændret.</span> Efter gældende ret er et selvstændigt skattepligtigt dødsbo fritaget for beskatning, hvis boets aktivmasse ligger under 2.509.900 kr. (2008), og dets nettoformue ligger under 1.882.400 kr. (2008). Det foreslås, at man fremover udeholder fast ejendom omfattet af parcelhusreglen fra den beløbsgrænse, der relaterer til boets aktivmasse. Samtidig foreslås beløbsgrænsen for nettoformuen forhøjet, så den svarer til beløbsgrænsen for aktiver. Formålet hermed er at skattefritage markant flere dødsboer end hidtil. Derved undgås, at en række dødsboer, der er uden indtægter af betydning og ikke skal betale dødsboskat, bliver skattepligtige, alene fordi de indeholder en ejerbolig.</div>\r\n      </p>\r\n      <p class=\"Tekst2\">\r\n        <div>Lovforslagets andet hovedemne er <span class=\"Italic\">den nye arvelov fra 2008.</span> Det foreslås, at dødsboskattereglerne tilpasses arvelovsreformen. Det foreslås således at ligestille visse <span class=\"Italic\">efterladte samlevere</span> med efterladte ægtefæller i nærmere beskrevne sammenhænge, først og fremmest med hensyn til bolig. Samtidig foreslås dødsboskatteloven forsynet med en generel definition af samlevere, der svarer til arvelovens definition. Desuden foreslås dødsboskatteloven tilpasset arvelovsreformens nye regler om formueoversigt i uskiftede boer og om proklama i alle boer.</div>\r\n      </p>\r\n      <p class=\"Tekst2\">\r\n        <div>For så vidt angår revision og administrative forenklinger af dødsboskatteordningen i øvrigt foreslås det</div>\r\n      </p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">–</span> at forenkle dødsboskattelovens regler om beskatning af aktieindkomst. Lovens regler tilnærmes hermed de regler, der er indført for personer med reformen af aktiebeskatningen fra 2006,</p>\r\n          <p class=\"Liste1\"><span class=\"Liste1Nr\">–</span> at ændre reglerne om opgørelse og anmeldelse af skattekrav for indkomstår før dødsåret under hensyn til udviklingen i selvangivelsesreglerne for personer i perioden 1997-2008,</p>\r\n          <p class=\"Liste1\"><span class=\"Liste1Nr\">–</span> at ændre reglerne for genbeskatning af etableringskontomidler, der er i behold ved dødsfaldet,</p>\r\n          <p class=\"Liste1\"><span class=\"Liste1Nr\">–</span> at forenkle dødsboskattelovens regler om skatteberegning m.v. i tilfælde, hvor afdøde både efterlader sig et særbo og et fællesbo, der behandles hver for sig,</p>\r\n          <p class=\"Liste1\"><span class=\"Liste1Nr\">–</span> at forlænge fristen for skattefri virksomhedsomdannelse i dødsboer,</p>\r\n          <p class=\"Liste1\"><span class=\"Liste1Nr\">–</span> at indføre regler, der sikrer, at afdødes forskudsregistrerede beskæftigelsesfradrag og særlige befordringsfradrag bevares, og at anvendelse af reglerne om medarbejdende ægtefælle ikke udløser forøget betaling af arbejdsmarkedsbidrag. Begge forslag vedrører en problemstilling, der opstår, fordi afdødes arbejdsmarkedsbidragsgrundlag bliver endeligt,</p>\r\n          <p class=\"Liste1\"><span class=\"Liste1Nr\">–</span> at overføre den skattemæssige behandling af insolvente dødsboer fra konkursskatteloven til dødsboskatteloven,</p>\r\n          <p class=\"Liste1\"><span class=\"Liste1Nr\">–</span> at indføre regler om, at skattekrav ikke medregnes ved beregning af et dødsbos aktiver og nettoformue. Formålet hermed er at undgå rets­usikkerhed, der kan opstå, fordi tilstedeværelsen af et skattekrav kan være afgørende for, om et dødsbo er fritaget for beskatning eller ej,</p>\r\n          <p class=\"Liste1\"><span class=\"Liste1Nr\">–</span> at forlænge fristen for at indberette acontoudlodning af et aktiv til SKAT, således at det i alle tilfælde bliver muligt at vælge og indberette acontoudlodning med virkning fra dødsfaldet, efter at skifteretten har taget stilling til boets behandlingsmåde, samt at indføre en særligt lang frist for at indberette acontoudlodning af fast ejendom omfattet af parcelhusreglen til en længstlevende ægtefælle,</p>\r\n          <p class=\"Liste1\"><span class=\"Liste1Nr\">–</span> at give en længstlevende ægtefælle, som er enearving, mulighed for at fravælge universalsuccession i den førstafdøde ægtefælles skattemæssige stilling,</p>\r\n          <p class=\"Liste1\"><span class=\"Liste1Nr\">–</span> at genskabe dødsboskattelovens struktur og gøre denne mere overskuelig ved at ophæve det særlige kapitel om beskatning af et uskiftet bo, hvor begge ægtefæller er afgået ved døden inden for samme indkomstår, og placere særregler om sådanne dødsboer på de relevante steder i loven,</p>\r\n        </div>\r\n      </p>\r\n      <p class=\"Tekst2\">\r\n        <div>Desuden indeholder lovforslaget en række mindre justeringer og præciseringer i dødsboskatteloven.</div>\r\n      </p>\r\n      <p class=\"Tekst2\">\r\n        <div>Endelig indeholder lovforslaget et forslag om at sikre, at grænsegængere, der arbejder i Danmark, men har bopæl i udlandet, ikke mister skattemæssige privilegier her i landet med tilbagevirkende kraft, hvis deres ægtefælle afgår ved døden.</div>\r\n      </p>\r\n      <p class=\"Tekst2\">\r\n        <div>Det foreslås, at ændringerne skal gælde, hvor dødsfald sker den 1. juli 2008 eller senere.</div>\r\n      </p>\r\n      <p class=\"Tekst2\">\r\n        <div>Lovforslaget skønnes at medføre et årligt provenutab på 15 mio. kr., hvoraf ca. 5 mio. kr. vedrører kommunerne. For finansåret 2008 skønnes det samlede provenutab at være ca. 5 mio.kr. Lovforslaget indebærer endvidere årlige administrative besparelser i SKAT på 5 mio. kr., engangsudgifter til systemudvikling på ca. 1,2 mio. kr. og engangsudgifter til kommunikation på ca. 150.000 kr.</div>\r\n      </p>\r\n      <p class=\"Tekst2\">\r\n        <div>Idet jeg i øvrigt henviser til bemærkningerne til lovforslaget, skal jeg anbefale lovforslaget til Folketingets velvillige behandling.</div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2007/2 LF 159",
            "stateLabel": "Vedtaget",
            "references": [
                {
                    "shortName": "2007/2 SF.L L 159",
                    "title": "Skriftlig fremsættelse (28. marts 2008) - L 159",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 116045,
                    "eliUri": "/eli/ft/20072XX00197",
                    "externalLink": ""
                },
                {
                    "shortName": "2007/2 LSF 159",
                    "title": "Forslag til Lov om ændring af dødsboskatteloven og forskellige andre love (Forhøjelse af grænser for skattefritagelse, ændringer som følge af arveloven og nye aktieavancebeskatningsregler m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 105364,
                    "eliUri": "/eli/ft/200722L00159",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20072/lovforslag/l159/index.htm"
                },
                {
                    "shortName": "2007/2 LSV 159",
                    "title": "Forslag til Lov om ændring af dødsboskatteloven og forskellige andre love\\n(Forhøjelse af grænser for skattefritagelse, ændringer som følge af arveloven og nye aktieavancebeskatningsregler m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 117502,
                    "eliUri": "/eli/ft/200723L00159",
                    "externalLink": ""
                },
                {
                    "shortName": "LOV nr 521 af 17/06/2008",
                    "title": "Lov om ændring af dødsboskatteloven og forskellige andre love\\n(Forhøjelse af grænser for skattefritagelse, ændringer som følge af arveloven og nye aktieavancebeskatningsregler m.v.)",
                    "presentationName": "Ændringslov",
                    "documentTypeId": 20,
                    "documentId": 117621,
                    "eliUri": "/eli/lta/2008/521",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "29/03/2008"
        },
        {
            "displayName": "Accession",
            "displayValue": "20072XX00197"
        },
        {
            "displayName": "Entydig dokumentidentifikation",
            "displayValue": "AN006597"
        },
        {
            "displayName": "Dato for førstegangsindlæggelse",
            "displayValue": "29/03/2008"
        },
        {
            "displayName": "Dato for indlæggelse",
            "displayValue": "29/03/2008"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 159"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}