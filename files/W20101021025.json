{
    "id": 153110,
    "title": "Ankestyrelsens principafgørelse 23-10 om social pension - helbredstillæg - likvid formue - lån",
    "documentTypeId": "240",
    "isSagsforlobPeriodValid": true,
    "shortName": "KEN nr 10210 af 26/02/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 23-10 om social pension - helbredstillæg - likvid formue - lån</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ved opgørelsen af likvid formue skulle der ikke medregnes den del af kontobeholdningen, der stammede fra et byggelån. Der blev lagt vægt på, at lånet var udbetalt under forudsætning af, at byggeriet gennemførtes som planlagt. Rådigheden over beløbet var således begrænset ved, at beløbene skulle bruges til byggeriet.</p>\r\n   <p class=\"TekstGenerel\">Ankestyrelsen havde antaget sagen til supplement af Principafgørelse P-13-08.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 982 af 2. oktober 2009 - § 14b, stk. 2</p>\r\n<p>\r\n   <span class=\"Bold\">Note:</span>\r\n</p>\r\n<p>P-13-08: Af denne afgørelse fremgår det, at kassekredit med pant i friværdien i fast ejendom skulle sidestilles med et indestående i pengeinstitut og derfor måtte betragtes som likvid formue, der skulle indgå ved vurderingen af formueopgørelsen ved ansøgning om helbredstillæg.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse i din sag om helbredstillæg og aktindsigt.</p>\r\n<p>Resultatet er:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Ved opgørelse af den likvide formue til brug for afgørelse om helbredstillæg skal der ikke medregnes kontantbeløbet på kontoen i henhold til byggelånsaftalen, som du kun kunne bruge til byggeri.</p>\r\n</p>\r\n<p>Vi ændrer således afgørelsen fra Det Sociale Nævn i Statsforvaltningen YY.</p>\r\n<p>Din kommune skal indhente nærmere udførlige oplysninger fra dig om din og din ægtefælles samlede formue pr. januar 2009, herunder fyldestgørende dokumentation for størrelsen af lånet i henhold til byggelånsaftale, og på det grundlag træffe en ny afgørelse om retten til helbredstillæg fra 1. januar 2009, hvor kontantbeløbet fra byggelånskonto ikke er medregnet som likvid formue.</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Der er ikke grundlag for at antage, at du ikke har fået aktindsigt i alle akter, eller at kommunen ikke har foretaget korrekt sagsbehandling</p>\r\n</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>\r\n   <span class=\"Bold\">Om byggelånet:</span>\r\n</p>\r\n<p>Ankestyrelsen finder, at den del af din kontobeholdning, der stammer fra et byggelån, ikke kan anses for likvid formue, hvis lånevilkårene medfører, at du ikke kan anvende beløbet til fri rådighed, men kun til byggeriet.</p>\r\n<p>Ved opgørelsen af likvid formue indgår pensionistens og ægtefællens indestående i pengeinstitutter m.v., kursværdi af obligationer, pantebreve i depot, børsnoterede aktier samt investeringsforeningsbeviser. Disse formueelementer er alle registreret i det såkaldte slutregister. Hvis den samlede værdi heraf ikke overstiger formuegrænsen, indgår endvidere kontant beholdning og andre værdipapirer.</p>\r\n<p>Da din byggelånskonto fremgik af din årsopgørelse for 2007 skulle den efter den generelle regel anses for at være likvid formue.</p>\r\n<p>Vi har dog ved afgørelsen lagt vægt på, at du efterfølgende har fremlagt kontoudskrift om afholdte udgifter til byggeriet, og at lånet er udbetalt under forudsætning af, at byggeriet gennemføres som planlagt.</p>\r\n<p>Vi finder, at der kan ses bort fra beløb, der begrænser rådigheden ved, at beløbene skal bruges til byggeriet.</p>\r\n<p>Vi finder dog, at der ikke på grundlag af de foreliggende oplysninger om byggelån for dig er tilstrækkelige oplysninger om begrænsningen af din råderet.</p>\r\n<p>Vi finder derfor, at der kun kan ses bort fra kontobeløbet i det omfang du fremlægger fyldestgørende dokumentation for din likvide formue, herunder yderligere dokumentation for, at du selv og din kone samlet udelukkende har formue, der er begrænset i henhold til byggeaftale.</p>\r\n<p>\r\n   <span class=\"Bold\">Om kommunens sagsbehandling og aktindsigt</span>\r\n</p>\r\n<p>Ankestyrelsen finder, at der ikke er grundlag for at kritisere kommunen for, at den har truffet afgørelse om afslag på grundlag af oplysningerne, som var indberettet af skattemyndighederne.</p>\r\n<p>Det fremgår udtrykkeligt af loven, at den del af formuen, som er nævnt ovenfor, opgøres hver 1. januar på grundlag af de oplysninger, der senest foreligger indberettet til skattemyndighederne efter skattekontrollovens afsnit II. Hvis der er indtrådt væsentlige ændringer, som vil have betydning for udbetalingen af helbredstillægget, opgøres formuen på grundlag af pensionistens og en eventuel ægtefælles eller samleveres oplysninger om den aktuelle formue.</p>\r\n<p>I vejledningen om social pension er anført, at hvis den registrerede del af formuen i sig selv overstiger formuegrænsen, kommer helbredstillægget ikke til udbetaling, og det er derfor ikke nødvendigt at foretage en opgørelse af den uregistrerede formuedel.</p>\r\n<p>Opgørelse af den uregistrerede formuedel skal derfor alene foretages, hvis den registrerede formue udgør formuegrænsen eller er mindre. I den uregistrerede formuedel indgår den kontante beholdning og andre værdipapirer.</p>\r\n<p>Kommunen har ved afgørelsen i december 2008 oplyst, at du kunne søge helbredstillæg på ny, hvis din og din ægtefælles likvide formue var blevet mindre end formuegrænsen. Hvis du havde spørgsmål til meddelelsen eller dine rettigheder og pligter som pensionist i øvrigt, var du velkommen til at kontakte kommunen.</p>\r\n<p>Du har allerede den 13. januar 2009 oplyst kommunen om, at indtægten skyldtes et byggelån, som du ikke kunne leve af.</p>\r\n<p>I brev af 27. januar 2009 har kommunen redegjort for reglerne og blandt andet gjort opmærksom på, at den selvangivne formue 2007 bliver uvæsentlig, hvis den aktuelle formue afviger væsentlig fra den selvangivne formue.</p>\r\n<p>Kommunalbestyrelsen kan afkræve pensionisten og dennes ægtefælle oplysninger til brug for udbetaling af pension. Det fremgår af akterne i sagen, at du har oplyst om en byggelån, men der er ikke samlede oplysninger om dine aktuelle formueforhold på daværende tidspunkt over for kommunen. Sådanne oplysninger er nødvendige for, at kommunen kan træffe ny afgørelse i sagen.</p>\r\n<p>Der henvises herved til, at det er fastsat i vejledningen om social pension, at hvis den registrerede del af formuen ikke i sig selv overstiger formuegrænsen, er det nødvendigt at foretage en opgørelse af den uregistrerede formuedel, dvs. kontantbeholdning og andre værdipapirer.</p>\r\n<p>Med hensyn til aktindsigten har vi lagt vægt på, at der ikke ses at foreligge akter i sagen, som du ikke er gjort bekendt med.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> De oplysninger, som forelå da nævnet traf afgørelse i sagen</p>\r\n   <p class=\"Liste1\">\r\n      <span class=\"Liste1Nr\">–</span> Nævnets afgørelse af 19. maj 2009</p>\r\n   <p class=\"Liste1\">\r\n      <span class=\"Liste1Nr\">–</span> Klagen til Ankestyrelsen af 7. juni 2009</p>\r\n   <p class=\"Liste1\">\r\n      <span class=\"Liste1Nr\">–</span> Nævnets genvurdering</p>\r\n   <p class=\"Liste1\">\r\n      <span class=\"Liste1Nr\">–</span> Indsendte oplysninger om dit byggelån ved brev af 27. juni 2009</p>\r\n</p>\r\n<p>Kommunen traf i december 2008 afgørelse om, at helbredstillæg ophørte på grund af, at din likvide formue oversteg formuegrænsen på 61.800 kr.</p>\r\n<p>Nævnet har den 19. maj 2009 stadfæstet kommunens afgørelse.</p>\r\n<p>Nævnet fandt ikke, at der var dokumentation for, at der i forhold til indestående i pengeinstitut skulle være tale om et beløb, som ikke umiddelbart ville kunne hæves og omsættes.</p>\r\n<p>Du har klaget over nævnets afgørelse.</p>\r\n<p>I klagen til Ankestyrelsen er det blandt andet anført, at du ikke finder, at du har fået aktindsigt i de dokumenter, der ligger til grund for kommunens afgørelse. Det er et helt specifikt akt, du ønsker aktindsigt i, som ligger til grund for kommunens afgørelse og ikke oplysninger.</p>\r\n<p>Til brug ved behandlingen af sagen, bad vi dig om at indsende dokumentation for, at der i forbindelse med udbetaling af lån var opstillet begrænsninger i, hvad pengene kunne bruges til.</p>\r\n<p>\r\n   <span class=\"Bold\">Retsregler</span>\r\n</p>\r\n<p>Vi har truffet afgørelse efter lov om socialpension(pensionsloven/socialpensionsloven).</p>\r\n<p>Det er lov nr. 217 af 16. maj 1984, som senest er bekendtgjort i lovbekendtgørelse nr. 982 af 2. oktober 2009.social pension (pensionsloven/socialpensionsloven).</p>\r\n<p>Vi henviser til:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 14 b, stk. 2 om opgørelse af likvid formue</p>\r\n   <p class=\"Liste1\">\r\n      <span class=\"Liste1Nr\">–</span> § 39a, om opgørelsen af formuen hver 1. januar</p>\r\n</p>\r\n<p>Desuden er anvendt Socialministeriets vejledning nr. 53 af 31. august 2007 om folkepension efter lov om social pension.</p>\r\n<p>Vi henviser til kapitel 22 om opgørelse af formue, herunder navnlig punkt 169 om de formueelementer, der indgår og punkt 172 om den årlige formueopgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20101021025"
        },
        {
            "displayName": "Entydig dokumentidentifikation",
            "displayValue": "BS005914"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10210"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "26/02/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6200044-09"
        },
        {
            "displayName": "Stikord",
            "displayValue": "23-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}