{
    "id": 105564,
    "title": "1985 BR 7   BERETNING FRA UDVALGET FOR FORRETNINGSORDENEN I ANLEDNING AF   KOMMISSIONSDOMSTOLSBERETNINGEN OM UNDERSØGELSE AF STATENS FORSKUDSVISE   UDBETALINGER TIL ARBEJDSLØSHEDSKASSERNE TIL DÆKNING AF UDGIFTERNE TIL   ARBEJDSLØSHEDSDAGPENGE M.V.    NR 70007 1985-86, 1. SAMLING BLAD NR 1147 ",
    "documentTypeId": "370",
    "isSagsforlobPeriodValid": false,
    "shortName": "1985/1 BR 7",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 7 </P>  \r\n\r\n<P></P>  \r\n\r\n<P>Beretning fra udvalget for forretningsordenen i anledning af  \r\n\r\n kommissionsdomstolsberetningen om undersøgelse af statens forskudsvise  \r\n\r\n udbetalinger til arbejdsløshedskasserne til dækning af udgifterne til  \r\n\r\n arbejdsløshedsdagpenge m.v. <BR>  \r\n\r\n Nr 70007 1985-86, 1. samling Blad nr 1147 </P>  \r\n\r\n<P></P>  \r\n\r\n<P>Afgivet af udvalget for forretningsordenen </P>  \r\n\r\n<P></P>  \r\n\r\n<P>Afgivet: 19860530 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I. Indledning </P>  \r\n\r\n<P>1. Efter at landsdommer Niels Larsen den 13. september 1984 havde </P>  \r\n\r\n<P>afgivet en redegørelse om sin dagpengeundersøgelse, vedtog </P>  \r\n\r\n<P>folketinget under en forespørgsel den 8. november 1984 </P>  \r\n\r\n<P>(Folketingstidende 1984-85, forhandlingerne sp. 1640), at &#187;lade </P>  \r\n\r\n<P>udvalget for forretningsordenen vurdere og indstille, hvordan </P>  \r\n\r\n<P>ansvarsplacering vil kunne gennemføres&#171;. Udvalget skulle  \r\n\r\n &#187;samtidig </P>  \r\n\r\n<P>overveje, hvorledes sådanne fejl kan undgås i fremtiden&#171;. Det </P>  \r\n\r\n<P>fremgik af debatten, at der ikke ved denne beslutning var &#187;taget </P>  \r\n\r\n<P>stilling for eller imod eventuelt ansvar eller eventuel skyld hos </P>  \r\n\r\n<P>den ene eller anden person&#171;. </P>  \r\n\r\n<P>2. Udvalget afgav den 8. februar 1985 en betænkning og indstilling </P>  \r\n\r\n<P>(Folketingstidende 1984-85, tillæg B sp. 449 og 487). </P>  \r\n\r\n<P>Udvalget erklærede sig heri enig i, at der hverken i </P>  \r\n\r\n<P>arbejdsløshedsloven eller i bevillingslovene var hjemmel til den </P>  \r\n\r\n<P>praktiserede forskudsudbetaling, og at der var forekommet fejl og </P>  \r\n\r\n<P>forsømmelser i forbindelse med myndighedernes behandling af dette </P>  \r\n\r\n<P>hjemmelsspørgsmål. Et flertal (udvalget med undtagelse af </P>  \r\n\r\n<P>fremskridtspartiets medlem) fandt imidlertid ikke, at der ville </P>  \r\n\r\n<P>kunne gøres et retligt ansvar gældende mod nogen for disse fejl. </P>  \r\n\r\n<P>Udvalget fandt det endvidere utilfredsstillende, at folketinget ikke </P>  \r\n\r\n<P>ved alle besvarelser af spørgsmål stillet forud for </P>  \r\n\r\n<P>dommerundersøgelsen havde fået fyldestgørende oplysninger til brug </P>  \r\n\r\n<P>for folketingets vurdering af sagen, hvilket udvalget beklagede. </P>  \r\n\r\n<P>For så vidt angår den måde, forskudsordningen i dagpengesagen blev </P>  \r\n\r\n<P>gennemført på, og det forhold, at der ikke med tilstrækkelig </P>  \r\n\r\n<P>hurtighed blev gennemført ændringer heri, stillede et FLERTAL (det </P>  \r\n\r\n<P>konservative folkepartis, venstres, det radikale venstres, </P>  \r\n\r\n<P>centrum-demokraternes, kristeligt folkepartis og </P>  \r\n\r\n<P>fremskridtspartiets medlemmer af udvalget) et forslag til </P>  \r\n\r\n<P>folketingsbeslutning med opfordring til regeringen om at nedsætte </P>  \r\n\r\n<P>en kommissionsdomstol til undersøgelse af disse forhold. I </P>  \r\n\r\n<P>forslaget henvistes til, at det af landsdommerens redegørelse </P>  \r\n\r\n<P>fremgik, at forskudsordningen blev gennemført på en sådan måde, at </P>  \r\n\r\n<P>kasserne opnåede betydelige likviditets- og rentefordele på statens </P>  \r\n\r\n<P>bekostning, og at der ikke med tilstrækkelig hurtighed blev </P>  \r\n\r\n<P>gennemført ændringer, der sikrede, at disse fordele blev bragt til </P>  \r\n\r\n<P>ophør, således at statens indirekte tab blev begrænset mest muligt. </P>  \r\n\r\n<P>Der henvistes endvidere til, at også pengeinstitutter må antages at </P>  \r\n\r\n<P>have opnået betydelige likviditets- og rentefordele. </P>  \r\n\r\n<P>På baggrund af oplysninger, der under udvalgets behandling af sagen </P>  \r\n\r\n<P>fremkom om udbetaling af forskud og a conto-betalinger, om </P>  \r\n\r\n<P>hjemmelen dertil samt om vilkårene derfor inden for nogle </P>  \r\n\r\n<P>ministeriers områder, opfordrede udvalget regeringen til at lade </P>  \r\n\r\n<P>foretage en uvildig undersøgelse heraf inden for alle ministeriers </P>  \r\n\r\n<P>områder. </P>  \r\n\r\n<P>På baggrund af udvalgets overvejelser om, hvorledes fejl som de </P>  \r\n\r\n<P>påpegede kan undgås i fremtiden, henstillede udvalget til </P>  \r\n\r\n<P>regeringen at foranledige undersøgelser iværksat af arbejdsgangen i </P>  \r\n\r\n<P>hvert enkelt ministerium med henblik på at sikre, at arbejdet er </P>  \r\n\r\n<P>tilrettelagt således, at også de juridiske opgaver løses </P>  \r\n\r\n<P>forsvarligt, og udvalget udbad sig en orientering om, hvilke </P>  \r\n\r\n<P>foranstaltninger udvalgets henstilling giver regeringen anledning </P>  \r\n\r\n<P>til. </P>  \r\n\r\n<P>Udvalget anmodede endvidere regeringen om at blive orienteret om </P>  \r\n\r\n<P>resultatet af regeringens overvejelser om, hvorledes der bedst kan </P>  \r\n\r\n<P>ske en præcissering over for myndighederne af betydningen af de </P>  \r\n\r\n<P>bevillingsretlige regler i samspillet med de materielle lovregler. </P>  \r\n\r\n<P>3. Forslaget til folketingsbeslutning om en kommissionsdomstol blev </P>  \r\n\r\n<P>vedtaget af folketinget den 15. februar 1985 (Folketingstidende </P>  \r\n\r\n<P>1984-85, forhandlingerne sp. 5789 og 6160 og tillæg C sp. 211). </P>  \r\n\r\n<P>4. I skrivelse af 26. februar 1985 til udvalget meddelte </P>  \r\n\r\n<P>justitsministeren, at der ved kgl. resolution ad mandatum af 18. </P>  \r\n\r\n<P>februar 1985 var nedsat en kommissionsdomstol med et kommissorium i </P>  \r\n\r\n<P>overensstemmelse med folketingsbeslutningen. Højesteretsdommer </P>  \r\n\r\n<P>Frans Rudolf Weber var beskikket til at lede kommissionsdomstolen. </P>  \r\n\r\n<P>Som bistand for domstolen ved undersøgelsen blev beskikket </P>  \r\n\r\n<P>landsdommer Leif Grønning-Nielsen, og politimester Herman Langlouis </P>  \r\n\r\n<P>blev beskikket til at repræsentere det offentlige for </P>  \r\n\r\n<P>kommissionsdomstolen. Som sekretær blev udpeget fuldmægtig i </P>  \r\n\r\n<P>justitsministeriet John Mosegaard. </P>  \r\n\r\n<P>I justitsministerens skrivelse oplyses endvidere, at byretspræsident </P>  \r\n\r\n<P>Niels C. Bitsch var blevet anmodet om at forestå undersøgelsen af </P>  \r\n\r\n<P>statslige forskuds- eller a conto-udbetalinger inden for alle </P>  \r\n\r\n<P>ministeriers område, og at disse skriftligt var anmodet om at yde </P>  \r\n\r\n<P>byretspræsidenten den bistand, som han måtte anmode om. </P>  \r\n\r\n<P>Ministeren oplyste, at justitsministeriet ved skrivelse af 26. </P>  \r\n\r\n<P>februar 1985 havde anmodet samtlige ministerier om inden for deres </P>  \r\n\r\n<P>område at iværksætte en undersøgelse af arbejdsgangen med henblik </P>  \r\n\r\n<P>på at sikre, at arbejdet er tilrettelagt således, at også de </P>  \r\n\r\n<P>juridiske opgaver løses forsvarligt. En orientering om udfaldet af </P>  \r\n\r\n<P>undersøgelserne ville blive tilstillet folketinget. </P>  \r\n\r\n<P>Endelig oplystes, at budgetdepartementet og justitsministeriet </P>  \r\n\r\n<P>overvejede spørgsmålet om en præcisering i budgetvejledningen af </P>  \r\n\r\n<P>samspillet mellem materielle lovregler og bevillingsretlige regler. </P>  \r\n\r\n<P>Sådanne regler er siden indarbejdet i budgetvejledning 1985 </P>  \r\n\r\n<P>(udsendt maj 1985) i punkterne 34.1, 34.2 og 42.31. </P>  \r\n\r\n<P>5. Den 11. november 1985 afgav kommissionsdomstolen en beretning til </P>  \r\n\r\n<P>justitsministeren om resultatet af sine undersøgelser. Beretningen </P>  \r\n\r\n<P>blev af justitsministeren fremsendt til folketinget, jfr. </P>  \r\n\r\n<P>Folketingstidende 1985-86, forhandlingerne sp. 2005, og udvalget </P>  \r\n\r\n<P>besluttede på denne baggrund at genoptage behandlingen af sagen. </P>  \r\n\r\n<P>I udvalgets behandling er endvidere indgået den af byretspræsident N. </P>  \r\n\r\n<P>C. Bitsch den 4. april 1986 afgivne redegørelse om forskudsbetaling </P>  \r\n\r\n<P>m.v. af statslige tilskud, jfr. nedenfor afsnit III, som ifølge </P>  \r\n\r\n<P>kommissionsdomstolen kunne få betydning for bedømmelsen af de i </P>  \r\n\r\n<P>&#187;dagpengesagen&#171; udviste forhold. Endvidere er indgået de af </P>  \r\n\r\n<P>justitsministeren fremsendte redegørelser fra ministerierne om den </P>  \r\n\r\n<P>juridiske sagsbehandling, jfr. nedenfor afsnit IV. </P>  \r\n\r\n<P>Som ved udvalgets tidligere behandling af sagen har </P>  \r\n\r\n<P>venstresocialisterne og de frie demokrater også under denne </P>  \r\n\r\n<P>behandling været indbudt til at deltage i udvalgsarbejdet med samme </P>  \r\n\r\n<P>rettigheder som private forslagsstillere efter forretningsordenens </P>  \r\n\r\n<P>§ 8, stk. 6. Herefter har Lenger (VS) og Maisted (FD) deltaget i </P>  \r\n\r\n<P>udvalgets behandling af sagen, idet dog sidstnævnte har valgt ikke </P>  \r\n\r\n<P>at deltage i det afsluttende udvalgsarbejde. </P>  \r\n\r\n<P>II. Kommissionsdomstolens beretning. </P>  \r\n\r\n<P>1. AFGRÆNSNING OG OPBYGNING. </P>  \r\n\r\n<P>I overensstemmelse med kommissoriet har kommissionsdomstolen </P>  \r\n\r\n<P>undersøgt omstændighederne omkring forskudsordningens </P>  \r\n\r\n<P>gennemførelse, dvs. den i 1970 påbegyndte forskudsudbetaling og den </P>  \r\n\r\n<P>senere ved arbejdsdirektoratets cirkulære af 1976 nærmere </P>  \r\n\r\n<P>regulerede forskudsordning. I to kapitler omfattende årene 1980-83 </P>  \r\n\r\n<P>behandles endvidere det forhold, at der ikke med tilstrækkelig </P>  \r\n\r\n<P>hurtighed blev gennemført ændringer i den for staten tabgivende </P>  \r\n\r\n<P>måde, hvorpå forskudsudbetalingerne praktiseredes. I tilknytning </P>  \r\n\r\n<P>til gennemgangen af hændelsesforløbet tager domstolen stilling til, </P>  \r\n\r\n<P>om der er begået fejl, og om ansvaret herfor må placeres i </P>  \r\n\r\n<P>arbejdsdirektoratet, arbejdsministeriet eller rigsrevisionen. </P>  \r\n\r\n<P>Endelig tager domstolen stilling til, hos hvilke medarbejdere i </P>  \r\n\r\n<P>direktoratet, arbejdsministeriet og rigsrevisionen ansvaret bør </P>  \r\n\r\n<P>placeres, og om nogen af dem har udvist forhold, der kan begrunde </P>  \r\n\r\n<P>retligt ansvar. For så vidt angår ministrene har domstolen anset </P>  \r\n\r\n<P>det for at ligge uden for dens opgaver at vurdere, om begåede fejl </P>  \r\n\r\n<P>kan begrunde retligt ansvar for dem. </P>  \r\n\r\n<P>2. KOMMISSIONSDOMSTOLENS KRITIKPUNKTER OG KONKLUSIONER MED HENSYN </P>  \r\n\r\n<P>TIL PLACERINGEN AF ANSVARET. </P>  \r\n\r\n<P>De begåede fejl, jfr. de følgende pkt. a-d, må ifølge </P>  \r\n\r\n<P>kommissionsdomstolen bl.a. ses på baggrund af, at </P>  \r\n\r\n<P>arbejdsdirektoratet som følge af den alvorlige udvikling i </P>  \r\n\r\n<P>arbejdsløsheden har haft vanskeligt ved personalemæssigt at følge </P>  \r\n\r\n<P>med i udviklingen, og at ressortkontoret i arbejdsministeriet i </P>  \r\n\r\n<P>perioden har været belastet bl.a. af flere lovændringer årligt. </P>  \r\n\r\n<P>Rigsrevisionen har ligesom direktoratet måttet prioritere </P>  \r\n\r\n<P>fejludbetalingerne højere end forskudsspørgsmålet. </P>  \r\n\r\n<P>Det lægges endvidere til grund, at det på grund af </P>  \r\n\r\n<P>arbejdsløshedskassernes position ikke var nogen let opgave, </P>  \r\n\r\n<P>direktoratet og ministerium var stillet over for. Uanset </P>  \r\n\r\n<P>vanskelighederne burde direktoratet og ministeriet imidlertid have </P>  \r\n\r\n<P>taget spørgsmålet op, således at afgørelsen af, om og eventuelt i </P>  \r\n\r\n<P>hvilket omfang der ville kunne fires på hensynet til statens </P>  \r\n\r\n<P>økonomiske interesser, var blevet lagt op til ministeren. </P>  \r\n\r\n<P>a) Om DEN I 1970 PÅBEGYNDTE FORSKUDSUDBETALING anfører </P>  \r\n\r\n<P>kommissionsdomstolen, at det må betegnes som en fejl, at </P>  \r\n\r\n<P>spørgsmålet om fastsættelse af retningslinjer og vilkår for </P>  \r\n\r\n<P>forskudsudbetalingerne ikke blev taget op og løst, inden </P>  \r\n\r\n<P>direktoratet begyndte at udbetale forskudsvis. I hvert fald burde </P>  \r\n\r\n<P>dette være sket fra det tidspunkt i begyndelsen af 1970erne, hvor </P>  \r\n\r\n<P>det måtte stå klart, at forskudsvis udbetaling ville blive den </P>  \r\n\r\n<P>almindelige ordning. Ansvaret for fejlen anses først og fremmest at </P>  \r\n\r\n<P>være arbejdsdirektoratets. Fra det tidspunkt, hvor ministeriet er </P>  \r\n\r\n<P>blevet bekendt med forskudsudbetalingerne, må ansvaret formentlig </P>  \r\n\r\n<P>tillige påhvile ministeriet. </P>  \r\n\r\n<P>Efter en gennemgang af de ansvarlige embedsmænd konkluderes, at der </P>  \r\n\r\n<P>ikke er grundlag for at antage, at nogen af disse har gjort sig </P>  \r\n\r\n<P>skyldig i fejl eller forsømmelser af en sådan karakter, at det må </P>  \r\n\r\n<P>kunne begrunde strafferetligt, disciplinært eller </P>  \r\n\r\n<P>erstatningsretligt ansvar. </P>  \r\n\r\n<P>Om ministrene anfører kommissionsdomstolen, at Lauge Dahlgaard </P>  \r\n\r\n<P>(minister 1968-71) ikke i sin ministertid har været bekendt med </P>  \r\n\r\n<P>forskudsudbetalingerne, og at der i øvrigt ikke kan placeres noget </P>  \r\n\r\n<P>ansvar i arbejdsministeriet for fejlen ved forskudsudbetalingen i </P>  \r\n\r\n<P>denne tidlige periode. Erling Dinesen (minister 1971-73 og igen </P>  \r\n\r\n<P>1975-76) og Johan Philipsen (minister 1973-75) har derimod været </P>  \r\n\r\n<P>bekendt med, at der skete forudbetaling. Det anføres, at det </P>  \r\n\r\n<P>formentlig måtte påhvile ministeriets embedsmænd at gøre ministrene </P>  \r\n\r\n<P>opmærksom på de problemer, som forskudsudbetalingerne rejste, bl.a. </P>  \r\n\r\n<P>med hensyn til retningslinjer og vilkår, herunder rentevilkår. Der </P>  \r\n\r\n<P>er imidlertid ikke holdepunkter for at antage, at der af </P>  \r\n\r\n<P>ministeriets embedsmænd er gjort opmærksom herpå, eller at de på </P>  \r\n\r\n<P>anden måde er blevet opmærksomme på det. Kommissionsdomstolen </P>  \r\n\r\n<P>anfører, at ministrene således ikke har haft nogen selvstændig </P>  \r\n\r\n<P>opfordring til at reagere. </P>  \r\n\r\n<P>b) Om DEN ORDNING, DER BLEV GENNEMFØRT VED ARBEJDSDIREKTORATETS </P>  \r\n\r\n<P>CIRKULÆRE AF 25. MARTS 1976 anfører kommissionsdomstolen, at </P>  \r\n\r\n<P>forudsat at spørgsmålet om lovhjemmel og girospørgsmålet var blevet </P>  \r\n\r\n<P>taget op og løst inden for en rimelig tid efter 1. april 1976, </P>  \r\n\r\n<P>ville det næppe kunne betegnes som en fejl - i hvert fald ikke </P>  \r\n\r\n<P>nogen væsentlig fejl - at nyordningen blev sat i kraft pr. 1. april </P>  \r\n\r\n<P>1976 som sket uanset de mangler, den var behæftet med. Derimod var </P>  \r\n\r\n<P>det formentlig en fejl, at direktoratet havde opgivet kravet om </P>  \r\n\r\n<P>renter på afdelingsniveau, og at der ikke var krævet opsplitning af </P>  \r\n\r\n<P>de fælles konti på afdelingsniveau. Der burde også være givet en </P>  \r\n\r\n<P>bestemmelse, der kunne sikre opnåelse af den gunstigst mulige </P>  \r\n\r\n<P>rente. </P>  \r\n\r\n<P>Det betegnes som en fejl, at girospørgsmålet ikke blev løst inden for </P>  \r\n\r\n<P>en rimelig tid efter den 1. april 1976. Det anføres, at en </P>  \r\n\r\n<P>giroløsning utvivlsomt kun kunne være gennemført i henhold til en </P>  \r\n\r\n<P>politisk løsning. I jo højere grad valget af en bankløsning kunne </P>  \r\n\r\n<P>siges at indebære et indirekte tilskud til dækning af kassernes </P>  \r\n\r\n<P>administrationsudgifter, jo større grund ville der formentlig have </P>  \r\n\r\n<P>været til at inddrage lovgivningsmagten. Dette er formentlig </P>  \r\n\r\n<P>navnlig arbejdsministeriets ansvar, men direktoratet må bære et </P>  \r\n\r\n<P>vist medansvar. Rigsrevivisionen kritiseres for ikke at have fulgt </P>  \r\n\r\n<P>disse spørgsmål op. </P>  \r\n\r\n<P>Kommissionsdomstolen anfører, at der ikke findes tilvejebragt </P>  \r\n\r\n<P>grundlag for at antage, at der på dette stadium af sagen af nogen </P>  \r\n\r\n<P>af de ansvarlige embedsmænd i direktoratet, ministerium eller </P>  \r\n\r\n<P>rigsrevisionen er udvist fejl eller forsømmelser af en sådan </P>  \r\n\r\n<P>karakter, at det ville kunne begrunde strafferetligt, disciplinært </P>  \r\n\r\n<P>eller erstatningsretligt ansvar. </P>  \r\n\r\n<P>Om ministrene anfører kommissionsdomstolen, at hverken Erling Dinesen </P>  \r\n\r\n<P>(minister fra 1975-76) eller Erling Jensen (minister fra 1976-77) </P>  \r\n\r\n<P>efter det foreliggende af medarbejdere er gjort opmærksom på de </P>  \r\n\r\n<P>mangler og uløste problemer, der knyttede sig til den gennemførte </P>  \r\n\r\n<P>ordning. De har således ikke haft nogen selvstændig opfordring til </P>  \r\n\r\n<P>at reagere. </P>  \r\n\r\n<P>c) Efter en gennemgang af rigsrevisionens undersøgelse af </P>  \r\n\r\n<P>forskudsordningen afsluttende med rigsrevisionens skrivelse af 27. </P>  \r\n\r\n<P>februar 1980 til arbejdsdirektoratet, men med kopi til </P>  \r\n\r\n<P>arbejdsministeriet, hvori den måde, forskudsordningen </P>  \r\n\r\n<P>administreredes på, karakteriseredes som klart utilfredsstillende </P>  \r\n\r\n<P>for staten, beskæftiger kommissionsdomstolen sig med det forhold, </P>  \r\n\r\n<P>at der ikke med tilstrækkelig hurtighed blev gennemført ændringer. </P>  \r\n\r\n<P>Kommissionsdomstolen anfører om TIDEN INDTIL MINISTERSKIFTET DEN 10. </P>  \r\n\r\n<P>SEPTEMBER 1982, at det formentlig må betragtes som en fejl, at der </P>  \r\n\r\n<P>ikke - i hvert fald efter offentliggørelsen af rigsrevisors notat </P>  \r\n\r\n<P>af 23. juni 1981 til statsrevisorerne - blev foretaget noget </P>  \r\n\r\n<P>effektivt hverken med hensyn til en nyordning af </P>  \r\n\r\n<P>forskudsbetalingerne, de udestående renteproblemer eller mangelen </P>  \r\n\r\n<P>ved cirkulæret af 5. november 1980 med hensyn til renteafkast af </P>  \r\n\r\n<P>hjælpekonti m.v. på hovedkasseniveau. Ansvaret herfor må formentlig </P>  \r\n\r\n<P>påhvile både direktoratet og ministeriet, idet dog hovedansvaret må </P>  \r\n\r\n<P>ligge hos ministeriet. </P>  \r\n\r\n<P>Det anføres endvidere, at det formentlig er en fejl, at </P>  \r\n\r\n<P>rigsrevisionen først den 1. juni 1982 over for direktoratet </P>  \r\n\r\n<P>tilkendegav, at rigsrevisionen fandt det med skrivelse af 10. </P>  \r\n\r\n<P>september 1981 fremsendte notat uegnet som grundlag for et </P>  \r\n\r\n<P>samarbejde. </P>  \r\n\r\n<P>Spørgsmålet om, hos hvilke embedsmænd ansvaret bør placeres, og om </P>  \r\n\r\n<P>der af disse er udvist forhold, der kan begrunde retligt ansvar, </P>  \r\n\r\n<P>behandles af kommissionsdomstolen under eet for perioden 1980-83. </P>  \r\n\r\n<P>Efter domstolens skøn er der ikke tilvejebragt oplysninger, der </P>  \r\n\r\n<P>giver tilstrækkeligt grundlag for at antage, at der af nogen af de </P>  \r\n\r\n<P>pågældende er udvist forhold, der begrunder - eller havde kunnet </P>  \r\n\r\n<P>begrunde - retligt ansvar. </P>  \r\n\r\n<P>Om daværende arbejdsminister Svend Auken anføres, at </P>  \r\n\r\n<P>kommissionsdomstolen har antaget, at Auken ikke har været bekendt </P>  \r\n\r\n<P>med udkastet til direktoratets skrivelse af 8. februar 1982 og de </P>  \r\n\r\n<P>forudgående rykkerskrivelser, men at sagens politiske aspekter </P>  \r\n\r\n<P>måtte tale for en politisk styring, i jo højere grad jo længere tid </P>  \r\n\r\n<P>der gik, uden at en løsning blev fundet. Aukens reaktion fandt sted </P>  \r\n\r\n<P>den 13. april og 28. maj 1982. </P>  \r\n\r\n<P>d. Om DET VIDERE FORLØB INDTIL NYORDNINGENS GENNEMFØRELSE PR. 1. </P>  \r\n\r\n<P>OKTOBER 1983 anføres, at der ikke synes at være begået fejl med </P>  \r\n\r\n<P>hensyn til nyordningens gennemførelse. Det anføres endvidere, at i </P>  \r\n\r\n<P>betragtning af at der nu blev arbejdet effektivt med løsningen af </P>  \r\n\r\n<P>hovedproblemet, omlægningen af forskudsproceduren, vil det - selv </P>  \r\n\r\n<P>om det kan være tvivlsomt - næppe kunne betegnes som en fejl, at </P>  \r\n\r\n<P>man lod spørgsmålet om rentens højde ligge. Derimod må det </P>  \r\n\r\n<P>formentlig stadig betegnes som en fejl, at der ikke blev givet </P>  \r\n\r\n<P>udtrykkelig bestemmelse om, at renter af hjælpekonti m.v. på </P>  \r\n\r\n<P>hovedkasseniveau skulle forrentes til fordel for statskassen. </P>  \r\n\r\n<P>Ansvaret herfor må formentlig først og fremmest placeres hos </P>  \r\n\r\n<P>direktoratet. </P>  \r\n\r\n<P>Med hensyn til spørgsmålet, om der i denne periode af embedsmænd er </P>  \r\n\r\n<P>udvist forhold, der kan begrunde retligt ansvar, henvises til </P>  \r\n\r\n<P>afsnit c ovenfor. </P>  \r\n\r\n<P>For så vidt angår arbejdsminister Grethe Fenger Møller anføres </P>  \r\n\r\n<P>angående spørgsmålet om hjælpekontiene, at ministeriet formentlig </P>  \r\n\r\n<P>ikke har været opmærksom på, at fejlen - som det synes - </P>  \r\n\r\n<P>forholdsvis let måtte kunne være rettet. </P>  \r\n\r\n<P>III. Redegørelsen af 4. april 1986 om forskudsvis udbetaling m.v. af </P>  \r\n\r\n<P>statslige tilskud. </P>  \r\n\r\n<P>1. Den af byretspræsident N. C. Bitsch udarbejdede redegørelse om </P>  \r\n\r\n<P>statslige forskuds- og a conto-udbetalinger, som justitsministeren </P>  \r\n\r\n<P>den 4. april 1986 har fremsendt til udvalget, bygger på en </P>  \r\n\r\n<P>undersøgelse af UDBETALINGSPRAKSIS INDEN FOR ALLE MINISTERIERS </P>  \r\n\r\n<P>OMRÅDE. Som anført i redegørelsen frembyder de undersøgte </P>  \r\n\r\n<P>tilskudsordninger meget store forskelle med hensyn til formål, </P>  \r\n\r\n<P>hjemmelsgrundlag, udbetalingstidspunkt og en række andre elementer. </P>  \r\n\r\n<P>2. For så vidt angår UDBETALINGSTIDSPUNKTET indeholder redegørelsen </P>  \r\n\r\n<P>en gennemgang af de fortolkningsprincipper, der er anvendt ved </P>  \r\n\r\n<P>undersøgelsen af, om de enkelte udbetalingsordninger har </P>  \r\n\r\n<P>tilstrækkelig hjemmel. Det fremgår heraf, at det har været </P>  \r\n\r\n<P>nødvendigt at undersøge udtalelser i anmærkningerne til finanslove </P>  \r\n\r\n<P>og tillægsbevillingslove, bemærkninger til materielle love og selve </P>  \r\n\r\n<P>systemet i de mange og meget forskelligartede love. </P>  \r\n\r\n<P>I forbindelse med en generel beskrivelse af den udbetalingspraksis, </P>  \r\n\r\n<P>ministerierne har oplyst, anføres, at det sammenfattende som et </P>  \r\n\r\n<P>generelt indtryk alene kan fremhæves, at udbetalingsordningerne </P>  \r\n\r\n<P>synes tilrettelagt ud fra de praktiske behov i de enkelte tilfælde, </P>  \r\n\r\n<P>og at der i betydeligt omfang er taget hensyn til modtagernes </P>  \r\n\r\n<P>interesser fremfor statskassens, navnlig likviditetsmæssigt. Dette </P>  \r\n\r\n<P>gælder ikke blot, hvor forvaltningen har truffet et valg mellem </P>  \r\n\r\n<P>forskellige udbetalingsformer, men også i de ikke særligt hyppige </P>  \r\n\r\n<P>tilfælde, hvor der af lovgivningsmagten er taget stilling til </P>  \r\n\r\n<P>spørgsmålet. </P>  \r\n\r\n<P>I den helt overvejende del af de undersøgte tilskudsordninger har der </P>  \r\n\r\n<P>kunnet konstateres overensstemmelse mellem lovgrundlaget og den </P>  \r\n\r\n<P>udbetalingspraksis, der er beskrevet af det pågældende ministerium. </P>  \r\n\r\n<P>Kun for så vidt angår enkelte af de undersøgte tilskudsordninger er </P>  \r\n\r\n<P>der i redegørelsen rejst tvivl om hjemmelen til den fulgte </P>  \r\n\r\n<P>udbetalingspraksis. </P>  \r\n\r\n<P>3. Om RENTEPROBLEMATIKKEN anføres, at undersøgelsen har vist, at der </P>  \r\n\r\n<P>kun i få tilfælde er taget stilling til rentespørgsmålet i </P>  \r\n\r\n<P>forbindelse med forskudsvis udbetaling af statstilskud. Det </P>  \r\n\r\n<P>anføres, at det som altovervejende hovedregel synes at være </P>  \r\n\r\n<P>forudsat, at renter af eventuelle forskudsbeløb og lignende </P>  \r\n\r\n<P>tilfalder modtageren af tilskuddet, og der er i almindelighed ikke </P>  \r\n\r\n<P>i forbindelse med tilskuddet stillet særlige vilkår om forrentning </P>  \r\n\r\n<P>eller om anvendelse af indvundne renter. </P>  \r\n\r\n<P>4. I et afsluttende kapitel nævnes en række problemstillinger, som </P>  \r\n\r\n<P>der kan være anledning til at være opmærksom på i FREMTIDIG </P>  \r\n\r\n<P>LOVGIVNING OG ADMINISTRATIV PRAKSIS: </P>  \r\n\r\n<P>* Der nævnes behovet for en fastere og mere konsekvent terminologi og </P>  \r\n\r\n<P>en udtrykkelig redegørelse for, hvorledes en ordning tænkes </P>  \r\n\r\n<P>administreret. </P>  \r\n\r\n<P>* Det anføres, at det næppe er muligt at fastsætte generelle </P>  \r\n\r\n<P>retningslinjer for, i hvilke tilfælde der kan ske udbetaling a </P>  \r\n\r\n<P>conto eller forskudsvis, henholdsvis løbende udbetaling af faste </P>  \r\n\r\n<P>tilskud. </P>  \r\n\r\n<P>* For det tilfælde, at lovgivningen ikke indeholder nærmere regler, </P>  \r\n\r\n<P>kan der være grund til at fastsætte nærmere retningslinjer for </P>  \r\n\r\n<P>udbetalingsterminerne, eventuelt i Budgetvejledningen. </P>  \r\n\r\n<P>* Som generelt vilkår for i hvert fald større tilskud til private, </P>  \r\n\r\n<P>herunder institutioner, fonde m.v., kan det være nærliggende at </P>  \r\n\r\n<P>fastsætte, at indvundne renter af tilskudsbeløb, hvis renterne ikke </P>  \r\n\r\n<P>tilbageføres til statskassen, skal anvendes til det formål, som </P>  \r\n\r\n<P>tilskuddet angår, og således, at modtageren indestår herfor. </P>  \r\n\r\n<P>* Muligheden for udbetaling af tilskud via postgirosystemet eller ved </P>  \r\n\r\n<P>anvendelse af statens centrale regnskabssystem fortjener </P>  \r\n\r\n<P>overvejelse. </P>  \r\n\r\n<P>* De ordninger, der gælder for afgifts- og indholdelsesspligtige af </P>  \r\n\r\n<P>moms og andre afgifter samt kildeskat kan have haft en vis </P>  \r\n\r\n<P>afsmittende virkning i henseende til, at man hidtil kun i ret </P>  \r\n\r\n<P>begrænset omfang synes at have beskæftiget sig mere indgående med </P>  \r\n\r\n<P>disse problemer. </P>  \r\n\r\n<P>IV. Ministeriernes undersøgelse af den juridiske sagsbehandling. </P>  \r\n\r\n<P>På baggrund af udvalgets henstilling til regeringen i betænkningen </P>  \r\n\r\n<P>af 8. februar 1985 om at foranledige iværksat en undersøgelse af </P>  \r\n\r\n<P>arbejdsgangen i hvert enkelt ministerium med henblik på at sikre, </P>  \r\n\r\n<P>at også de juridiske opgaver løses forsvarligt, har </P>  \r\n\r\n<P>justitsministeren fra samtlige ministerier indhentet redegørelser </P>  \r\n\r\n<P>herom samt om de i ministerierne trufne foranstaltninger. </P>  \r\n\r\n<P>Ministrenes redegørelser er ved justitsministerens skrivelse af 10. </P>  \r\n\r\n<P>marts 1986 fremsendt til udvalget. </P>  \r\n\r\n<P>Det fremgår af ministrenes redegørelser, at ministerierne har </P>  \r\n\r\n<P>opbygget meget varierede organisatoriske strukturer, der afspejler </P>  \r\n\r\n<P>ministeriernes forskellige arbejdsopgaver. Alle ministerier er </P>  \r\n\r\n<P>opmærksomme på betydningen af at have personale med juridisk </P>  \r\n\r\n<P>uddannelse. </P>  \r\n\r\n<P>Dette er typisk sikret ved juridiske kontorer, der varetager </P>  \r\n\r\n<P>juridiske opgaver for andre kontorer i ministeriet, eller ved at </P>  \r\n\r\n<P>have juridisk uddannet personale i hvert enkelt kontor. I det </P>  \r\n\r\n<P>omfang der er sket delegation af opgaver til direktorater og </P>  \r\n\r\n<P>styrelser m.v., har man ligeledes sikret sig, at juridiske opgaver </P>  \r\n\r\n<P>varetages af jurister. Ingen af ministerierne har på baggrund af </P>  \r\n\r\n<P>den konkrete undersøgelse fundet det nødvendigt at foretage </P>  \r\n\r\n<P>ændringer i den personalemæssige sammensætning, men det fremgår af </P>  \r\n\r\n<P>redegørelserne, at man fortsat vil have betydningen af en </P>  \r\n\r\n<P>uddannelsesmæssigt bredt sammensat medarbejderstab for øje. </P>  \r\n\r\n<P>V. Udvalgets indstilling </P>  \r\n\r\n<P>Et FLERTAL (udvalget med undtagelse af fremskridtspartiets medlem) </P>  \r\n\r\n<P>udtaler: </P>  \r\n\r\n<P>1. DAGPENGESAGEN. </P>  \r\n\r\n<P>I forlængelse af udvalgets behandling af hjemmelsspørgsmålet og </P>  \r\n\r\n<P>besvarelser af folketingsspørgsmål, jfr. landsdommer Niels Larsens </P>  \r\n\r\n<P>redegørelse og udvalgets betænkning af 8. februar 1985, s. 9-10 og </P>  \r\n\r\n<P>s. 15, har udvalget gennemgået kommissionsdomstolens redegørelse </P>  \r\n\r\n<P>for myndighedernes behandling af spørgsmålet om fastsættelse af </P>  \r\n\r\n<P>vilkår og retningslinjer for forskudsudbetalingerne. Flertallet har </P>  \r\n\r\n<P>noteret sig kommissionsdomstolens påvisning af, at der er begået en </P>  \r\n\r\n<P>række fejl også på dette område såvel i forbindelse med </P>  \r\n\r\n<P>forskudsordningens gennemførelse som senere, efter rigsrevisionens </P>  \r\n\r\n<P>kritik i 1980. </P>  \r\n\r\n<P>Flertallet har noteret sig, at kommissionsdomstolen ikke har fundet </P>  \r\n\r\n<P>grundlag for, at der søges gjort retligt ansvar gældende mod nogen </P>  \r\n\r\n<P>embedsmænd inden for arbejdsministeriet eller i rigsrevisionen </P>  \r\n\r\n<P>uanset de begåede fejl. </P>  \r\n\r\n<P>Flertallet har endvidere noteret sig, at kommissionsdomstolen har </P>  \r\n\r\n<P>anset det for at ligge uden for sin opgave at vurdere, om begåede </P>  \r\n\r\n<P>fejl kan begrunde retligt ansvar for ministrene. Flertallet finder </P>  \r\n\r\n<P>ikke, at der kan gøres retligt ansvar gældende. </P>  \r\n\r\n<P>For så vidt angår det politiske ansvar har kommissionsdomstolen </P>  \r\n\r\n<P>fundet, at der ikke er grundlag for at bebrejde dem, der var </P>  \r\n\r\n<P>ministre frem til 1977, nogen fejl. Flertallet er enigt heri. </P>  \r\n\r\n<P>For så vidt angår tiden derefter, anser kommissionsdomstolen det for </P>  \r\n\r\n<P>en fejl, at der ikke i ministeriet - i hvert fald efter </P>  \r\n\r\n<P>rigsrevisors notat af 23. juni 1981 og indtil april-maj 1982 - er </P>  \r\n\r\n<P>foretaget noget effektivt vedrørende de udestående problemer med </P>  \r\n\r\n<P>hensyn til nyordning, renteniveau og renteafkast af hjælpekonti </P>  \r\n\r\n<P>m.v. Kommissionsdomstolen anfører side 323, at hovedansvaret for så </P>  \r\n\r\n<P>vidt angår renteafkast af hjælpekonti dog formentlig må påhvile </P>  \r\n\r\n<P>direktoratet. </P>  \r\n\r\n<P>Arbejdsministeren vidste om ikke før så efter notatet af juni 1981, </P>  \r\n\r\n<P>at der endnu ikke var fundet nogen løsning på spørgsmålet om en </P>  \r\n\r\n<P>nyordning. </P>  \r\n\r\n<P>Det almindelige ansvar for, hvilke fremgangsmåder der blev valgt, må </P>  \r\n\r\n<P>påhvile ministeren, idet også sagens politiske aspekter i stadig </P>  \r\n\r\n<P>højere grad måtte tale for politisk styring i jo længere tid, der </P>  \r\n\r\n<P>gik, uden at der blev fundet en løsning. </P>  \r\n\r\n<P>Dette ansvar - finder flertallet - har ministeren forvaltet </P>  \r\n\r\n<P>kritisabelt, specielt fordi folketinget via finansudvalg, </P>  \r\n\r\n<P>statsrevisorer og arbejdsmarkedsudvalg havde rettet en række </P>  \r\n\r\n<P>henvendelser til arbejdsministeren om sagen i perioden august </P>  \r\n\r\n<P>1980-maj 1982. </P>  \r\n\r\n<P>Udvalget har tidligere i betænkning og indstilling af 8. februar </P>  \r\n\r\n<P>1985, side 9-10 og side 15, beklaget ufyldestgørende ministersvar </P>  \r\n\r\n<P>til folketinget. </P>  \r\n\r\n<P>For så vidt angår tiden mellem regeringsskiftet i 1982 og </P>  \r\n\r\n<P>nyordningens gennemførelse pr. 1. oktober 1983 anses det alene for </P>  \r\n\r\n<P>en fejl, at uklarheden med hensyn til renteafkastet af hjælpekonti </P>  \r\n\r\n<P>ikke blev fjernet. Det anføres, at ansvaret herfor formentlig først </P>  \r\n\r\n<P>og fremmest må placeres i arbejdsdirektoratet. </P>  \r\n\r\n<P>Til en samlet bedømmelse hører endvidere de i byretspræsident N. C. </P>  \r\n\r\n<P>Bitsch' redegørelse anførte forhold, jfr, nedenfor under punkt 2. </P>  \r\n\r\n<P>For så vidt angår muligheden og behovet for i fremtiden at sikre sig </P>  \r\n\r\n<P>mod gentagelser, har flertallet mærket sig resultatet af de </P>  \r\n\r\n<P>undersøgelser, der er gennemført på baggrund af udvalgets </P>  \r\n\r\n<P>betænkning af 8. februar 1985 om en præcisering af </P>  \r\n\r\n<P>budgetvejledningen og om den juridiske sagsbehandling i </P>  \r\n\r\n<P>departementet og direktoratet. Flertallet lægger endvidere stor </P>  \r\n\r\n<P>vægt på de foranstaltninger, regeringen agter at træffe som følge </P>  \r\n\r\n<P>af den af byretspræsicent N. C. Bitsch udarbejdede redegørelse, </P>  \r\n\r\n<P>jfr. nedenfor under punkt 2. </P>  \r\n\r\n<P>2. REDEGØRELSEN OM FORSKUDSVIS UDBETALING M.V. AF STATSLIGE TILSKUD. </P>  \r\n\r\n<P>Redegørelsen bygger som nævnt i afsnit III på en undersøgelse af </P>  \r\n\r\n<P>udbetalingspraksis i forbindelse med tilskudsordninger inden for </P>  \r\n\r\n<P>alle ministeriers områder. Flertallet har noteret sig, at der helt </P>  \r\n\r\n<P>overvejende har kunnet konstateres overensstemmelse mellem </P>  \r\n\r\n<P>lovgrundlag og den af de pågældende ministerier beskrevne </P>  \r\n\r\n<P>udbetalingspraksis. Kun i forbindelse med enkelte af disse </P>  \r\n\r\n<P>tilskudsordninger er der i undersøgelsen rejst tvivl om hjemmelen </P>  \r\n\r\n<P>for den udbetalingspraksis, der følges. Ved udbetalingsordningerne </P>  \r\n\r\n<P>er der imidlertid i betydeligt omfang taget hensyn til modtagernes </P>  \r\n\r\n<P>interesser fremfor statskassens, navnlig likviditetsmæssigt, og </P>  \r\n\r\n<P>indvundne renter er i de allerfleste tilfælde tilfaldet </P>  \r\n\r\n<P>tilskudsmodtageren fortrinsvis til anvendelse til de formål, som </P>  \r\n\r\n<P>statstilskudddene skulle tilgodese. I redegørelsen anføres dog på </P>  \r\n\r\n<P>side 27, at &#187;i de fleste tilfælde vil gevinsten i større eller </P>  \r\n\r\n<P>mindre omfang tilfalde modtagerens pengeinstitut, hvori midlerne </P>  \r\n\r\n<P>anbringes&#171;, og på side 51, at &#187;spørgsmålet om opnåelse af den  \r\n\r\n</P>  \r\n\r\n<P>størst mulige forrentning af udbetalte tilskud utvivlsomt bør vies </P>  \r\n\r\n<P>større opmærksomhed end hidtil&#171;. </P>  \r\n\r\n<P>Flertallet har som led i sine overvejelser om, hvorledes de </P>  \r\n\r\n<P>omhandlede fejl, der må beklages, vil kunne undgås i fremtiden, </P>  \r\n\r\n<P>mærket sig redegørelsens omtale i det afsluttende kapitel af en </P>  \r\n\r\n<P>række problemstillinger, som der kan være anledning til at være </P>  \r\n\r\n<P>opmærksom på i fremtidig lovgivning og administrativ praksis. </P>  \r\n\r\n<P>Udvalget har fra justitsministeren modtaget en redegørelse for, </P>  \r\n\r\n<P>hvilke foranstaltninger regeringen på denne baggrund vil træffe. I </P>  \r\n\r\n<P>redegørelsen, der er optrykt som bilag til denne beretning, er </P>  \r\n\r\n<P>anført, at de problemstillinger, der peges på i byretspræsidentens </P>  \r\n\r\n<P>redegørelse, vil indgå i de enkelte ministeriers overvejelser i </P>  \r\n\r\n<P>forbindelse med fremtidig lovgivning og administrativ praksis. </P>  \r\n\r\n<P>Justitsministeriet vil have opmærksomheden henvendt herpå ved den </P>  \r\n\r\n<P>almindelige lovtekniske gennemgang af regeringens lovforslag og </P>  \r\n\r\n<P>finansministeriet tilsvarende for så vidt angår de tilskud, der </P>  \r\n\r\n<P>alene får hjemmel i finansloven eller aktstykker. Flertallet går ud </P>  \r\n\r\n<P>fra, at de samme forhold også vil blive undersøgt for så vidt angår </P>  \r\n\r\n<P>eksisterende udbetalingsordninger. </P>  \r\n\r\n<P>Et MINDRETAL (fremskridtspartiets medlem af udvalget) ønsker at </P>  \r\n\r\n<P>udtale: </P>  \r\n\r\n<P>Den 30. oktober 1984 fremsatte fremskridtspartiets folketingsgruppe </P>  \r\n\r\n<P>beslutningsforslag nr. B 32: </P>  \r\n\r\n<P>&#187;FORSLAG TIL FOLKETINGSBESLUTNING OM RIGSRETSTILTALE I </P>  \r\n\r\n<P>DAGPENGESKANDALEN </P>  \r\n\r\n<P>Samtlige arbejdsministre siden 1970, dvs. Lauge Dahlgaard, det </P>  \r\n\r\n<P>radikale venstre, Erling Dinesen, socialdemokratiet, Johan </P>  \r\n\r\n<P>Philipsen, venstre, Erling Jensen og Svend Auken, begge </P>  \r\n\r\n<P>socialdemokratiet, samt Grethe Fenger Møller, det konservative </P>  \r\n\r\n<P>folkeparti, sættes under rigsretstiltale til strafs lidelse i </P>  \r\n\r\n<P>medfør af § 5 i lov nr. 117 af 15. april 1964 om </P>  \r\n\r\n<P>ministeransvarlighed for i perioden siden 1970 frem til oktober </P>  \r\n\r\n<P>1983 som arbejdsministre at have overtrådt </P>  \r\n\r\n<P>ministeransvarlighedsloven ved dels at foretage ulovlige </P>  \r\n\r\n<P>forskudsudbetalinger til arbejdsløshedskasser, dels at have gjort </P>  \r\n\r\n<P>sig skyldige i, at staten har mistet trecifrede millionbeløb ved </P>  \r\n\r\n<P>ikke at drage omsorg for en rimelig forrentning og en kort </P>  \r\n\r\n<P>gennemløbstid for de udbetalte forskud.&#171; </P>  \r\n\r\n<P>Bemærkninger til forslaget </P>  \r\n\r\n<P>Som pressen, statsrevisorerne og senest landsdommer Niels Larsen for </P>  \r\n\r\n<P>længst har afsløret, har skiftende arbejdsministre siden 1970 og </P>  \r\n\r\n<P>frem til sidste halvdel af 1983 - medvidende eller fuldstændig </P>  \r\n\r\n<P>uansvarligt - stiltiende accepteret, at statskassen har lidt et </P>  \r\n\r\n<P>tab, der efter de foreløbige opgørelser er enorme. Jyllands-Posten </P>  \r\n\r\n<P>den 26. oktober 1984 hævder således, at tabet ligger på over 3 </P>  \r\n\r\n<P>miliarder kroner. </P>  \r\n\r\n<P>Hvad enten disse kæmpetab skyldes manglende politisk mod, manglende </P>  \r\n\r\n<P>evner eller ønsker om favorisering af bestemte banker eller </P>  \r\n\r\n<P>fagforeninger hos de forskellige ministre, må det være soleklart, </P>  \r\n\r\n<P>at så klare overtrædelser af ministeransvarlighedsloven hverken </P>  \r\n\r\n<P>kan eller skal accepteres. </P>  \r\n\r\n<P>Ethvert folketingsmedlem, der ønsker lighed for loven, bør </P>  \r\n\r\n<P>naturligvis derfor støtte nærværende forslag og dermed medvirke </P>  \r\n\r\n<P>til, at den opfattelse, der bliver mere og mere fremherskende i </P>  \r\n\r\n<P>offentligheden om, at skidtet er ved at blive fejet ind under </P>  \r\n\r\n<P>gulvtæppet, bliver manet i jorden. </P>  \r\n\r\n<P>Forslagsstillerne mener også, at de svar, der er afgivet i </P>  \r\n\r\n<P>forbindelse med landsdommer Niels Larsens undersøgelse, er så </P>  \r\n\r\n<P>undvigende og uklare, at det må tages som en bekræftelse på, at </P>  \r\n\r\n<P>noget søges skjult. </P>  \r\n\r\n<P>Styrken ved et demokratisk samfund er åbenhed. Forslagsstillerne </P>  \r\n\r\n<P>håber derfor, at alle partier vil medvirke til en hurtig og helst </P>  \r\n\r\n<P>enstemmig vedtagelse, således at rigsretten kan afklare de spegede </P>  \r\n\r\n<P>forhold, der har gjort det nødvendigt at fremsætte forslag om </P>  \r\n\r\n<P>rigsretstiltale i dagpengeskandalen.' </P>  \r\n\r\n<P>Under behandlingen i folketinget, hvor landsdommer Niels Larsens </P>  \r\n\r\n<P>beretning fra september 1984 ofte blev fremdraget, fik </P>  \r\n\r\n<P>fremskridtspartiet en tydelig fornemmelse af, at alle de </P>  \r\n\r\n<P>implicerede partier faktisk kun var interesserede i een eneste </P>  \r\n\r\n<P>ting, nemlig at forhale sagen mest muligt, således at den gik i </P>  \r\n\r\n<P>glemmebogen. </P>  \r\n\r\n<P>På trods af landsdommer Niels Larsens omhyggelige beretning blev det </P>  \r\n\r\n<P>således besluttet at nedsætte en kommissionsdomstol &#187;med henblik </P>  \r\n\r\n<P>på, at et eventuelt retligt ansvar kunne placeres&#171;. </P>  \r\n\r\n<P>På nøjagtig samme måde som næsten alle politiske partier har erkendt </P>  \r\n\r\n<P>og indrømmet, efterlader kommissionsdomstolens beretning ingen som </P>  \r\n\r\n<P>helst tvivl om, at der virkelig er begået ulovligheder og grove </P>  \r\n\r\n<P>forsømmelser i en årrække og under skiftende ministre. </P>  \r\n\r\n<P>Fremskridtspartiet har hele tiden haft den opfattelse, at de </P>  \r\n\r\n<P>dårligste dommere i denne omfattende sag ville være politiske </P>  \r\n\r\n<P>modstandere. Derfor fastholdes forslaget om, at alle de implicerede </P>  \r\n\r\n<P>ministre siden 1970 sættes under rigsretstiltale, således at </P>  \r\n\r\n<P>uvildige dommere kan placere skyld og eventuel uskyld hos de </P>  \r\n\r\n<P>sigtede ministre. </P>  \r\n\r\n<P>Fremskridtspartiet kan under ingen omstændigheder medvirke til, at </P>  \r\n\r\n<P>hele sagen nu fejes ind under gulvtæppet, som det jo reelt er </P>  \r\n\r\n<P>tilfældet, hvis dagpengeskandalen afsluttes med en intetsigende </P>  \r\n\r\n<P>beretning. </P>  \r\n\r\n<P>Lov er lov, og lov skal holdes - også af ministre og embedsmænd i </P>  \r\n\r\n<P>arbejdsministeriet. Et politisk sammenrend af forskellige partier, </P>  \r\n\r\n<P>der har det fælles ønske at beskytte egne partifæller, leder tanken </P>  \r\n\r\n<P>hen på tiden før Danmarks Riges Grundlov. Loven er ikke længere </P>  \r\n\r\n<P>lige for alle. </P>  \r\n\r\n<P>P. u. v. </P>  \r\n\r\n<P>Svend Jakobsen </P>  \r\n\r\n<P>formand </P>  \r\n\r\n<P>Bilag 1 </P>  \r\n\r\n<P>Justitsministerens besvarelse af 1. maj 1986 af spørgsmål fra </P>  \r\n\r\n<P>udvalget </P>  \r\n\r\n<P>SPØRGSMÅL: </P>  \r\n\r\n<P>&#187;Hvilke foranstaltninger vil regeringen træffe i anledning af de </P>  \r\n\r\n<P>overvejelser vedrørende fremtidig lovgivning og administrativ </P>  \r\n\r\n<P>praksis, der er indeholdt i den af byretspræsident N. C. Bitsch </P>  \r\n\r\n<P>udarbejdede redegørelse af 4. april 1986 om forskudsvis udbetaling </P>  \r\n\r\n<P>m.v. af statslige tilskud?&#187; </P>  \r\n\r\n<P>SVAR: </P>  \r\n\r\n<P>1. I redegørelsen om forskudsvis udbetaling m.v. af statslige </P>  \r\n\r\n<P>tilskud, der er udarbejdet af byretspræsident N. C. Bitsch, peges </P>  \r\n\r\n<P>på en række problemstillinger, som der efter byretspræsidentens </P>  \r\n\r\n<P>opfattelse kan være anledning til at være opmærksom på i fremtidig </P>  \r\n\r\n<P>lovgivning og administrativ praksis. </P>  \r\n\r\n<P>2. Samtlige ministerier er underrettet om redegørelsen. De </P>  \r\n\r\n<P>problemstillinger, der peges på af byretspræsidenten, vil derfor </P>  \r\n\r\n<P>indgå i de enkelte ministeriers overvejelser i forbindelse med </P>  \r\n\r\n<P>fremtidig lovgivning og administrativ praksis. </P>  \r\n\r\n<P>3. Justitsministeriet vil ved den almindelige lovtekniske </P>  \r\n\r\n<P>gennemgang, der foretages i ministeriet af alle ministeriers </P>  \r\n\r\n<P>lovforslag, have opmærksomheden henvendt på de forhold, der peges </P>  \r\n\r\n<P>på i redegørelsen. Justitsministeriet vil således medvirke til at </P>  \r\n\r\n<P>sikre anvendt en fastere og mere konsekvent terminologi ved </P>  \r\n\r\n<P>udformningen af lovbestemmelser om offentlige tilskud m.v. </P>  \r\n\r\n<P>Justitsministeriet vil ligeledes være opmærksom på, om der i </P>  \r\n\r\n<P>bemærkningerne til bestemmelser i lovforslag om offentlige tilskud, </P>  \r\n\r\n<P>hvor udbetalingsterminer ikke er fastlagt direkte i lovteksten, er </P>  \r\n\r\n<P>redegjort nærmere for den udbetalingspraksis, der påtænkes anvendt </P>  \r\n\r\n<P>af myndighederne ved administrationen af tilskudsordningen. </P>  \r\n\r\n<P>I den sammenhæng vil justitsministeriet være opmærksom på spørgsmålet </P>  \r\n\r\n<P>om eventuel forrentning af tilskud, der udbetales helt eller delvis </P>  \r\n\r\n<P>forud for afholdelsen af de tilskudsberettigede udgifter, herunder </P>  \r\n\r\n<P>på spørgsmålet om størrelsen af forrentningen. </P>  \r\n\r\n<P>4. For så vidt angår statslige tilskud, der alene får hjemmel i </P>  \r\n\r\n<P>finansloven eller aktstykker med efterfølgende optagelse på </P>  \r\n\r\n<P>tillægsbevillingslov, har finansministeriet oplyst, at ministeriet, </P>  \r\n\r\n<P>hvor det er relevant, vil være tilsvarende opmærksom på de under 3 </P>  \r\n\r\n<P>nævnte forhold. </P>  \r\n\r\n<P>Finansministeriet har endvidere oplyst, at der som led i den løbende </P>  \r\n\r\n<P>budgetreform foregår generelle overvejelser om styrelsernes </P>  \r\n\r\n<P>forrentnings- og likviditetsforhold og disses indvirkning på </P>  \r\n\r\n<P>udbetalingsmønstret. </P>  \r\n\r\n<P>Bilag 2 </P>  \r\n\r\n<P>Referenceliste </P>  \r\n\r\n<P>Redegørelse om statens forskudsvise udbetalinger til </P>  \r\n\r\n<P>arbejdsløshedskasserne til dækning af udgifterne til </P>  \r\n\r\n<P>arbejdsløshedsdagpenge m.v. (bind 1-4). Afgivet af landsdommer </P>  \r\n\r\n<P>Niels Larsen i henhold til anmodning af 20. september 1983 fra </P>  \r\n\r\n<P>arbejdsministeren, København 1984. </P>  \r\n\r\n<P>Betænkning og indstilling fra udvalget for forretningsordenen om </P>  \r\n\r\n<P>sagen om statens forskudsvise udbetalinger til </P>  \r\n\r\n<P>arbejdsløshedskasserne til dækning af udgifterne til </P>  \r\n\r\n<P>arbejdsløshedsdagpenge m.v. og bilagshæfte hertil. </P>  \r\n\r\n<P>Folketingstidende 1984-85, tillæg B sp. 449 og 487. </P>  \r\n\r\n<P>Beretning om undersøgelse af statens forskudsvise udbetalinger til </P>  \r\n\r\n<P>arbejdsløshedskasserne til dækning af udgifterne til </P>  \r\n\r\n<P>arbejdsløshedsdagpenge m.v. Oktober 1985. Afgivet af </P>  \r\n\r\n<P>kommissionsdomstolen nedsat den 18. februar 1985. </P>  \r\n\r\n<P>Redegørelse om forskudsvis udbetaling m.v. af statslige tilskud. </P>  \r\n\r\n<P>København, april 1986. Udarbejdet af byretspræsident N. C. Bitsch. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851SR70007"
        },
        {
            "displayName": "Entydig dokumentidentifikation",
            "displayValue": "CL005770"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "7"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}