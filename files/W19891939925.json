{
    "id": 34863,
    "title": "Uddannelseshjælp - tilbagebetaling - påbegyndelse af ny uddannelse - indtrædelse af tilbagebetalingspligt - forældelse - bortfald af tilbagebetalingskrav (* 2) (* 4) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19399 af 29/06/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Tilbagebetalingspligten vedrørende lån ydet i henhold til  \r\n\r\n bistandslovens § 42 indtræder efter praksis først ved uddannelsens afslutning  \r\n\r\n uden hensyn til om der er ydet hjælp i henhold til bistandslovens § 42 helt  \r\n\r\n frem til dette tidspunkt. </I> </P>  \r\n\r\n<P> <I>K's uddannelsesforløb, hvortil der blev ydet hjælp efter  \r\n\r\n bistandslovens § 42 i forbindelse med påbegyndelse af flere forskellige  \r\n\r\n uddannelser, måtte betragtes som et sammenhængende forløb og ikke som 3  \r\n\r\n adskilte perioder. (* 1) </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uddannelseshjælp - tilbagebetaling -  \r\n\r\n påbegyndelse af ny uddannelse - indtrædelse af tilbagebetalingspligt -  \r\n\r\n forældelse - bortfald af tilbagebetalingskrav (* 2) (* 4) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>K fik med virkning fra 1. august 1979 bevilget hjælp i henhold til  \r\n\r\n bistandslovens § 42 til gennemførelse af en allerede påbegyndt  \r\n\r\n læreruddannelse. </P>  \r\n\r\n<P>K afbrød den 1. februar 1981 læreruddannelsen. </P>  \r\n\r\n<P>Fra marts - maj 1981 var hun på højskole. </P>  \r\n\r\n<P>Den 1. august 1981 genoptog K læreruddannelsen, men afbrød uddannelsen  \r\n\r\n endeligt ved årsskiftet 1981/82. </P>  \r\n\r\n<P>K påbegyndte den 1. august 1982 med støtte i henhold til bistandslovens §  \r\n\r\n 42 en HH-uddannelse med henblik på en uddannelse til lægesekretær. </P>  \r\n\r\n<P>K afbrød HH-uddannelsen i april 1983. </P>  \r\n\r\n<P>K begyndte forfra på HH-uddannelsen den 1. august 1983. Hun afsluttede  \r\n\r\n uddannelsen i juni 1984. </P>  \r\n\r\n<P>K søgte herefter forgæves optagelse på lægesekretæruddannelsen. </P>  \r\n\r\n<P>K modtog kontanthjælp fra juni 1984 til 15. juli 1985. </P>  \r\n\r\n<P>Fra 15. juli - 1. september 1985 arbejdede K som lægesekretærvikar. </P>  \r\n\r\n<P>Den 1. september 1985 påbegyndte K uddannelsen til lægesekretær. Frem til  \r\n\r\n juni 1986 modtog K supplerende hjælp efter bistandslovens § 42 til  \r\n\r\n elevlønnen. </P>  \r\n\r\n<P>Fra juni 1986 og indtil august 1987, hvor uddannelsen blev afsluttet,  \r\n\r\n klarede K sig for den udbetalte elevløn. </P>  \r\n\r\n<P>Socialforvaltningen opgjorde i september 1987 tilbagebetalingskravet  \r\n\r\n vedrørende § 42-hjælp ydet som lån i perioden 1. august 1979 - 31. december  \r\n\r\n 1981 til 26.152 kr. </P>  \r\n\r\n<P>K gjorde indsigelse mod tilbagebetalingskravet, da hun fandt, at gælden  \r\n\r\n var forældet. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet fandt ikke, at tilbagebetalingskravet vedrørende  \r\n\r\n uddannelseshjælp ydet i perioden 1. august 1979 - 31. december 1981 var  \r\n\r\n forældet. </P>  \r\n\r\n<P>Nævnet begrundede sin afgørelse med, at tilbagebetalingspligten først var  \r\n\r\n indtrådt ved afslutningen af lægesekretæruddannelsen, uanset at K ved  \r\n\r\n udgangen af 1981 ophørte med læreruddannelsen, og uanset at der ikke var ydet  \r\n\r\n støtte helt frem til afslutningen af lægesekretæruddannelsen. </P>  \r\n\r\n<P>Nævnet anførte at have truffet afgørelsen under hensyn til den af </P>  \r\n\r\n<P>Ankestyrelsen i SM 0-1-88 anlagte fortolkning af bistandslovens § 42. </P>  \r\n\r\n<P>Nævnet fandt ikke, at det i henseende til tidspunktet for  \r\n\r\n forældelsesfristens indtræden var af betydning, at K i en periode på ca. 1  \r\n\r\n 1/2 måned i sommeren 85 havde haft erhvervsarbejde umiddelbart inden  \r\n\r\n påbegyndelsen af lægesekretæruddannelsen. </P>  \r\n\r\n<P>Da forældelsesfristen herefter først ville være at regne fra omkring  \r\n\r\n august 1987 fandt nævnet det unødvendigt at tage stilling til, om  \r\n\r\n tilbagebetalingskravet helt eller delvist var omfattet af den 3- årige  \r\n\r\n forældelsesfrist, som var gældende indtil 1. januar 1981. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Afgørelsen blev anket af K, der anførte, at hendes studieforløb ikke  \r\n\r\n mindede ret meget om det i SM 0-1-88 beskrevne, som amtsankenævnet  \r\n\r\n sammenlignede hende med. </P>  \r\n\r\n<P>K fandt, at hendes studieforløb skulle ses som 3 adskilte perioder. K  \r\n\r\n henviste i den forbindelse til SM 0-56-88. </P>  \r\n\r\n<P>Antaget til principiel behandling: </P>  \r\n\r\n<P>Ankestyrelsen antog sagen til principiel behandling med henblik på  \r\n\r\n afklaring af, om afbrydelserne mellem studierne var tilstrækkelig til, at  \r\n\r\n studieperioderne måtte vurderes særskilt. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 42. </P>  \r\n\r\n<P>Socialministeriets vejledning af 26. juni 1987 om hjælp efter  \r\n\r\n bistandslovens § 42, pkt. 51. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Tilbagebetalingspligten vedrørende lån ydet i henhold til bistandslovens §  \r\n\r\n 42 indtræder efter praksis først ved uddannelsens afslutning uden hensyn til,  \r\n\r\n om der er ydet hjælp i henhold til bistandslovens § 42 helt frem til dette  \r\n\r\n tidspunkt. Til grund herfor ligger en generel formodning om, at låntageren  \r\n\r\n tidligst på dette tidspunkt vil være i stand til at påbegynde  \r\n\r\n tilbagebetalingen af lånet. </P>  \r\n\r\n<P>K's uddannelsesforløb måtte betragtes som et sammenhængende forløb og den  \r\n\r\n i henhold til bistandslovens § 42 givne bevilling om økonomisk hjælp som en  \r\n\r\n fortløbende bevilling, og ikke som 3 adskilte perioder. </P>  \r\n\r\n<P>Ankestyrelsen lagde herved bl.a. vægt på, at der på intet tidspunkt før  \r\n\r\n august 1987, hvor K afsluttede lægesekretæruddannelsen, havde været økonomisk  \r\n\r\n mulighed for fastsættelse af en afdragsordning, samt på, at K havde været  \r\n\r\n vidende om, at den til hende som lån ydede hjælp under læreruddannelsen på et  \r\n\r\n tidspunkt ville blive krævet tilbagebetalt. </P>  \r\n\r\n<P>Ankestyrelsen fandt det uden betydning, at K i perioden juni 1984 - august  \r\n\r\n 1985 havde været arbejdsløs samt kortvarigt i arbejde som lægesekretærvikar i  \r\n\r\n tiden 15. juli - 1. september 1985. </P>  \r\n\r\n<P>Ankestyrelsen tiltrådte således amtsankenævnets afgørelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Om forældelse af tilbagebetalingskrav se tillige SM 0-44-85, 0-  \r\n\r\n 34-86, 0-89-86, 0-1-88, 0-72-88 samt SM vedr. 10344-88. </P>  \r\n\r\n</DIV>",
    "isHistorical": true,
    "editorialNotes": [
        "(* 4) Overført til historisk base ved saneringsrunden juni 1996.",
        "(* 3) Dagældende retsforskrift: Bistandslovens § 42.",
        "(* 2) Offentliggjort af Socialstyrelsen i SM O-075-89 15/11/1989."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19891939925"
        },
        {
            "displayName": "Entydig dokumentidentifikation",
            "displayValue": "CA002794"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19399"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "29/06/1989"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20147-89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}