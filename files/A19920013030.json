{
    "id": 66260,
    "title": "Lov om brugsmodeller m.v. (Brugsmodelloven) ",
    "documentTypeId": "10",
    "isSagsforlobPeriodValid": false,
    "shortName": "LOV nr 130 af 26/02/1992",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Almindelige bestemmelser</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Brugsmodelansøgninger og deres behandling m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>International brugsmodelansøgning</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Konvertering af europæisk patentansøgning</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>Registreringens omfang og gyldighedstid</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K6\">Kapitel 6  \r\n\r\n</A></td><td>Licens, overdragelse m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K7\">Kapitel 7  \r\n\r\n</A></td><td>Registreringens ophør, administrativ prøvning m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K8\">Kapitel 8  \r\n\r\n</A></td><td>Pligt til at give oplysning om brugsmodel</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K9\">Kapitel 9  \r\n\r\n</A></td><td>Straf- og erstatningsansvar m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K10\">Kapitel 10  \r\n\r\n</A></td><td>Forskellige bestemmelser</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K11\">Kapitel 11  \r\n\r\n</A></td><td>Ikrafttrædelsesbestemmelser</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Lov om brugsmodeller m.v. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Brugsmodelloven) </P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Almindelige bestemmelser </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Enhver frembringelse, som kan udnyttes  \r\n\r\n industrielt, og som indebærer en løsning på et teknisk problem, kan efter  \r\n\r\n ansøgning i overensstemmelse med denne lov registreres som brugsmodel. </P>  \r\n\r\n<P CLASS=STK> <I>Stk. 2. </I> Den, der har frembragt en brugsmodel, eller  \r\n\r\n den, til hvem frembringerens ret er overgået, opnår ved registrering eneret  \r\n\r\n til at udnytte den erhvervsmæssigt. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Frembringelser registreres ikke som  \r\n\r\n brugsmodeller, hvis de vedrører </P>  \r\n\r\n<UL CLASS=PLAIN-LIST>  \r\n\r\n<LI>1) et af de forhold, der er nævnt i patentlovens § 1, stk. 2-4, </LI>  \r\n\r\n<LI>2) planter eller dyr, </LI>  \r\n\r\n<LI>3) krigsmateriel eller </LI>  \r\n\r\n<LI>4) fremgangsmåder, jf. dog § 47. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Industriministeren fastsætter efter forhandling  \r\n\r\n med forsvarsministeren og justitsministeren regler om, hvad der i denne lov  \r\n\r\n skal forstås ved krigsmateriel. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Frembringelsen skal være ny i forhold til, hvad  \r\n\r\n der var kendt før ansøgningens indleveringsdag, og den skal tydeligt adskille  \r\n\r\n sig derfra. </P>  \r\n\r\n<P CLASS=STK> <I>Stk. 2. </I> Som kendt anses alt, hvad der er blevet  \r\n\r\n almindeligt tilgængeligt gennem skrift, foredrag, udstilling, udbud,  \r\n\r\n udnyttelse, ved afbildning eller på anden måde. Ligeledes anses indholdet i  \r\n\r\n en patentansøgning eller en brugsmodelansøgning, der er indleveret med  \r\n\r\n gyldighed for Danmark før brugsmodelansøgningens indleveringsdag, som kendt,  \r\n\r\n hvis denne ansøgning bliver almindeligt tilgængelig for enhver. Kravet i stk.  \r\n\r\n 1 om, at frembringelsen tydeligt skal adskille sig fra det kendte, gælder dog  \r\n\r\n ikke i forhold til indholdet af sådanne ansøgninger. </P>  \r\n\r\n<P CLASS=STK> <I>Stk. 3. </I> Patentlovens § 2, stk. 5, om undtagelser fra  \r\n\r\n nyhedskravet finder tilsvarende anvendelse. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Patentlovens § 3, stk. 1-3, om enerettens  \r\n\r\n indhold, § 4 om forbenyttelsesret og § 5 om udnyttelsesret finder tilsvarende  \r\n\r\n anvendelse. </P>  \r\n\r\n<P CLASS=STK> <I>Stk. 2. </I> Med hensyn til handlinger angående produkter,  \r\n\r\n som er bragt i omsætning i en anden stat, som har ratificeret eller tiltrådt  \r\n\r\n Aftale om EF-patenter, finder artikel 76 i EF-patentkonventionen anvendelse.  \r\n\r\n</P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ansøgning om brugsmodelregistrering af en  \r\n\r\n frembringelse, der tidligst 12 måneder før ansøgningsdagen er angivet i en  \r\n\r\n ansøgning, som angår en brugsmodel eller et patent her i landet eller en  \r\n\r\n brugsmodel, et patent eller et opfindercertifikat i et andet land, som er  \r\n\r\n tilsluttet Pariserkonventionen af 20. marts 1883 om beskyttelse af industriel  \r\n\r\n ejendomsret, skal i forhold til § 3, stk. 1 og 2, og § 4, stk. 1, for så vidt  \r\n\r\n angår forbenyttelsesret på anmodning anses for indleveret samtidig med den  \r\n\r\n tidligere ansøgning. Den samme ret til prioritet gælder, selv om den  \r\n\r\n tidligere ansøgning om beskyttelse ikke hidrører fra et land, der er  \r\n\r\n tilsluttet konventionen, når en tilsvarende prioritet fra en dansk  \r\n\r\n brugsmodelansøgning indrømmes i det land, hvor den tidligere ansøgning blev  \r\n\r\n indleveret, og lovgivningen i det pågældende land i hovedsagen stemmer  \r\n\r\n overens med konventionen. </P>  \r\n\r\n<P CLASS=STK> <I>Stk. 2. </I> Industriministeren fastsætter regler om retten  \r\n\r\n til at gøre prioritet gældende efter stk. 1. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Har ansøgeren tidligere indleveret en  \r\n\r\n patentansøgning for Danmark, kan ansøgeren anvende patentansøgningen helt  \r\n\r\n eller delvis som grundlag for en brugsmodelansøgning vedrørende samme  \r\n\r\n frembringelse. Ansøgeren kan begære, at den indleveringsdag, der gælder for  \r\n\r\n patentansøgningen, skal gælde for brugsmodelansøgningen. Er der anmodet om  \r\n\r\n prioritet i patentansøgningen, jf. patentlovens § 6, gælder denne anmodning  \r\n\r\n også for brugsmodelansøgningen. </P>  \r\n\r\n<P CLASS=STK> <I>Stk. 2. </I> Industriministeren fastsætter regler om  \r\n\r\n begæring efter stk. 1. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Brugsmodelansøgninger og deres behandling  \r\n\r\n m.v. </I> </P>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Patentmyndigheden her i landet er  \r\n\r\n Patentdirektoratet og Patentankenævnet (Ankenævnet for Industriel  \r\n\r\n Ejendomsret). Ved patentmyndigheden forstås i denne lov patentmyndigheden her  \r\n\r\n i landet, medmindre andet er angivet. </P>  \r\n\r\n<P CLASS=STK> <I>Stk. 2. </I> Ansøgning om registrering af en brugsmodel  \r\n\r\n indleveres skriftligt til Patentdirektoratet, som er registreringsmyndighed.  \r\n\r\n Ansøgningen skal indeholde en angivelse af, hvad der ønskes beskyttet. For  \r\n\r\n ansøgningen skal der betales et gebyr. </P>  \r\n\r\n<P CLASS=STK> <I>Stk. 3. </I> I ansøgningen skal frembringelsen være så  \r\n\r\n tydeligt beskrevet eller vist, at en fagmand på grundlag heraf kan udøve den.  \r\n\r\n</P>  \r\n\r\n<P CLASS=STK> <I>Stk. 4. </I> Industriministeren fastsætter regler om form og  \r\n\r\n indhold for ansøgning om registrering og om ansøgningens behandling. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Vedrører ansøgningen en frembringelse af et  \r\n\r\n produkt fremstillet ved en mikrobiologisk fremgangsmåde, finder patentlovens  \r\n\r\n § 8, stk. 2, 4. pkt., om beskrivelse og § 8 a om deponering af kulturer af  \r\n\r\n mikroorganismer tilsvarende anvendelse. </P>  \r\n\r\n<P CLASS=STK> <I>Stk. 2. </I> Er en kultur af en mikroorganisme deponeret i  \r\n\r\n henhold til patentlovens § 8 a, jf. stk. 1, har enhver ret til at få  \r\n\r\n udleveret en prøve af kulturen, når akterne bliver tilgængelige i henhold til  \r\n\r\n § 16. Patentlovens § 22, stk. 6-8, om udlevering af en prøve finder  \r\n\r\n tilsvarende anvendelse. </P>  \r\n\r\n<P CLASS=STK> <I>Stk. 3. </I> Industriministeren fastsætter regler om  \r\n\r\n deponering og udlevering efter stk. 1 og 2. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> I samme ansøgning må ikke søges  \r\n\r\n brugsmodelregistrering af to eller flere af hinanden uafhængige  \r\n\r\n frembringelser. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Søges brugsmodelregistrering af en  \r\n\r\n frembringelse, som fremgår af en af ansøgeren tidligere indleveret  \r\n\r\n brugsmodelansøgning, der ikke er endeligt afgjort af patentmyndigheden, skal  \r\n\r\n den senere ansøgning på ansøgerens begæring anses som indleveret på det  \r\n\r\n tidspunkt, da de akter, hvoraf frembringelsen fremgår, indkom til  \r\n\r\n patentmyndigheden. Industriministeren fastsætter de nærmere regler herfor.  \r\n\r\n</P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> En ansøgning om brugsmodelregistrering må ikke  \r\n\r\n ændres således, at brugsmodelregistrering søges på noget, som ikke fremgik af  \r\n\r\n ansøgningen, da denne blev indleveret. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Patentdirektoratet påser, at ansøgningen  \r\n\r\n opfylder betingelserne i §§ 1, 2, 9 og 11. </P>  \r\n\r\n<P CLASS=STK> <I>Stk. 2. </I> Ansøgeren kan anmode om, at Patentdirektoratet  \r\n\r\n tillige påser, at betingelserne i § 3 er opfyldt. Med anmodningen skal der  \r\n\r\n følge et gebyr. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Finder patentmyndigheden, at ansøgningen ikke  \r\n\r\n er forskriftsmæssig, skal ansøgeren underrettes herom og opfordres til inden  \r\n\r\n en frist at udtale sig eller berigtige ansøgningen. </P>  \r\n\r\n<P CLASS=STK> <I>Stk. 2. </I> Ansøgningen henlægges, hvis ansøgeren undlader  \r\n\r\n at udtale sig eller at træffe foranstaltninger til berigtigelse af  \r\n\r\n ansøgningen inden fristens udløb. Underretning af ansøgeren efter stk. 1 skal  \r\n\r\n indeholde oplysning herom. </P>  \r\n\r\n<P CLASS=STK> <I>Stk. 3. </I> Behandlingen af ansøgningen genoptages, hvis  \r\n\r\n ansøgeren inden 2 måneder efter udløbet af den fastsatte frist udtaler sig  \r\n\r\n eller træffer foranstaltninger til berigtigelse af ansøgningen og betaler et  \r\n\r\n genoptagelsesgebyr. </P>  \r\n\r\n<P CLASS=STK> <I>Stk. 4. </I> Bestemmelserne i stk. 1-3 finder tilsvarende  \r\n\r\n anvendelse, når anmodning er fremsat i henhold til § 12, stk. 2. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Er ansøgningen fundet i overensstemmelse med  \r\n\r\n forskrifterne, registreres frembringelsen. Meddelelse om  \r\n\r\n brugsmodelregistreringen offentliggøres af Patentdirektoratet. </P>  \r\n\r\n<P CLASS=STK> <I>Stk. 2. </I> Finder patentmyndigheden noget til hinder for  \r\n\r\n at imødekomme ansøgningen, og har ansøgeren haft lejlighed til at udtale sig  \r\n\r\n om hindringen, skal ansøgningen afslås, medmindre patentmyndigheden finder  \r\n\r\n grund til på ny at give ansøgeren opfordring efter § 13. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Påstår eller godtgør nogen over for  \r\n\r\n patentmyndigheden, at den pågældende og ikke ansøgeren er berettiget til  \r\n\r\n frembringelsen, finder patentlovens §§ 17 og 18 tilsvarende anvendelse. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Fra og med den dag, da frembringelsen  \r\n\r\n registreres, skal akterne i ansøgningen holdes tilgængelige for enhver. På  \r\n\r\n begæring af ansøgeren kan registrering af frembringelsen udsættes i indtil 15  \r\n\r\n måneder fra ansøgningsdagen eller, hvis der er anmodet om prioritet, fra  \r\n\r\n prioritetsdagen, jf. § 5. </P>  \r\n\r\n<P CLASS=STK> <I>Stk. 2. </I> Når 15 måneder er forløbet fra ansøgningsdagen  \r\n\r\n eller, hvis der er begæret prioritet, fra prioritetsdagen, skal akterne, selv  \r\n\r\n om frembringelsen ikke er registreret, holdes tilgængelige for enhver. </P>  \r\n\r\n<P CLASS=STK> <I>Stk. 3. </I> På anmodning af ansøgeren skal sagens akter  \r\n\r\n gøres tilgængelige tidligere end foreskrevet i stk. 1 og 2. </P>  \r\n\r\n<P CLASS=STK> <I>Stk. 4. </I> Indeholder et dokument  \r\n\r\n forretningshemmeligheder, der ikke angår frembringelsen, finder patentlovens  \r\n\r\n § 22, stk. 5, tilsvarende anvendelse. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>International brugsmodelansøgning </I> </P>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Ved international brugsmodelansøgning forstås  \r\n\r\n en ansøgning i henhold til den i Washington den 19. juni 1970 indgåede  \r\n\r\n Patentsamarbejdstraktat. </P>  \r\n\r\n<P CLASS=STK> <I>Stk. 2. </I> International brugsmodelansøgning indleveres  \r\n\r\n til en patentmyndighed eller international organisation, som i henhold til  \r\n\r\n traktaten og gennemførelsesforskrifterne er berettiget til at modtage sådan  \r\n\r\n ansøgning (modtagende myndighed). Til patentmyndigheden her i landet kan en  \r\n\r\n international brugsmodelansøgning indleveres i overensstemmelse med regler,  \r\n\r\n der fastsættes af industriministeren. Ansøgeren skal til patentmyndigheden  \r\n\r\n betale det for ansøgningen fastsatte gebyr. </P>  \r\n\r\n<P CLASS=STK> <I>Stk. 3. </I> Bestemmelserne i §§ 18-25 finder anvendelse på  \r\n\r\n internationale brugsmodelansøgninger, som omfatter Danmark. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> En international brugsmodelansøgning, for  \r\n\r\n hvilken den modtagende myndighed har fastsat international indleveringsdag,  \r\n\r\n har samme virkning som en her i landet den pågældende dag indleveret  \r\n\r\n brugsmodelansøgning. Bestemmelsen i § 3, stk. 2, 2. pkt., finder dog kun  \r\n\r\n anvendelse, såfremt ansøgningen er videreført i henhold til § 20. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> En international brugsmodelansøgning skal anses  \r\n\r\n for tilbagetaget for så vidt angår Danmark i de tilfælde, som omhandles i  \r\n\r\n traktatens artikel 24, stk. 1, (i) og (ii). </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Patentlovens § 31 om videreførelse af en  \r\n\r\n international ansøgning for Danmark finder tilsvarende anvendelse, dog  \r\n\r\n således at fristerne i patentlovens § 31, stk. 1 og stk. 2, sidste led, for  \r\n\r\n internationale brugsmodelansøgninger er henholdsvis 22 og 32 måneder. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Tilbagetager ansøgeren en begæring om  \r\n\r\n international forberedende registrerbarhedsprøvning eller en erklæring om, at  \r\n\r\n ansøgeren agter at anvende resultatet af denne prøvning ved ansøgning om  \r\n\r\n brugsmodelregistrering for Danmark, finder patentlovens § 32 tilsvarende  \r\n\r\n anvendelse med de fristændringer, som følger af § 20. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Når en international brugsmodelansøgning er  \r\n\r\n videreført i henhold til § 20, finder bestemmelserne i kapitel 1 og 2 samt §  \r\n\r\n 37, stk. 1, 2, 4 og 5, anvendelse på ansøgningen og dens behandling med de  \r\n\r\n afvigelser, der er fastsat i nærværende paragraf og i §§ 23 og 24.  \r\n\r\n Ansøgningen må kun efter ansøgerens begæring optages til behandling forinden  \r\n\r\n udløbet af de frister, som gælder i henhold til § 20. </P>  \r\n\r\n<P CLASS=STK> <I>Stk. 2. </I> Bestemmelserne i § 16, stk. 2 og 3, finder  \r\n\r\n anvendelse, allerede inden ansøgningen er videreført, når ansøgeren har  \r\n\r\n opfyldt sin forpligtelse i henhold til § 20 til at indlevere en oversættelse  \r\n\r\n af ansøgningen, eller hvis ansøgningen er affattet på dansk, når ansøgeren  \r\n\r\n har indleveret en genpart af den til patentmyndigheden. </P>  \r\n\r\n<P CLASS=STK> <I>Stk. 3. </I> Ved anvendelsen af § 31, jf. patentlovens § 48,  \r\n\r\n samt §§ 38 og 42 anses en international brugsmodelansøgning at være gjort  \r\n\r\n tilgængelig for enhver, når den er tilgængelig i henhold til stk. 2. </P>  \r\n\r\n<P CLASS=STK> <I>Stk. 4. </I> Opfylder brugsmodelansøgningen traktatens krav  \r\n\r\n med hensyn til form og indhold, skal den godkendes i så henseende. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Patentlovens § 34 om meddelelse af eller afslag  \r\n\r\n på patent, § 35 om meddelelse og offentliggørelse og § 37 om tilbagetagelse  \r\n\r\n og manglende international forberedende registrerbarhedsprøvning finder  \r\n\r\n tilsvarende anvendelse. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Har en del af en international  \r\n\r\n brugsmodelansøgning ikke været genstand for international nyhedsundersøgelse  \r\n\r\n eller international forberedende registrerbarhedsprøvning, fordi ansøgningen  \r\n\r\n er blevet anset for at omfatte to eller flere af hinanden uafhængige  \r\n\r\n frembringelser, og har ansøgeren ikke inden for den fastsatte frist betalt  \r\n\r\n tillægsgebyr i henhold til traktaten, skal patentmyndigheden undersøge, om  \r\n\r\n bedømmelsen var rigtig. Findes dette at være tilfældet, skal den pågældende  \r\n\r\n del af ansøgningen anses for tilbagetaget hos patentmyndigheden, medmindre  \r\n\r\n ansøgeren betaler det fastsatte gebyr inden 2 måneder efter, at  \r\n\r\n patentmyndigheden har givet ansøgeren underretning om udfaldet af  \r\n\r\n undersøgelsen. Finder patentmyndigheden, at bedømmelsen ikke var rigtig, skal  \r\n\r\n den fortsætte behandlingen af ansøgningen i dens helhed. </P>  \r\n\r\n<P CLASS=STK> <I>Stk. 2. </I> Ansøgeren kan påklage en afgørelse i henhold  \r\n\r\n til stk. 1, hvorved det er antaget, at en brugsmodelansøgning omfatter to  \r\n\r\n eller flere af hinanden uafhængige frembringelser. Bestemmelserne i § 37  \r\n\r\n finder tilsvarende anvendelse. </P>  \r\n\r\n<P CLASS=STK> <I>Stk. 3. </I> Stadfæstes direktoratets afgørelse, regnes  \r\n\r\n fristen for betaling af gebyr i henhold til stk. 1 fra den dag, da endelig  \r\n\r\n afgørelse foreligger. </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Patentlovens § 38, stk. 1 og 2, om  \r\n\r\n patentmyndighedens efterprøvelse af rigtigheden af en modtagende myndigheds  \r\n\r\n afgørelse eller en afgørelse fra Det Internationale Bureau finder tilsvarende  \r\n\r\n anvendelse for brugsmodelansøgninger. </P>  \r\n\r\n<P CLASS=STK> <I>Stk. 2. </I> Finder patentmyndigheden, at den modtagende  \r\n\r\n myndigheds eller Det Internationale Bureaus afgørelse er urigtig, skal  \r\n\r\n patentmyndigheden behandle ansøgningen i henhold til kapitel 1 og 2 samt §  \r\n\r\n 37, stk. 1, 2, 4 og 5. Hvis international indleveringsdag ikke er fastsat af  \r\n\r\n den modtagende myndighed, skal ansøgningen anses for indleveret den dag, som  \r\n\r\n patentmyndigheden finder burde have været fastsat som international  \r\n\r\n indleveringsdag. Opfylder ansøgningen traktatens krav med hensyn til form og  \r\n\r\n indhold, skal den godkendes i så henseende. </P>  \r\n\r\n<P CLASS=STK> <I>Stk. 3. </I> Bestemmelsen i § 3, stk. 2, 2. pkt., finder  \r\n\r\n anvendelse for ansøgninger, som er optaget til behandling i henhold til stk.  \r\n\r\n 2, hvis ansøgningen bliver almindeligt tilgængelig i henhold til § 16. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Konvertering af europæisk patentansøgning  \r\n\r\n</I> </P>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Patentlovens § 88 om konvertering af en  \r\n\r\n europæisk patentansøgning til en dansk patentansøgning finder tilsvarende  \r\n\r\n anvendelse på en europæisk patentansøgning, der konverteres til en dansk  \r\n\r\n brugsmodelansøgning. Industriministeren fastsætter de nærmere regler herom.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Registreringens omfang og gyldighedstid  \r\n\r\n</I> </P>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Efter registrering må beskyttelsens omfang ikke  \r\n\r\n udvides. </P>  \r\n\r\n<P CLASS=STK> <I>Stk. 2. </I> Brugsmodelregistreringens beskyttelsesomfang  \r\n\r\n bestemmes af brugsmodelkravene. Til forståelse af brugsmodelkravene kan  \r\n\r\n vejledning hentes fra beskrivelsen og tegningen. </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Brugsmodelregistreringen gælder, indtil 3 år er  \r\n\r\n forløbet fra den dag, ansøgning om registrering blev indleveret, og kan  \r\n\r\n fornys for yderligere to perioder af henholdsvis 3 og 4 år mod betaling af de  \r\n\r\n fastsatte gebyrer. </P>  \r\n\r\n<P CLASS=STK> <I>Stk. 2. </I> Fornyelse af registreringen skal bekendtgøres.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K6\"\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel 6 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Licens, overdragelse m.v. </I> </P>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Hvis retten til en registreret brugsmodel  \r\n\r\n overgår til en anden, eller hvis nogen opnår licens, herunder tvangslicens,  \r\n\r\n indføres dette på anmodning i registeret. Er en registreret licens ophørt,  \r\n\r\n skal licensen på anmodning slettes af registeret. </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Indehaveren af en registreret brugsmodel, hvis  \r\n\r\n udnyttelse er afhængig af et patent eller en registreret brugsmodel, der  \r\n\r\n tilhører en anden, kan opnå tvangslicens til udnyttelse af den opfindelse  \r\n\r\n eller frembringelse, der er beskyttet ved dette patent eller denne  \r\n\r\n brugsmodelregistrering, når det under hensyn til førstnævnte brugsmodels  \r\n\r\n betydning eller af andre særlige grunde må anses for rimeligt. </P>  \r\n\r\n<P CLASS=STK> <I>Stk. 2. </I> Indehaveren af det patent eller den  \r\n\r\n registrerede brugsmodel, til hvis udnyttelse der er meddelt tvangslicens i  \r\n\r\n medfør af bestemmelsen i stk. 1, kan opnå tvangslicens til udnyttelse af den  \r\n\r\n anden registrerede brugsmodel, medmindre særlige hensyn taler herimod. </P>  \r\n\r\n</DIV>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Patentlovens §§ 45 og 47-49 om tvangslicens og  \r\n\r\n § 50 om kompetence for Sø- og Handelsretten til at afgøre spørgsmål om  \r\n\r\n meddelelse af tvangslicens finder tilsvarende anvendelse for brugsmodeller.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K7\"\"></A>\r\n\r\n<DIV CLASS=KAPITEL ID=\"K7\">  \r\n\r\n<H3 CLASS=KTITLE1 ALIGN=CENTER>Kapitel 7 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Registreringens ophør, administrativ  \r\n\r\n prøvning m.v. </I> </P>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> En brugsmodelregistrering kan ved dom kendes  \r\n\r\n ugyldig, hvis </P>  \r\n\r\n<UL CLASS=PLAIN-LIST>  \r\n\r\n<LI>1) registreringen ikke er foretaget i overensstemmelse med §§ 1-3, </LI>  \r\n\r\n<LI>2) registreringen angår en frembringelse, som ikke er så tydeligt  \r\n\r\n beskrevet eller vist, at en fagmand på grundlag heraf kan udøve den, </LI>  \r\n\r\n<LI>3) ansøgningen er ændret i strid med § 11 eller </LI>  \r\n\r\n<LI>4) beskyttelsesomfanget er udvidet efter registreringen. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Patentlovens § 52, stk. 2-4, finder tilsvarende  \r\n\r\n anvendelse ved ugyldigkendelse af en brugsmodelregistrering efter stk. 1.  \r\n\r\n</P>  \r\n\r\n</DIV>  \r\n\r\n<A NAME=\"\"P33\"\"></A>\r\n\r\n<DIV CLASS=PARAGRAPH ID=\"P33\">  \r\n\r\n<P CLASS=PARAB> <B>§ 33. </B> Patentlovens § 53 om rettens overførelse af et  \r\n\r\n patent til en anden og § 54 om afkald på patent finder tilsvarende  \r\n\r\n anvendelse. </P>  \r\n\r\n<P CLASS=STK> <I>Stk. 2. </I> Bestemmelserne i EF-patentkonventionens artikel  \r\n\r\n 75, stk. 1 og 2, om helt eller delvis ophør af et patent, der er udstedt af  \r\n\r\n patentmyndigheden her i landet, finder tilsvarende anvendelse for  \r\n\r\n brugsmodeller. </P>  \r\n\r\n<P CLASS=STK> <I>Stk. 3. </I> Enhver kan begære patentmyndighedens afgørelse  \r\n\r\n eller anlægge sag om helt eller delvis ophør af brugsmodelregistrering efter  \r\n\r\n stk. 2. Med begæringen skal der følge et gebyr. </P>  \r\n\r\n<P CLASS=STK> <I>Stk. 4. </I> Er der fremsat begæring efter stk. 3, finder §§  \r\n\r\n 35-37 tilsvarende anvendelse. Industriministeren fastsætter de nærmere regler  \r\n\r\n herom. </P>  \r\n\r\n</DIV>  \r\n\r\n<A NAME=\"\"P34\"\"></A>\r\n\r\n<DIV CLASS=PARAGRAPH ID=\"P34\">  \r\n\r\n<P CLASS=PARAB> <B>§ 34. </B> Når en brugsmodelregistrering har fundet sted,  \r\n\r\n kan enhver over for patentmyndigheden fremsætte anmodning om hel eller delvis  \r\n\r\n udslettelse af registreringen. Anmodningen kan alene begrundes med, at </P>  \r\n\r\n<UL CLASS=PLAIN-LIST>  \r\n\r\n<LI>1) registreringen ikke er foretaget i overensstemmelse med §§ 1-3, </LI>  \r\n\r\n<LI>2) registreringen angår en frembringelse, som ikke er så tydeligt  \r\n\r\n beskrevet eller vist, at en fagmand på grundlag heraf kan udøve den, </LI>  \r\n\r\n<LI>3) ansøgningen er ændret i strid med § 11 eller </LI>  \r\n\r\n<LI>4) beskyttelsesomfanget er udvidet efter registreringen. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> En anmodning efter stk. 1 skal fremsættes  \r\n\r\n skriftligt og være ledsaget af dokumentation i de tilfælde, hvor anmodningen  \r\n\r\n begrundes med, at registreringen ikke er foretaget i overensstemmelse med §  \r\n\r\n 3. Er anmodningen fremsat på grundlag af et af de øvrige forhold, som er  \r\n\r\n nævnt i stk. 1, kan patentmyndigheden tillige forlange dokumentation for at  \r\n\r\n tage stilling til anmodningen. Med en anmodning skal der følge et gebyr. </P>  \r\n\r\n<P CLASS=STK> <I>Stk. 3. </I> Uanset stk. 2, 1. pkt., kan enhver mod betaling  \r\n\r\n af et forhøjet gebyr uden nærmere dokumentation anmode Patentdirektoratet om  \r\n\r\n at foretage en prøvning af, om betingelserne i § 3 er opfyldt. </P>  \r\n\r\n</DIV>  \r\n\r\n<A NAME=\"\"P35\"\"></A>\r\n\r\n<DIV CLASS=PARAGRAPH ID=\"P35\">  \r\n\r\n<P CLASS=PARAB> <B>§ 35. </B> Er der fremsat anmodning efter § 34, skal  \r\n\r\n brugsmodelindehaveren gøres bekendt hermed og have lejlighed til at udtale  \r\n\r\n sig herom. Industriministeren fastsætter de nærmere regler herfor. </P>  \r\n\r\n</DIV>  \r\n\r\n<A NAME=\"\"P36\"\"></A>\r\n\r\n<DIV CLASS=PARAGRAPH ID=\"P36\">  \r\n\r\n<P CLASS=PARAB> <B>§ 36. </B> Konstaterer patentmyndigheden efter indgivelse  \r\n\r\n af anmodning i henhold til § 34, at der foreligger hindring for registrering,  \r\n\r\n skal registreringen udslettes. Udslettelse af registreringen bekendtgøres af  \r\n\r\n Patentdirektoratet, når afgørelsen er blevet endelig. </P>  \r\n\r\n<P CLASS=STK> <I>Stk. 2. </I> Hvis intet er til hinder for, at  \r\n\r\n brugsmodelregistreringen opretholdes i ændret form, beslutter  \r\n\r\n patentmyndigheden at ændre registreringen, hvis brugsmodelindehaveren er enig  \r\n\r\n i den ændrede formulering, som patentmyndigheden vil give  \r\n\r\n brugsmodelregistreringen, og et gebyr for bekendtgørelse af meddelelse om  \r\n\r\n ændring er betalt inden udløbet af den fastsatte frist. </P>  \r\n\r\n<P CLASS=STK> <I>Stk. 3. </I> Hvis brugsmodelindehaveren ikke er enig i den  \r\n\r\n ændrede formulering eller ikke betaler gebyret for bekendtgørelse om  \r\n\r\n ændringen rettidigt, anses brugsmodelregistreringen for ophævet. </P>  \r\n\r\n<P CLASS=STK> <I>Stk. 4. </I> Finder patentmyndigheden, at anmodningen ikke  \r\n\r\n kan medføre hel eller delvis udslettelse, afslås anmodningen, og  \r\n\r\n brugsmodelregistreringen opretholdes. </P>  \r\n\r\n</DIV>  \r\n\r\n<A NAME=\"\"P37\"\"></A>\r\n\r\n<DIV CLASS=PARAGRAPH ID=\"P37\">  \r\n\r\n<P CLASS=PARAB> <B>§ 37. </B> Klage over Patentdirektoratets endelige  \r\n\r\n afgørelse af en brugsmodelansøgning kan indgives til Patentankenævnet af  \r\n\r\n ansøgeren. Det samme gælder brugsmodelindehaveren, når en  \r\n\r\n brugsmodelregistrering udslettes helt eller delvis efter anmodning i henhold  \r\n\r\n til § 34 eller ophæves i henhold til § 36, stk. 3. Opretholdes  \r\n\r\n brugsmodelregistreringen i ændret eller uændret form trods anmodningen, kan  \r\n\r\n afgørelsen påklages af den, der har fremsat anmodningen. Frafalder  \r\n\r\n sidstnævnte sin klage, kan klagen alligevel prøves, når særlige grunde hertil  \r\n\r\n foreligger. </P>  \r\n\r\n<P CLASS=STK> <I>Stk. 2. </I> Klage efter stk. 1 indgives til  \r\n\r\n Patentankenævnet senest 2 måneder efter, at Patentdirektoratet har givet den  \r\n\r\n pågældende underretning om afgørelsen. Inden samme frist skal det for klagen  \r\n\r\n fastsatte gebyr betales. Sker dette ikke, skal klagen afvises. </P>  \r\n\r\n<P CLASS=STK> <I>Stk. 3. </I> På klager over Patentdirektoratets afgørelser  \r\n\r\n efter § 29 finder stk. 2 tilsvarende anvendelse. Andre, der har interesse i  \r\n\r\n den pågældende afgørelse, kan senest 2 måneder efter, at afgørelsen er  \r\n\r\n offentliggjort, indgive tilsvarende klage. </P>  \r\n\r\n<P CLASS=STK> <I>Stk. 4. </I> Patentankenævnets afgørelser kan ikke  \r\n\r\n indbringes for anden administrativ myndighed. </P>  \r\n\r\n<P CLASS=STK> <I>Stk. 5. </I> Afgørelser truffet af Patentdirektoratet, som  \r\n\r\n kan indbringes for Patentankenævnet, kan ikke indbringes for domstolene, før  \r\n\r\n ankenævnets afgørelse foreligger. Ønskes en afgørelse, der er truffet af  \r\n\r\n Patentankenævnet, indbragt for domstolene, må sag anlægges senest 2 måneder  \r\n\r\n fra den dag, ankenævnets afgørelse er meddelt den pågældende. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K8\"\"></A>\r\n\r\n<DIV CLASS=KAPITEL ID=\"K8\">  \r\n\r\n<H3 CLASS=KTITLE1 ALIGN=CENTER>Kapitel 8 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Pligt til at give oplysning om brugsmodel  \r\n\r\n</I> </P>  \r\n\r\n<A NAME=\"\"P38\"\"></A>\r\n\r\n<DIV CLASS=PARAGRAPH ID=\"P38\">  \r\n\r\n<P CLASS=PARAB> <B>§ 38. </B> Patentlovens § 56 om patentansøgerens  \r\n\r\n oplysningspligt og § 62 om straf- og erstatningsansvar for tilsidesættelse af  \r\n\r\n denne pligt finder tilsvarende anvendelse. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K9\"\"></A>\r\n\r\n<DIV CLASS=KAPITEL ID=\"K9\">  \r\n\r\n<H3 CLASS=KTITLE1 ALIGN=CENTER>Kapitel 9 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Straf- og erstatningsansvar m.v. </I> </P>  \r\n\r\n<A NAME=\"\"P39\"\"></A>\r\n\r\n<DIV CLASS=PARAGRAPH ID=\"P39\">  \r\n\r\n<P CLASS=PARAB> <B>§ 39. </B> Forsætligt indgreb i den eneret, som en  \r\n\r\n brugsmodelregistrering medfører, straffes med bøde. Under skærpende  \r\n\r\n omstændigheder, herunder navnlig hvis der ved overtrædelsen tilsigtes en  \r\n\r\n betydelig og åbenbar retsstridig vinding, kan straffen stige til hæfte eller  \r\n\r\n fængsel i indtil 1 år. </P>  \r\n\r\n<P CLASS=STK> <I>Stk. 2. </I> Er overtrædelse begået af et aktieselskab,  \r\n\r\n anpartsselskab, andelsselskab eller lignende, kan der pålægges selskabet som  \r\n\r\n sådant bødeansvar. Er overtrædelsen begået af staten, en kommune eller et  \r\n\r\n kommunalt fællesskab, jf. § 60 i lov om kommunernes styrelse, kan der  \r\n\r\n pålægges staten, kommunen eller det kommunale fællesskab som sådant bøde.  \r\n\r\n</P>  \r\n\r\n<P CLASS=STK> <I>Stk. 3. </I> Overtrædelser påtales af den forurettede. Dog  \r\n\r\n påtales overtrædelser, som omfattes af stk. 1, 2. pkt., af det offentlige,  \r\n\r\n når den forurettede anmoder herom. Sagerne behandles da som politisager, dog  \r\n\r\n at retsmidlerne i retsplejelovens kapitel 73 kan anvendes i samme omfang som  \r\n\r\n i statsadvokatsager. </P>  \r\n\r\n</DIV>  \r\n\r\n<A NAME=\"\"P40\"\"></A>\r\n\r\n<DIV CLASS=PARAGRAPH ID=\"P40\">  \r\n\r\n<P CLASS=PARAB> <B>§ 40. </B> Den, som krænker en andens eneret i henhold til  \r\n\r\n denne lov, skal udrede rimeligt vederlag for udnyttelsen af brugsmodellen  \r\n\r\n samt erstatning for den yderligere skade, som krænkelsen måtte have medført.  \r\n\r\n</P>  \r\n\r\n</DIV>  \r\n\r\n<A NAME=\"\"P41\"\"></A>\r\n\r\n<DIV CLASS=PARAGRAPH ID=\"P41\">  \r\n\r\n<P CLASS=PARAB> <B>§ 41. </B> Foreligger der krænkelse af en brugsmodel, kan  \r\n\r\n retten bestemme, at de krænkende produkter tilintetgøres, udleveres eller  \r\n\r\n ændres. Patentlovens § 59, stk. 2, finder tilsvarende anvendelse. </P>  \r\n\r\n</DIV>  \r\n\r\n<A NAME=\"\"P42\"\"></A>\r\n\r\n<DIV CLASS=PARAGRAPH ID=\"P42\">  \r\n\r\n<P CLASS=PARAB> <B>§ 42. </B> Udnytter nogen uhjemlet erhvervsmæssigt en  \r\n\r\n frembringelse efter, at akterne i ansøgningen er gjort tilgængelige for  \r\n\r\n enhver, og fører ansøgningen til registrering, finder § 41 tilsvarende  \r\n\r\n anvendelse. </P>  \r\n\r\n</DIV>  \r\n\r\n<A NAME=\"\"P43\"\"></A>\r\n\r\n<DIV CLASS=PARAGRAPH ID=\"P43\">  \r\n\r\n<P CLASS=PARAB> <B>§ 43. </B> Patentlovens § 63 om meddelelse om sagsanlæg og  \r\n\r\n om fravigelse fra værneting finder tilsvarende anvendelse. </P>  \r\n\r\n</DIV>  \r\n\r\n<A NAME=\"\"P44\"\"></A>\r\n\r\n<DIV CLASS=PARAGRAPH ID=\"P44\">  \r\n\r\n<P CLASS=PARAB> <B>§ 44. </B> Søgsmål i henhold til denne lov anlægges ved  \r\n\r\n landsretten i første instans. Dog anlægges søgsmål om tvangslicens ved Sø- og  \r\n\r\n Handelsretten i København, jf. § 31. </P>  \r\n\r\n<P CLASS=STK> <I>Stk. 2. </I> Ansøgere og brugsmodelindehavere, der ikke er  \r\n\r\n bosat her i landet, anses for at have hjemting i København i sager, der  \r\n\r\n anlægges efter denne lov. </P>  \r\n\r\n<P CLASS=STK> <I>Stk. 3. </I> Udskrift af domme, der vedrører  \r\n\r\n brugsmodelansøgninger eller brugsmodelregistreringer, tilstilles  \r\n\r\n Patentdirektoratet ved rettens foranstaltning. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K10\"\"></A>\r\n\r\n<DIV CLASS=KAPITEL ID=\"K10\">  \r\n\r\n<H3 CLASS=KTITLE1 ALIGN=CENTER>Kapitel 10 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Forskellige bestemmelser </I> </P>  \r\n\r\n<A NAME=\"\"P45\"\"></A>\r\n\r\n<DIV CLASS=PARAGRAPH ID=\"P45\">  \r\n\r\n<P CLASS=PARAB> <B>§ 45. </B> Patentdirektoratet kan efter anmodning påtage  \r\n\r\n sig at løse særlige opgaver, der vedrører brugsmodeller og brugsmodelret.  \r\n\r\n Industriministeren fastsætter regler om denne servicevirksomhed og om  \r\n\r\n betalingen herfor. </P>  \r\n\r\n</DIV>  \r\n\r\n<A NAME=\"\"P46\"\"></A>\r\n\r\n<DIV CLASS=PARAGRAPH ID=\"P46\">  \r\n\r\n<P CLASS=PARAB> <B>§ 46. </B> Industriministeren fastsætter regler om  \r\n\r\n registeret over brugsmodeller og dets indretning, om offentlighedens adgang  \r\n\r\n til registeret, om offentliggørelse af registreringer og om udgivelse og  \r\n\r\n indholdet af en publikation vedrørende brugsmodeller. Publikationen  \r\n\r\n udfærdiges af Patentdirektoratet. </P>  \r\n\r\n<P CLASS=STK> <I>Stk. 2. </I> Industriministeren fastsætter størrelsen m.v.  \r\n\r\n af de gebyrer, der er nævnt i loven. </P>  \r\n\r\n</DIV>  \r\n\r\n<A NAME=\"\"P47\"\"></A>\r\n\r\n<DIV CLASS=PARAGRAPH ID=\"P47\">  \r\n\r\n<P CLASS=PARAB> <B>§ 47. </B> Industriministeren kan fastsætte regler om, at  \r\n\r\n frembringelser, der vedrører fremgangsmåder, kan registreres som  \r\n\r\n brugsmodeller. </P>  \r\n\r\n</DIV>  \r\n\r\n<A NAME=\"\"P48\"\"></A>\r\n\r\n<DIV CLASS=PARAGRAPH ID=\"P48\">  \r\n\r\n<P CLASS=PARAB> <B>§ 48. </B> Henlægger industriministeren sine beføjelser  \r\n\r\n efter loven til Patentdirektoratet, kan ministeren fastsætte regler om  \r\n\r\n klageadgangen, herunder at klager ikke kan indbringes for højere  \r\n\r\n administrativ myndighed. </P>  \r\n\r\n</DIV>  \r\n\r\n<A NAME=\"\"P49\"\"></A>\r\n\r\n<DIV CLASS=PARAGRAPH ID=\"P49\">  \r\n\r\n<P CLASS=PARAB> <B>§ 49. </B> I patentloven, jf. lovbekendtgørelse nr. 733 af  \r\n\r\n 27. november 1989, foretages følgende ændringer: </P>  \r\n\r\n<P> <B>1.</B> I <I>§ 2, stk. 2,</I> indsættes efter 2. pkt.: </P>  \r\n\r\n<P>&#187;Det samme gælder indholdet i en før patentansøgningens  \r\n\r\n indleveringsdag her i landet indleveret ansøgning om registrering af  \r\n\r\n brugsmodel, hvis denne ansøgning bliver almindeligt tilgængelig i  \r\n\r\n overensstemmelse med reglerne for brugsmodeller.&#171; </P>  \r\n\r\n<P> <B>2.</B> I <I>§ 2, stk. 2, 3. pkt.,</I> der bliver 4. pkt., ændres  \r\n\r\n &#187;en sådan ansøgning&#171; til: &#187;sådanne ansøgninger&#171;. </P>  \r\n\r\n<P> <B>3.</B> I <I>§ 6, stk. 1,</I> indsættes efter &#187;angår patent&#171;:  \r\n\r\n &#187;eller brugsmodelregistrering&#171;, ændres  \r\n\r\n &#187;brugsmønsterbeskyttelse&#171; til: &#187;brugsmodelbeskyttelse&#171; og  \r\n\r\n indsættes efter &#187;dansk patentansøgning&#171;: &#187;eller  \r\n\r\n brugsmodelansøgning&#171;. </P>  \r\n\r\n<P> <B>4.</B>  <I>§ 46, stk. 1,</I> affattes således: </P>  \r\n\r\n<P>&#187;Indehaveren af patent på en opfindelse, hvis udnyttelse er afhængig  \r\n\r\n af et patent eller en registreret brugsmodel, der tilhører en anden, kan opnå  \r\n\r\n tvangslicens til udnyttelse af den ved det sidstnævnte patent beskyttede  \r\n\r\n opfindelse eller den ved brugsmodelregistreringen beskyttede frembringelse,  \r\n\r\n hvis det under hensyn til den førstnævnte opfindelses betydning eller af  \r\n\r\n andre særlige grunde må anses for rimeligt.&#171; </P>  \r\n\r\n<P> <B>5.</B> I <I>§ 46, stk. 2,</I> indsættes efter &#187;på den  \r\n\r\n opfindelse&#171;: &#187;eller af den registrerede brugsmodel&#171;. </P>  \r\n\r\n<P> <B>6.</B>  <I>§ 57</I> affattes således: </P>  \r\n\r\n</DIV>  \r\n\r\n<A NAME=\"\"P57\"\"></A>\r\n\r\n<DIV CLASS=PARAGRAPH ID=\"P57\">  \r\n\r\n<P CLASS=PARAB> <B>&#187; § 57. </B> Gør nogen indgreb i den eneret, som  \r\n\r\n patent medfører (patentindgreb), og sker dette forsætligt, straffes han med  \r\n\r\n bøde. Under skærpende omstændigheder, herunder navnlig hvis der ved  \r\n\r\n overtrædelsen tilsigtes en betydelig og åbenbar retsstridig vinding, kan  \r\n\r\n straffen stige til hæfte eller fængsel i indtil 1 år. </P>  \r\n\r\n<P CLASS=STK> <I>Stk. 2. </I> Er overtrædelse begået af et aktieselskab,  \r\n\r\n anpartsselskab, andelsselskab eller lignende, kan der pålægges selskabet som  \r\n\r\n sådant bødeansvar. Er overtrædelsen begået af staten, en kommune eller et  \r\n\r\n kommunalt fællesskab, jf. § 60 i lov om kommunernes styrelse, kan der  \r\n\r\n pålægges staten, kommunen eller det kommunale fællesskab som sådant bøde.  \r\n\r\n</P>  \r\n\r\n<P CLASS=STK> <I>Stk. 3. </I> Overtrædelser påtales af den forurettede. Dog  \r\n\r\n påtales overtrædelser, som omfattes af stk. 1, 2. pkt., af det offentlige,  \r\n\r\n når den forurettede anmoder herom. Sagerne behandles da som politisager, dog  \r\n\r\n at retsmidlerne i retsplejelovens kapitel 73 kan anvendes i samme omfang som  \r\n\r\n i statsadvokatsager.&#171; </P>  \r\n\r\n</DIV>  \r\n\r\n<A NAME=\"\"P50\"\"></A>\r\n\r\n<DIV CLASS=PARAGRAPH ID=\"P50\">  \r\n\r\n<P CLASS=PARAB> <B>§ 50. </B> I lov om mønstre, jf. lovbekendtgørelse nr. 251  \r\n\r\n af 17. april 1989, foretages følgende ændringer: </P>  \r\n\r\n<P> <B>1.</B>  <I>§ 2, stk. 2,</I> affattes således: </P>  \r\n\r\n<P CLASS=STK> <I>&#187;Stk. 2. </I> Som kendt anses alt, hvad der er blevet  \r\n\r\n almindeligt tilgængeligt ved afbildning, udstilling, udbud eller på anden  \r\n\r\n måde. Også et ikke almindeligt tilgængeligt mønster anses som kendt, hvis  \r\n\r\n mønstret fremgår af en her i landet tidligere indleveret ansøgning om  \r\n\r\n mønsterregistrering og denne ansøgning i forbindelse med ansøgningens  \r\n\r\n behandling bliver almindeligt tilgængelig i overensstemmelse med reglerne i §  \r\n\r\n 19.&#171; </P>  \r\n\r\n<P> <B>2.</B>  <I>§ 35</I> affattes således: </P>  \r\n\r\n</DIV>  \r\n\r\n<A NAME=\"\"P35\"\"></A>\r\n\r\n<DIV CLASS=PARAGRAPH ID=\"P35\">  \r\n\r\n<P CLASS=PARAB> <B>&#187; § 35. </B> Gør nogen indgreb i en mønsterret  \r\n\r\n (mønsterretsindgreb), og sker dette forsætligt, straffes han med bøde. Under  \r\n\r\n skærpende omstændigheder, herunder navnlig hvis der ved overtrædelsen  \r\n\r\n tilsigtes en betydelig og åbenbar retsstridig vinding, kan straffen stige til  \r\n\r\n hæfte eller fængsel i indtil 1 år. </P>  \r\n\r\n<P CLASS=STK> <I>Stk. 2. </I> Er overtrædelse begået af et aktieselskab,  \r\n\r\n anpartsselskab, andelsselskab eller lignende, kan der pålægges selskabet som  \r\n\r\n sådant bødeansvar. Er overtrædelsen begået af staten, en kommune eller et  \r\n\r\n kommunalt fællesskab, jf. § 60 i lov om kommunernes styrelse, kan der  \r\n\r\n pålægges staten, kommunen eller det kommunale fællesskab som sådant bøde.  \r\n\r\n</P>  \r\n\r\n<P CLASS=STK> <I>Stk. 3. </I> Overtrædelser påtales af den forurettede. Dog  \r\n\r\n påtales overtrædelser, som omfattes af stk. 1, 2. pkt., af det offentlige,  \r\n\r\n når den forurettede anmoder herom. Sagerne behandles da som politisager, dog  \r\n\r\n at retsmidlerne i retsplejelovens kapitel 73 kan anvendes i samme omfang som  \r\n\r\n i statsadvokatsager.&#171; </P>  \r\n\r\n</DIV>  \r\n\r\n<A NAME=\"\"P51\"\"></A>\r\n\r\n<DIV CLASS=PARAGRAPH ID=\"P51\">  \r\n\r\n<P CLASS=PARAB> <B>§ 51. </B> I lov om arbejdstageres opfindelser, jf.  \r\n\r\n lovbekendtgørelse nr. 131 af 18. marts 1986, foretages følgende ændringer:  \r\n\r\n</P>  \r\n\r\n<P> <B>1.</B>  <I>§ 1, stk. 1,</I> affattes således: </P>  \r\n\r\n<P>&#187;Ordet opfindelser omfatter i denne lov opfindelser, der kan  \r\n\r\n patenteres her i riget, og frembringelser, der kan registreres som brugsmodel  \r\n\r\n her i riget.&#171; </P>  \r\n\r\n<P> <B>2.</B> I <I>§ 7, stk. 3, 1. pkt.,</I> indsættes efter &#187;søge  \r\n\r\n patent på opfindelsen&#171;: &#187;eller registrering af  \r\n\r\n frembringelsen&#171;. </P>  \r\n\r\n<P> <B>3.</B> I <I>§ 9, 1. pkt.,</I> indsættes efter &#187;patent&#171;:  \r\n\r\n &#187;eller brugsmodelregistrering&#171;. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K11\"\"></A>\r\n\r\n<DIV CLASS=KAPITEL ID=\"K11\">  \r\n\r\n<H3 CLASS=KTITLE1 ALIGN=CENTER>Kapitel 11 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttrædelsesbestemmelser </I> </P>  \r\n\r\n<A NAME=\"\"P52\"\"></A>\r\n\r\n<DIV CLASS=PARAGRAPH ID=\"P52\">  \r\n\r\n<P CLASS=PARAB> <B>§ 52. </B> Loven træder i kraft den 1. juli 1992, jf. dog  \r\n\r\n stk. 2. </P>  \r\n\r\n<P CLASS=STK> <I>Stk. 2. </I> Reglen i § 6, stk. 1, finder kun anvendelse,  \r\n\r\n hvis patentansøgning er indleveret efter lovens ikrafttræden. </P>  \r\n\r\n<P CLASS=STK> <I>Stk. 3. </I> § 4, stk. 2, og § 33, stk. 2-4, træder i kraft  \r\n\r\n samtidig med Aftale om EF-patenter. Industriministeren udfærdiger  \r\n\r\n bekendtgørelse herom. </P>  \r\n\r\n</DIV>  \r\n\r\n<A NAME=\"\"P53\"\"></A>\r\n\r\n<DIV CLASS=PARAGRAPH ID=\"P53\">  \r\n\r\n<P CLASS=PARAB> <B>§ 53. </B> Loven gælder ikke for Færøerne og Grønland, men  \r\n\r\n kan sættes i kraft ved kgl. anordning med de afvigelser, som de særlige  \r\n\r\n færøske eller grønlandske forhold tilsiger. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 26.  \r\n\r\n februar 1992 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/ Anne Birgitte Lundholt </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/02/1992"
        },
        {
            "displayName": "Accession",
            "displayValue": "A19920013030"
        },
        {
            "displayName": "Entydig dokumentidentifikation",
            "displayValue": "CM025380"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "130"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "26/02/1992"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Patent- og Varemærkestyrelsen"
        },
        {
            "displayName": "Ressortministeriets journalnummer",
            "displayValue": "Industrimin. j.nr. 90-346-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}