{
    "id": 234861,
    "title": "Bekendtgørelse om sprøjtejournal for alle professionelle brugere af plantebeskyttelsesmidler og indberetningspligt for visse jordbrugsvirksomheder",
    "documentTypeId": "60",
    "isSagsforlobPeriodValid": true,
    "shortName": "BEK nr 184 af 23/02/2023",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om sprøjtejournal for alle professionelle brugere af plantebeskyttelsesmidler og indberetningspligt for visse jordbrugsvirksomheder<a class=\"FodnoteHenvisning\" name=\"Henvisning_idf229e25b-aafe-4365-af3c-75be23c3b854\" href=\"#idf229e25b-aafe-4365-af3c-75be23c3b854\">1)</a></p>\r\n<p class=\"Indledning2\">I medfør af § 7 a, § 38 e, § 41 a, § 45, stk. 1, § 47, § 55, stk. 1 og 2, og § 59, stk. 4, i lov om kemikalier, jf. lovbekendtgørelse nr. 6 af 4. januar 2023, fastsættes:</p>\r\n<p class=\"Paragraf\" id=\"id6a262cad-39d5-467d-a9e8-25ac59d14b9e\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse fastsætter regler om registrering af brug af plantebeskyttelsesmidler og indberetning af oplysninger om brug af plantebeskyttelsesmidler i overensstemmelse med plantebeskyttelsesmiddelforordningen.</p>\r\n<p class=\"Stk2\">\r\n   <span class=\"StkNr\" id=\"ided26825e-8496-498b-8699-a70612a27b8f\">Stk. 2.</span> Registrering af forbrug af plantebeskyttelsesmidler til bekæmpelse af skadedyr med gas skal ske efter reglerne i bekendtgørelse om gasning i forbindelse med skadedyrsbekæmpelse. Registrering af forbrug af plantebeskyttelsesmidler på golfbaner skal ske efter reglerne i bekendtgørelse om anvendelse af plantebeskyttelsesmidler på golfbaner.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Definitioner</span>\r\n   </span>\r\n</p>\r\n<p class=\"Paragraf\" id=\"id2b1eead0-58e0-4e57-8a57-4a54ef96bde7\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id0dfaac5a-9992-4071-a439-2ddc0e631f10\">1)</span> Jordbrugsvirksomheder: Virksomheder, hvor der dyrkes landbrugsafgrøder, eller gartnerier.</p>\r\n<p class=\"Liste1\">\r\n   <span class=\"Liste1Nr\" id=\"id8a1a0129-47bd-47e1-a305-2db7bdbb9123\">2)</span> Landbrugsafgrøder: Arealer med alle almindelige landbrugsafgrøder herunder bl.a. arealer, der anvendes til afgræsning, arealer med permanent græs, græs i omdrift, brakarealer, arealer med juletræer og pyntegrønt, arealer med skov, eller MVJ- og MFO-arealer.</p>\r\n<p class=\"Liste1\">\r\n   <span class=\"Liste1Nr\" id=\"idf5e2ca9f-1b20-4eb4-825b-4d8229239231\">3)</span> Gartnerier: Virksomheder, der bl.a. dyrker grøntsager, frugt, bær, prydplanter, krydderurter eller planteskolekulturer.</p>\r\n<p class=\"Liste1\">\r\n   <span class=\"Liste1Nr\" id=\"ide76d8715-94e7-4ba1-8dd4-dbaa76350547\">4)</span> Arealer med skov: Med skov forstås et areal større end 0,5 hektar og en minimumsbredde på 20 meter med træer højere end 5 meter og et kronedække på mere end 10 pct. eller med træer, der potentielt er i stand til at nå disse værdier på voksestedet. Definitionen inkluderer midlertidigt ubevoksede arealer og hjælpearealer nødvendige for skovdriften, men ikke arealer domineret af landbrugs- eller bymæssig anvendelse, herunder sommerhusområder.</p>\r\n<p class=\"Liste1\">\r\n   <span class=\"Liste1Nr\" id=\"idc67c3a51-f3ce-4e0f-8f7d-cbb410c60ea1\">5)</span> Plantebeskyttelsesmiddelforordningen: Europa-Parlamentets og Rådets forordning (EF) 1107/2009 af 21. oktober 2009 om markedsføring af plantebeskyttelsesmidler og om ophævelse af Rådets direktiv 79/117/EØF og 91/414/EØF med senere ændringer.</p>\r\n<p class=\"Liste1\">\r\n   <span class=\"Liste1Nr\" id=\"ida5d2eb44-64be-4e4d-9547-16cd30858b6f\">6)</span> Plantebeskyttelsesmidler: De bekæmpelsesmidler, der godkendes efter plantebeskyttelsesmiddelforordningen, til professionel anvendelse.</p>\r\n<p class=\"Liste1\">\r\n   <span class=\"Liste1Nr\" id=\"id8ff4c308-5529-49eb-9aec-188dd4ecdf21\">7)</span> Professionelle brugere: Enhver person, der anvender plantebeskyttelsesmidler i forbindelse med sine erhvervsmæssige aktiviteter, herunder sprøjteførere, teknikere, arbejdsgivere og selvstændige i både landbrugssektoren og andre sektorer, jf. artikel 3, nr. 1, i Europa-Parlamentets og Rådets direktiv 2009/128/EF af 21. oktober 2009 om en ramme for Fællesskabets indsats for en bæredygtig anvendelse af pesticider med senere ændringer.</p>\r\n<p class=\"Liste1\">\r\n   <span class=\"Liste1Nr\" id=\"id2fb7e890-8cc7-4ad7-81b7-66c8d2530024\">8)</span> Samlet dyrket areal: Ved samlet dyrket areal forstås en beregning i hektar (ha) af størrelsen af hele det areal på bedriften, hvor der dyrkes landbrugsafgrøder.</p>\r\n<p class=\"Liste1\">\r\n   <span class=\"Liste1Nr\" id=\"id8519f5ff-b7a9-41d6-8da9-cb266fe5e6f5\">9)</span> Sprøjtejournal: Det register, som professionelle brugere af plantebeskyttelsesmidler fører i overensstemmelse med plantebeskyttelsesmiddelforordningens artikel 67, stk. 1, 2. pkt.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Sprøjtejournal</span>\r\n   </span>\r\n</p>\r\n<p class=\"Paragraf\" id=\"id29e66d3b-c24d-429e-9c47-cf6996538968\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Professionelle brugere af plantebeskyttelsesmidler fører i mindst tre år registre over de plantebeskyttelsesmidler, de anvender, omfattende oplysninger om plantebeskyttelsesmidlets navn, tidspunkt og dosis for anvendelsen samt areal og afgrøde, som plantebeskyttelsesmidlet blev anvendt på, jf. artikel 67, stk. 1, 2. pkt., i plantebeskyttelsesmiddelforordningen.</p>\r\n<p class=\"Stk2\">\r\n   <span class=\"StkNr\" id=\"iddf35f2bf-4081-49e5-95e5-dca775e4e93f\">Stk. 2.</span> Sprøjtejournalen skal i overensstemmelse med stk. 1, indeholde følgende oplysninger:</p>\r\n<p class=\"Liste1\">\r\n   <span class=\"Liste1Nr\" id=\"id98f88515-e0d5-4672-bc6e-d98b89e99a3e\">1)</span> Plantebeskyttelsesmidlets navn, angivet som navn og registreringsnummer.</p>\r\n<p class=\"Liste1\">\r\n   <span class=\"Liste1Nr\" id=\"id7a733677-1b5e-4c8a-a6b4-bd0788f8c1c3\">2)</span> CVR-nr. for den jordbrugsvirksomhed, hvorpå der anvendes plantebeskyttelsesmidler.</p>\r\n<p class=\"Liste1\">\r\n   <span class=\"Liste1Nr\" id=\"idd3e9a510-6ac6-47e5-83e0-c524d00382ad\">3)</span> Tidspunkt for anvendelsen af plantebeskyttelsesmidlet, angivet som dato for anvendelsen.</p>\r\n<p class=\"Liste1\">\r\n   <span class=\"Liste1Nr\" id=\"iddf4230c0-a787-4a52-b776-c35c868f14d1\">4)</span> Dosis for anvendelsen af plantebeskyttelsesmidlet, angivet i enten mængde pr. ha eller pr. m². Professionelle brugere, der bejdser eller udfører lagerbehandling, skal anføre mængden pr. ton afgrøde.</p>\r\n<p class=\"Liste1\">\r\n   <span class=\"Liste1Nr\" id=\"ida00e2674-8ae0-4d23-a9c7-71e5cfa1c729\">5)</span> Areal, som plantebeskyttelsesmidlet blev anvendt på, angivet med f.eks. marknummer, silonummer, containernummer eller matrikelnummer.</p>\r\n<p class=\"Liste1\">\r\n   <span class=\"Liste1Nr\" id=\"id812b4985-8792-4fef-a089-0c151c399dad\">6)</span> Afgrøde, som plantebeskyttelsesmidlet blev anvendt på, angivet som f.eks. afgrøde, kultur eller plante. Professionelle brugere af plantebeskyttelsesmidler til direkte bejdsning, skal angive den behandlede afgrøde.</p>\r\n<p class=\"Liste1\">\r\n   <span class=\"Liste1Nr\" id=\"idd4d7d3d6-c651-4f41-a352-7f9e75112746\">7)</span> Det behandlede areals størrelse, angivet i enten ha med én decimal, angivet i m<span class=\"Superscript\">2</span> eller angivet som det behandlede volumen i m<span class=\"Superscript\">3</span>.</p>\r\n<p class=\"Stk2\">\r\n   <span class=\"StkNr\" id=\"idbea718af-cbce-4af5-807e-9ce29eb66163\">Stk. 3.</span> Sprøjtejournalen skal føres løbende og senest 7 dage efter den konkrete anvendelse af plantebeskyttelsesmidlet.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Indberetningspligt</span>\r\n   </span>\r\n</p>\r\n<p class=\"Paragraf\" id=\"id260a9892-2af8-42fd-9129-2a530b5dbbe9\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> En professionel bruger, der anvender plantebeskyttelsesmidler på en jordbrugsvirksomhed, hvor der dyrkes landbrugsafgrøder på et samlet areal på 10 ha eller derover, eller på et gartneri med en årlig momspligtig omsætning for det senest afsluttede regnskabsår på 50.000 kr. eller derover, har pligt til at indberette jordbrugsvirksomhedens forbrug af plantebeskyttelsesmidler.</p>\r\n<p class=\"Stk2\">\r\n   <span class=\"StkNr\" id=\"idbf0a8163-e88b-4fa3-a89f-a41a2e250f7d\">Stk. 2.</span> Der skal indberettes følgende oplysninger til Miljøstyrelsens digitale sprøjtejournalindberetningssystem:</p>\r\n<p class=\"Liste1\">\r\n   <span class=\"Liste1Nr\" id=\"id233d1b6e-33e6-4443-8594-fcf53baf9d9d\">1)</span> CVR-nr. for den jordbrugsvirksomhed, hvorpå den professionelle bruger har anvendt plantebeskyttelsesmidler.</p>\r\n<p class=\"Liste1\">\r\n   <span class=\"Liste1Nr\" id=\"id1965059c-3d7b-4e40-aadb-f71cefe358ff\">2)</span> Når der anvendes plantebeskyttelsesmidler, skal indberetningen indeholde oplysninger om det samlede forbrug opgjort på kultur- eller afgrødeniveau for hvert anvendt plantebeskyttelsesmiddel, angivet med navn og registreringsnummer.</p>\r\n<p class=\"Paragraf\" id=\"id2b6f4718-5011-42dd-9a73-08e6b71c17f3\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Indberetningen til Miljøstyrelsen efter § 4 skal omfatte perioden 1. august – 31. juli i det efterfølgende år (planperioden). For en indberetningspligtig professionel bruger omfattet af § 4, stk. 1, der anvender plantebeskyttelsesmidler efter den 31. juli, men inden 30. september, hvor det dyrkede areal skal høstes inden den 31. december, forlænges planperioden til den 30. september.</p>\r\n<p class=\"Stk2\">\r\n   <span class=\"StkNr\" id=\"idba3d4329-35f8-4b62-8aaf-4cb625b548b7\">Stk. 2.</span> Indberetningen til Miljøstyrelsen skal ske digitalt hvert år senest den 31. marts efter den seneste planperiodes udløb via hjemmesiden mst.dk, virk.dk eller ved brug af MitID medarbejdersignatur.</p>\r\n<p class=\"Stk2\">\r\n   <span class=\"StkNr\" id=\"id7a228d1a-a42e-44d1-9b6f-6f80a06693b3\">Stk. 3.</span> Efter ansøgning herom kan Miljøstyrelsen på grund af særlige forhold fritage en indberetningspligtig professionel bruger omfattet af § 4, stk. 1, for digital indberetning efter stk. 2. Ved fritagelse kan Miljøstyrelsen dispensere virksomheden fra kravet om indberetning i sprøjtejournalindberetningssystemet.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Dispensation og klage</span>\r\n   </span>\r\n</p>\r\n<p class=\"Paragraf\" id=\"idf0807541-67a3-4e0c-9540-a18c5212bb23\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Miljøstyrelsen kan i særlige tilfælde træffe afgørelse, der fraviger reglerne i bekendtgørelsen, eller tillade, at reglerne fraviges.</p>\r\n<p class=\"Paragraf\" id=\"id8391cfc9-617e-4a79-82ed-03317d7129db\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Afgørelser truffet efter denne bekendtgørelse af Miljøstyrelsen eller den i § 8, stk. 2 nævnte myndighed kan ikke påklages til anden administrativ myndighed.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Kontrol- og straffebestemmelser</span>\r\n   </span>\r\n</p>\r\n<p class=\"Paragraf\" id=\"id9bc18140-ca43-41c0-bec3-59a8a33accde\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Tilsyn og kontrol med overholdelse af reglerne i bekendtgørelsen udøves af Miljøstyrelsen, jf. kemikalielovens regler herom.</p>\r\n<p class=\"Stk2\">\r\n   <span class=\"StkNr\" id=\"id40e77359-a51b-41b3-adba-4f085e101b09\">Stk. 2.</span> Landbrugsstyrelsen bistår Miljøstyrelsen med at føre tilsyn med overholdelse af pligten til at føre og opbevare sprøjtejournal efter plantebeskyttelsesmiddelforordningens artikel 67, stk. 1, 2. pkt., i overensstemmelse med bekendtgørelsens § 3, stk. 2, og indberetningspligten efter §§ 4 og 5.</p>\r\n<p class=\"Paragraf\" id=\"ida5d40dbf-4bd3-47e2-81a5-77526a7db463\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Med bøde straffes den, der</p>\r\n<p class=\"Liste1\">\r\n   <span class=\"Liste1Nr\" id=\"id0ea326d5-5d4a-468b-b30a-696422866e62\">1)</span> undlader at føre og opbevare en sprøjtejournal, jf. artikel 67, stk. 1, 2. pkt., i plantebeskyttelsesmiddelforordningen, jf. § 59, stk. 1, nr. 1, i kemikalieloven,</p>\r\n<p class=\"Liste1\">\r\n   <span class=\"Liste1Nr\" id=\"id7f970d1f-b186-4a68-89fa-2152c5b429b6\">2)</span> undlader at registrere oplysninger i en sprøjtejournal i overensstemmelse med § 3, stk. 2,</p>\r\n<p class=\"Liste1\">\r\n   <span class=\"Liste1Nr\" id=\"ide6f24972-45ed-4b06-92e2-5e67ef8a49c8\">3)</span> undlader at ajourføre sprøjtejournalen i overensstemmelse med § 3, stk. 3, eller</p>\r\n<p class=\"Liste1\">\r\n   <span class=\"Liste1Nr\" id=\"id8e4467e0-5866-49a3-b37d-6a3c80a4d6a5\">4)</span> undlader at indberette oplysninger om forbruget af plantebeskyttelsesmidler inden for fristen, jf. §§ 4 og 5.</p>\r\n<p class=\"Stk2\">\r\n   <span class=\"StkNr\" id=\"idbbad27e0-b983-4ca5-8d7d-29dbd988be6c\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id88c80118-0090-4218-8a8e-df8b5d71c2cb\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Bekendtgørelsen træder i kraft den 1. marts 2023.</p>\r\n<p class=\"Stk2\">\r\n   <span class=\"StkNr\" id=\"idaa234eac-d210-4f8a-9d98-b008c6d765a2\">Stk. 2.</span> Bekendtgørelse nr. 1052 af 27. juni 2022 om sprøjtejournal for alle professionelle brugere af plantebeskyttelsesmidler og indberetningspligt for visse jordbrugsvirksomheder ophæves.</p><div class=\"Givet\" id=\"Givet\"><p class=\"Givet\" align=\"center\">Miljøministeriet, den 23. februar 2023</p><p class=\"Sign1\" align=\"center\">Magnus Heunicke</p><p class=\"Sign2\" align=\"right\">/ Lea Frimann Hansen </p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"idf229e25b-aafe-4365-af3c-75be23c3b854\" href=\"#Henvisning_idf229e25b-aafe-4365-af3c-75be23c3b854\">1)</a> I bekendtgørelsen er der medtaget visse bestemmelser fra Europa-Parlamentets og Rådets forordning 2009/1107/EF af 21. oktober 2009 om markedsføring af plantebeskyttelsesmidler og om ophævelse af Rådets direktiv 79/117/EØF og 91/414/EØF, EU-Tidende 2009, nr. L 309, side 1, som ændret senest ved Kommissionens forordning (EU) 2022/1438 af 31. august 2022 om ændring af bilag II til Europa-Parlamentets og Rådets forordning (EF) nr. 1107/2009 for så vidt angår specifikke kriterier for godkendelse af aktivstoffer, der er mikroorganismer, EU-Tidende 2022, nr. L 227, side 2. Ifølge artikel 288 i EUF-Traktaten gælder en forordning umiddelbart i hver medlemsstat. Gengivelsen af disse bestemmelser i bekendtgørelsen er således udelukkende begrundet i praktiske hensyn og berører ikke nævnte forordnings umiddelbare gyldighed i Danmark.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Miljøministeriet",
    "popularTitle": "Sprøjtejournalbekendtgørelse",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/02/2023"
        },
        {
            "displayName": "Accession",
            "displayValue": "B20230018405"
        },
        {
            "displayName": "Entydig dokumentidentifikation",
            "displayValue": "DD000261"
        },
        {
            "displayName": "Dato for førstegangsindlæggelse",
            "displayValue": "28/02/2023"
        },
        {
            "displayName": "Dato for indlæggelse",
            "displayValue": "28/02/2023"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "184"
        },
        {
            "displayName": "År for udstedelse",
            "displayValue": "2023"
        },
        {
            "displayName": "Dato for underskrift",
            "displayValue": "23/02/2023"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljøministeriet"
        },
        {
            "displayName": "Ressortministeriets journalnummer",
            "displayValue": "Miljømin., j.nr. 2022-12185"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}