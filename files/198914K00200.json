{
    "id": 109975,
    "title": "1989 BTL 200   BETÆNKNING OVER FORSLAG TIL LOV OM VISSE HOVEDLANDEVEJSSTRÆKNINGER    NR L 200 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 200",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 200 </P>  \r\n\r\n<P></P>  \r\n\r\n<P>Betænkning over Forslag til lov om visse hovedlandevejsstrækninger <BR>  \r\n\r\n Nr L 200 1989-90, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19900418 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til trafikministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget en skriftlig henvendelse fra Skive  \r\n\r\n Kommunes økonomiudvalg, der tillige har haft foretræde for udvalget. </P>  \r\n\r\n<P>Henvendelsen er optrykt som bilag til betænkningen. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Venstres, Det Radikale Venstres,  \r\n\r\n Centrum-Demokraternes og Kristeligt Folkepartis medlemmer af udvalget)  \r\n\r\n lovforslaget til <I>vedtagelse uændret,</I> idet flertallet henstiller, at  \r\n\r\n der ved projekteringen tages hensyn til det fremsendte forslag fra Skive  \r\n\r\n Kommunes økonomiudvalg, jf. bilag til betænkningen. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>forkastelse</I> ved 3. behandling. </P>  \r\n\r\n<P>Mindretallet finder fortsat, at de to motorveje i Nordjylland er  \r\n\r\n overflødige, både når det anskues ud fra en lokal betragtning og ud fra en  \r\n\r\n trafikøkonomisk betragtning. </P>  \r\n\r\n<P>Mindretallet finder det uacceptabelt, at forbindelsen mellem Ålborg og  \r\n\r\n Frederikshavn til trods for mange protester fra natur- og  \r\n\r\n fredningsorganisationer ikke har kunnet føres uden om Jyske Ås, og skal i  \r\n\r\n øvrigt henvise til den betænkning, som Udvalget om Offentlige Arbejder afgav  \r\n\r\n den 10. november 1988 herom i forbindelse med behandlingen af ministerens  \r\n\r\n forslag til projekteringslov (L 8), jf. Folketingstidende 1988-89, tillæg B,  \r\n\r\n sp. 85. </P>  \r\n\r\n<P>Med hensyn til projekteringen af de midtjyske motorveje/motortrafikveje  \r\n\r\n finder mindretallet, at der kan være mange gode grunde til at forbedre disse  \r\n\r\n vejstrækninger, om end mindretallet finder, at det ikke nødvendigvis på alle  \r\n\r\n strækninger skal være motorveje/motortrafikveje, der skal anlægges. </P>  \r\n\r\n<P>På den baggrund vil mindretallet afvente sin endelige stillingtagen, til  \r\n\r\n der fremkommer et forslag til anlægslov. </P>  \r\n\r\n<P>Mindretallet finder det uheldigt, at de to projekter er omfattet af det  \r\n\r\n samme lovforslag, og vil derfor på grund af den del af lovforslaget, der  \r\n\r\n omhandler anlæg af de to nordjyske motorveje, stemme imod ved lovforslagets  \r\n\r\n 3. behandling. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling ud fra det  \r\n\r\n hovedsynspunkt, at forretningen Danmarks bedste investering foreløbig er at  \r\n\r\n få afviklet landets kolossale gæld, hvis rente nu beløber sig til lige så  \r\n\r\n meget, som prisen er for at anlægge en fast kombineret vej- og  \r\n\r\n jernbaneforbindelse ved både Storebælt og Øresund, ikke mindst set i relation  \r\n\r\n til, at det er årligt! </P>  \r\n\r\n<P>Derudover finder mindretallet, at det ikke er en økonomisk farbar vej for  \r\n\r\n Danmark at anvende millioner til vejbyggeri i f.eks. Tanzania. </P>  \r\n\r\n<P> <I>Ikast (KF) Helge Adam Møller (KF) Aagaard (KF) Svend Heiselberg (V)  \r\n\r\n Helge Sander (V) Ernst B. Schmidt (FP) Larsen-Ledet (RV)</I> nfmd. <I>Arne  \r\n\r\n Melchior (CD) Inger Stilling Pedersen (KRF) J. K. Hansen (S)</I> fmd. <I>Tove  \r\n\r\n Lindbo Larsen (S) Helge Mortensen (S) Jimmy Stahr (S) Stavad (S) Søgaard (S)  \r\n\r\n Tommy Dinesen (SF) Ole Henriksen (SF) </I></P>  \r\n\r\n<P> </P>  \r\n\r\n<P> <B>Bilag </B></P>  \r\n\r\n<P> SKIVE KOMMUNE </P>  \r\n\r\n<P>Økonomiudvalget </P>  \r\n\r\n<P>6. april 1990 </P>  \r\n\r\n<P>Trafikudvalget </P>  \r\n\r\n<P> <I>Vedrørende forslag til lov om visse hovedlandevejsstrækninger </I></P>  \r\n\r\n<P> Skive Byråds økonomiudvalg anmoder herved om at få foretræde for  \r\n\r\n Trafikudvalget for at kunne fremlægge byrådets synspunkter på den del af  \r\n\r\n ovennævnte lovforslag, der specielt vedrører Skive Kommune. Med henvisning  \r\n\r\n til samtale med Trafikudvalgets sekretariat ønskes mødet fastsat til tirsdag  \r\n\r\n den 17. april 1990. </P>  \r\n\r\n<P>Byrådet har i brev af 12.12.1989 til Trafikministeriet henstillet, at  \r\n\r\n lovforslaget tog sigte på anlæg af en vej med den linjeføring, der var opnået  \r\n\r\n enighed om mellem Viborg Amtskommune og Viborg, Fjends og Skive Kommuner.  \r\n\r\n</P>  \r\n\r\n<P>Det anførtes samtidigt, at en forudsætning for eventuelt at fravige dette  \r\n\r\n og acceptere linjeføringen syd om Stoholm er, at en vejforbindelse med en  \r\n\r\n linjeføring syd om Skive og tilsluttet Viborgvej øst for Nr. Søby, samt med  \r\n\r\n forbindelse til Hobrovej gøres til en integreret del af projektet og  \r\n\r\n realiseres som en tidlig 1. etape. Det forudsættes samtidigt, at denne  \r\n\r\n forbindelse gives et rimeligt højt niveau. </P>  \r\n\r\n<P>Hovedbegrundelserne for at fastholde linjeføringen syd om Højslev, eller i  \r\n\r\n det mindste at en forbindelsesvej syd om Skive gøres til en integreret del af  \r\n\r\n projektet, er, </P>  \r\n\r\n<P> <I>at</I> hensynet til den overordnede trafik varetages samtidigt med at  \r\n\r\n der løses nogle væsentlige trafikproblemer ved Skive, </P>  \r\n\r\n<P> <I>at</I> der bør være en god forbindelse fra den overordnede vej til et  \r\n\r\n nyt regionalt industriområde og Skive Lufthavn, som begge ligger ved Vinkel,  \r\n\r\n øst for Højslev, samt </P>  \r\n\r\n<P> <I>at</I> der er behov for en god forbindelse fra den overordnede vej til  \r\n\r\n Hobrovej, som er landevej, og hvis funktion som bærer af overordnet trafik  \r\n\r\n kan forventes forstærket, når motorvejen mellem Århus og Aalborg åbner. </P>  \r\n\r\n<P>Man skal endvidere henlede opmærksomheden på Skives trafikproblemer, som  \r\n\r\n er beskrevet i Vejdirektoratets rapporter af december 1986 om øst-vest  \r\n\r\n forbindelsen gennem bykernen i Skive samt af februar 1988 om omfartsveje ved  \r\n\r\n Skive. </P>  \r\n\r\n<P>P.u.v. </P>  \r\n\r\n<P>Jonna Stavnsbjerg </P>  \r\n\r\n<P>/ Erik Hermansen </P>  \r\n\r\n<P>6. april 1990 </P>  \r\n\r\n<P> <B>NOTAT vedrørende det overordende vejnet ved Skive </B></P>  \r\n\r\n<P> Det overordnede vejnet ved Skive er vist på figur 1, og figur 2 viser  \r\n\r\n årsdøgntrafikken i 1985. </P>  \r\n\r\n<P>Fig 1 </P>  \r\n\r\n<P>Det overordnede vejnet ved Skive </P>  \r\n\r\n<P>Fig. 2 </P>  \r\n\r\n<P>Årsdøgntrafik 1985 I Vejdirektoratets rapport af december 1986 om øst-vest  \r\n\r\n forbindelsen gennem bykernen ved Skive er beskrevet 3 forslag til hvordan  \r\n\r\n gennemkørselsforholdene kan forbedres. Skive byråd har besluttet sig for  \r\n\r\n forslag 2, som tager sigte på en udbygning, der primært tilgodeser bymiljøet  \r\n\r\n - i princippet svarende til en miljøprioriteret bygennemkørsel. Forslaget  \r\n\r\n indeholder bl.a. etablering af cykelsti samt udvidelse på den smalleste  \r\n\r\n strækning. Udgifterne blev opgjort til 6 mio. kr. </P>  \r\n\r\n<P>Vejdirektoratet har i en udtalelse over forslag til kommuneplan for Skive  \r\n\r\n Kommune anført, at en ombygning af den eksisterende hovedlandevej gennem byen  \r\n\r\n (som foreslås i kommuneplanen jf. ovennævnte forslag 2) næppe lader sig  \r\n\r\n realisere før end hovedlandevejen er forlagt syd om byen. </P>  \r\n\r\n<P>I Vejdirektoratets rapport af februar 1988 om omfartsveje ved Skive er  \r\n\r\n beskrevet 3 forslag. Byrådet har besluttet sig for forslag II, som tager  \r\n\r\n sigte på en omfartsvej syd om Skive. Byrådet er imidlertid på grundlag af  \r\n\r\n arbejdet med de jyske tværveje gået ind for en ændring, således at  \r\n\r\n linjeføringen svarer til den, der i hovedrapporten af maj 1989 betegnes som  \r\n\r\n forslag B. Byrådet vil dog også kunne gå ind for forslag A. Se kortbilag A.  \r\n\r\n</P>  \r\n\r\n<P>Ved forhandling mellem Viborg amtsråd og Skive, Fjends og Viborg kommuner  \r\n\r\n enedes man om et nyt forslag, der bedre end forslag A og B tilgodeser Fjends  \r\n\r\n kommunes interesse i en bedre vejtilslutning til Stoholm. Forslaget var  \r\n\r\n udarbejdet af Viborg amtskommune og betegnes som forslag D. Forslaget er på  \r\n\r\n kortbilag A vist med punkteret linje. </P>  \r\n\r\n<P>Gennemføres forslag C uden i det mindste en øst-vest-gående  \r\n\r\n forbindelsesvej af en rimelig høj standard som en tidlig 1. etape vil de  \r\n\r\n væsentlige trafikproblemer ved Skive fortsat være uløste. Det vil bl.a. sige:  \r\n\r\n</P>  \r\n\r\n<P>- Fortsat en problematisk bygennemkørsel af overordnet trafik. </P>  \r\n\r\n<P>- Fortsat en dårlig betjening af den gennemkørende øst-vest-trafik. </P>  \r\n\r\n<P>- Fortsat dårlig tilgængelighed fra øst til Skives sydlige bydel. </P>  \r\n\r\n<P>- Usikkerhed om udbygning af det regionale industriområde ved Vinkel, øst  \r\n\r\n for Højslev, der bl.a. er placeret her på grund af god forbindelse til Viborg  \r\n\r\n amtskommunes vigtigste vej. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/06/1990"
        },
        {
            "displayName": "Accession",
            "displayValue": "198914K00200"
        },
        {
            "displayName": "Entydig dokumentidentifikation",
            "displayValue": "CL003533"
        },
        {
            "displayName": "Dato for førstegangsindlæggelse",
            "displayValue": "18/06/1990"
        },
        {
            "displayName": "Dato for indlæggelse",
            "displayValue": "18/06/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "200"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}