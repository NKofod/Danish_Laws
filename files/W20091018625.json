{
    "id": 133198,
    "title": "Afgørelse af klage - Køkkener i efterskole var fødevarevirksomhed",
    "documentTypeId": "240",
    "isSagsforlobPeriodValid": true,
    "shortName": "KEN nr 10186 af 03/06/2009",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse af klage – Køkkener i efterskole var fødevarevirksomhed</p>\n      <div class=\"Resume\">\n        <p class=\"Tekst2\">\n          <div>Resumé</div>\n        </p>\n        <p class=\"Tekst2\">\n          <div>Fødevareregion Syd traf afgørelse om, at tre køkkener i en efterskoles leve- og bomiljøer skulle autoriseres eller registreres som fødevarevirksomheder.</div>\n        </p>\n        <p class=\"Tekst2\">\n          <div>Sekretariatet for Fødevare- og Veterinærklager fandt, at efterskolens fødevareaktiviteter ikke kunne sidestilles med skoleundervisning, og sekretariatet fastholdt fødevareregionens afgørelse.</div>\n        </p>\n      </div>\n      <p>\n        <div style=\"width:100%\">\n          <Table class=\"Containertable\" style=\"border-style: none; border-collapse: collapse; padding: 0px;\">\n            <Tr>\n              <Td style=\"border-style: none; padding: 0px; vertical-align: top;\">\n                <Table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 411 185;\" width=\"596\">\n                  <tr>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"411\">\n                      <div class=\"TabelTekst\">NN Efterskole</div>\n                    </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"185\">\n                      <div class=\"TabelTekst\">Den 3. juni 2009</div>\n                      <div class=\"TabelTekst\">Sagsnr.: 237/13068</div>\n                      <div class=\"TabelTekst\">Ref.: mora</div>\n                      <div class=\"TabelTekst\">Tlf.: 33 95 14 30</div>\n                    </td>\n                  </tr>\n                </Table>\n              </Td>\n            </Tr>\n          </Table>\n        </div>\n      </p>\n      <p class=\"Tekst\"><span class=\"Bold\">Afgørelse om registrering eller autorisation fastholdes og præciseres</span></p>\n      <p class=\"Tekst\">I har i brev af 4. august 2008 klaget over afgørelse af 17. juli 2008 fra Fødevareregion Syd om, at NN Efterskole skal registreres eller autoriseres efter autorisationsbekendtgørelsen<a class=\"FodnoteHenvisning\" name=\"Henvisning_Not1\" href=\"#Not1\">1)</a>.</p>\n      <p class=\"Tekst\">Sekretariatet for Fødevare- og Veterinærklager har behandlet klagen og fastholder samt præciserer afgørelsen.</p>\n      <p class=\"Tekst\">Dette betyder, at I skal autoriseres som fødevarevirksomhed.</p>\n      <p class=\"Tekst\"><span class=\"Bold\">Sammendrag</span></p>\n      <p class=\"Tekst\">NN Efterskole er en fødevarevirksomhed, og hovedreglen er, at fødevarevirksomheder skal autoriseres. Skolen opfylder ikke nogen af betingelserne for at være undtaget fra denne hovedregel og skal derfor autoriseres som fødevarevirksomhed.</p>\n      <p class=\"Tekst\">I kan læse mere om afgørelsen nedenfor.</p>\n      <p class=\"Tekst\"><span class=\"Bold\">Oplysninger i sagen</span></p>\n      <p class=\"Tekst\">I brev af 17. juli 2008 traf fødevareregionen afgørelse om, at de tre køkkener i efterskolens leve-bomiljøer skulle registreres eller autoriseres efter autorisationsbekendtgørelsens § 13 eller § 7.</p>\n      <p class=\"Tekst\">Fødevareregionen begrundede afgørelsen med, at I udøver en fødevareaktivitet, som efter fødevareloven er sammenlignelig med den, der udøves af offentlige institutioner, leve- og bomiljøer, botilbud o.lign.</p>\n      <p class=\"Tekst\">Videre skrev fødevareregionen, at sådanne institutioner ikke betragtes som private husholdninger efter fødevareloven (uanset om de er privat eller offentligt ejet), selv om en del af dem anses for privatboliger efter sociallovgivningen. Derfor er de omfattet af fødevarelovgivningen.</p>\n      <p class=\"Tekst\">I brev af 4. august 2008 klagede I over fødevareregionens afgørelse.</p>\n      <p class=\"Tekst\">I jeres klage skrev I, at jeres beskæftigelse med fødevarer foregår indenfor rammerne af faget »husarbejde« og alene i form af undervisning på linje med faget hjemkundskab i folkeskolen.</p>\n      <p class=\"Tekst\">Desuden skrev I, at Miljø- og Levnedsmiddelkontrollen i XX Kommune under et kontrolbesøg på skolen i 1991 havde bekræftet dette. I vedlagde kopi af en kontrolrapport vedrørende besøget, som indeholder følgende bemærkning:</p>\n      <p class=\"Tekst\">»3 separate elevkøkkener med 18-20 beboere til hvert.«</p>\n      <p class=\"Tekst\">I anmodede om, at jeres klage blev tillagt opsættende virkning.</p>\n      <p class=\"Tekst\">I brev af 19. august 2008 tillagde fødevareregionen jeres klage opsættende virkning.</p>\n      <p class=\"Tekst\">Den 20. august 2008 oversendte fødevareregionen jeres klage til Sekretariatet for Fødevare- og Veterinærklager for behandling.</p>\n      <p class=\"Tekst\">I oversendelsesbrevet skriver fødevareregionen, at den ikke er enig i, at jeres fødevarehåndtering alene har karakter af undervisning og ikke af kantinedrift eller leve- og bomiljø.</p>\n      <p class=\"Tekst\">Fødevareregion Syd er enig i, at køkkenerne ikke umiddelbart kan sammenlignes med køkkenerne i leve- og bomiljøer, da sidstnævnte har under 12 beboere.</p>\n      <p class=\"Tekst\">Fødevareregionen fastholder dog, at køkkenerne skal autoriseres eller registreres, da det, der foregår, er, at en mindre gruppe elever laver mad til en større gruppe, dels med det formål at lære at føre en husholdning, men i lige så høj grad med egentlig bespisning af beboerne som formål. Dette gælder samtlige dagens måltider, og de unge har ikke noget alternativ til disse måltider.</p>\n      <p class=\"Tekst\">Dermed adskiller situationen sig fra almindelige skolekøkkener, hvor der kun er tale om et enkelt måltid, og hvor det står eleverne frit for, om de vil spise maden eller ej, da de alternativt kan medbringe en madpakke.</p>\n      <p class=\"Tekst\">Fødevareregionen anbefalede, at afgørelsen blev fastholdt.</p>\n      <p class=\"Tekst\"><span class=\"Bold\">Sekretariatet for Fødevare- og Veterinærklagers begrundelse for afgørelsen</span></p>\n      <p class=\"Tekst\"><span class=\"Italic\">NN Efterskole er en fødevarevirksomhed og skal derfor som udgangspunkt autoriseres</span></p>\n      <p class=\"Tekst\">Virksomhed med henblik på markedsføring af fødevarer i form af detailhandel må påbegyndes, når fødevareregionen har givet autorisation til det (autorisationsbekendtgørelsens<a class=\"FodnoteHenvisning\" name=\"Henvisning_Not2\" href=\"#Not2\">2)</a> § 8, stk. 1).</p>\n      <p class=\"Tekst\">Vi finder, at NN Efterskole markedsfører fødevarer i form af detailhandel i den forstand, fødevarelovgivningen benytter disse begreber (se nedenfor under <span class=\"Italic\">definitioner</span>). Derfor mener vi, at skolen som udgangspunkt er omfattet af autorisationskravet i autorisationsbekendtgørelsens § 8, stk. 1.</p>\n      <p class=\"Tekst\"><span class=\"Italic\">Jeres fødevareaktiviteter kan ikke sidestilles med skoleundervisning</span></p>\n      <p class=\"Tekst\">Private husholdninger er ikke omfattet af fødevarelovgivningen og skal derfor ikke autoriseres (eller registreres).</p>\n      <p class=\"Tekst\">Madlavning i skolekøkkener, hvor eleverne alene producerer mad til sig selv, sidestilles med madlavning i private husholdninger. Baggrunden er, at formålet med undervisningen i hjemkundskab bl.a. er at lære eleverne at lave mad til en privat husholdning. Skolekøkkener er normalt indrettet næsten som en privat husholdning, og typisk tilberedes der mad i portioner som i en privat husholdning. Elever, som ikke ønsker at spise maden, kan lade være og eventuelt medbringe egen mad i stedet.</p>\n      <p class=\"Tekst\">I jeres klage gør I gældende, at jeres fødevareaktiviteter kan sidestilles med undervisning i faget hjemkundskab i folkeskolen.</p>\n      <p class=\"Tekst\">Dette er vi uenige i. Vi er enige med fødevareregionen i at lægge vægt på, at formålet med jeres fødevareaktiviteter i lige så høj grad er egentlig bespisning af jeres elever som undervisning i at føre husholdning. Madlavningen omfatter samtlige dagens måltider, og eleverne har ikke noget alternativ til disse måltider.</p>\n      <p class=\"Tekst\">Dermed adskiller situationen sig betydeligt fra almindelige skolekøkkener, og vi finder, at jeres fødevareaktiviteter er omfattet af fødevarelovgivningen, herunder autorisationsbekendtgørelsen.</p>\n      <p class=\"Tekst\"><span class=\"Italic\">I er ikke omfattet af undtagelserne til kravet om autorisation af fødevarevirksomheder</span></p>\n      <p class=\"Tekst\">En række virksomhedstyper er undtaget fra kravet om autorisation (eller registrering), herunder institutioner med dagtilbud til bl.a. unge, hvor der alene foretages behandling af begrænset karakter af fødevarer eller lejlighedsvis behandling af fødevarer for at beskæftige de unge (autorisationsbekendtgørelsens § 14, nr. 4).</p>\n      <p class=\"Tekst\">NN Efterskole falder ikke ind under denne undtagelse, da skolens aktiviteter ikke har karakter af dagtilbud, og kontinuerlig tilberedning af samtlige dagens måltider ikke kan betragtes som en fødevareaktivitet af begrænset karakter.</p>\n      <p class=\"Tekst\">Dernæst er en række virksomhedstyper undtaget fra kravet om autorisation, men skal til gengæld registreres.</p>\n      <p class=\"Tekst\">Dette gælder bl.a. virksomheder, som behandler og markedsfører fødevarer i dagtilbud i form af bl.a. fritidshjem og andre socialpædagogiske fritidstilbud til unge (autorisationsbekendtgørelsens § 12, nr. 7, litra c).</p>\n      <p class=\"Tekst\">Vi finder, at NN Efterskole ikke er omfattet af denne undtagelse, da en efterskole med fastboende elever ikke kan betragtes som et socialpædagogisk fritidstilbud.</p>\n      <p class=\"Tekst\">Virksomhed i form af servering for en lukket kreds bestående af højst 12 faste spisegæster, fx kantinevirksomhed, pensionater, institutioner o.lign., er også undtaget fra kravet om autorisation og skal i stedet registreres (autorisationsbekendtgørelsens § 13).</p>\n      <p class=\"Tekst\">Ud fra de oplysninger, vi har i sagen, lægger vi til grund, at efterskolens fødevareaktiviteter udføres i tre forskellige køkkener af tre grupper med hver ca. 20 (og under alle omstændigheder mere end 12) elever. Det foregår på den måde, at et mindre antal elever inden for hver gruppe på skift laver mad til de andre medlemmer i gruppen.</p>\n      <p class=\"Tekst\">Vi mener, at I dermed ikke opfylder betingelsen om servering for en lukket kreds af højst 12 faste spisegæster.</p>\n      <p class=\"Tekst\">Da NN Efterskole således som udgangspunkt er omfattet af hovedreglen om, at fødevarevirksomheder skal autoriseres, og da I ikke falder ind under nogen af undtagelserne til denne hovedregel, finder vi, at I skal autoriseres som fødevarevirksomhed af fødevareregionen.</p>\n      <p class=\"Tekst\"><span class=\"Italic\">Tilsynet i 1991 ændrer ikke ved afgørelsens resultat</span></p>\n      <p class=\"Tekst\">I henviser til, at Miljø- og Levnedsmiddelkontrollen i XX Kommune i 1991 har bekræftet, at jeres aktiviteter i forbindelse med skolens daglige fødevareforbrug blev betragtet på linje med faget hjemkundskab i folkeskolen.</p>\n      <p class=\"Tekst\">Som dokumentation har I fremsendt kopi af en tilsynsrapport fra samme år, hvor Miljø- og Levnedsmiddelkontrollen bemærker, at skolen omfatter tre separate elevkøkkener med 18-20 beboere til hvert.</p>\n      <p class=\"Tekst\">Uden at tage stilling til, om denne tilsynsrapport i sig selv dokumenterer, at fødevaremyndighederne dermed tilkendegav over for jer, at skolen ikke var omfattet af fødevarelovgivningen, skal vi slå fast, at spørgsmålet under alle omstændigheder ikke påvirker resultatet af denne afgørelse.</p>\n      <p class=\"Tekst\">For det første skal vi understrege, at det afgørende i sagen er, at skolen i dag skal overholde de regler, som nu er gældende, og som indebærer, at skolen skal autoriseres.</p>\n      <p class=\"Tekst\">Det vil ikke ændre ved dette, hvis fødevaremyndighederne i 1991 har nået til et andet resultat, uanset om dette er sket ved en rigtig eller forkert anvendelse af de regler, som gjaldt på daværende tidspunkt.</p>\n      <p class=\"Tekst\">Dernæst skal vi gøre opmærksom på, at der er sket en meget væsentlig udvikling i fødevarelovgivningen siden 1991, med fødevareforordningen<a class=\"FodnoteHenvisning\" name=\"Henvisning_Not3\" href=\"#Not3\">3)</a> fra 2002 og den første autorisationsbekendtgørelse<a class=\"FodnoteHenvisning\" name=\"Henvisning_Not4\" href=\"#Not4\">4)</a> fra 2000 som to vigtige eksempler. Herudover sker der en løbende udvikling i fødevaremyndighedernes praksis ved deres administration af reglerne.</p>\n      <p class=\"Tekst\">Dette betyder, at de regler og den praksis, som var gældende i 1991, ikke nødvendigvis fører til de samme resultater som de regler og den praksis, som gælder i dag.</p>\n      <p class=\"Tekst\"><span class=\"Italic\">Definitioner</span></p>\n      <p class=\"Tekst\">I autorisationsbekendtgørelsen anvender man de samme begrebsdefinitioner som i en række forordninger, der nævnes i bekendtgørelsens § 2, stk. 1.</p>\n      <p class=\"Tekst\">En af disse forordninger, fødevareforordningen, definerer »fødevarevirksomhed« som ethvert offentligt eller privat foretagende, som med eller uden gevinst for øje udfører en hvilken som helst aktivitet, der indgår som et hvilket som helst led i produktionen, tilvirkningen eller distributionen af fødevarer (fødevareforordningens art. 3, nr. 2).</p>\n      <p class=\"Tekst\">»Markedsføring« defineres som besiddelse af fødevarer med henblik på salg eller anden overførsel, som finder sted mod eller uden vederlag (fødevareforordningens art. 3, nr. 8).</p>\n      <p class=\"Tekst\">»Detailhandel« defineres som håndtering og/eller forarbejdning af fødevarer og deres oplagring på det sted, hvor de sælges eller leveres til den endelige forbruger, herunder bl.a. institutionskøkkener (fødevareforordningens art. 3, nr. 7).</p>\n      <p class=\"Tekst\" style=\"text-align: Center;\">***</p>\n      <p class=\"Tekst\">Afslutningsvis skal vi pointere, at hverken Fødevareregion Syds afgørelse eller vores afgørelse i klagesagen skal tages som udtryk for, at skolens fødevareaktivitet som sådan er i strid med reglerne. Vi finder blot, at aktiviteten har en karakter, som gør, at skolen skal autoriseres af fødevaremyndighederne.</p>\n      <p class=\"Tekst\">I kan ikke klage over sekretariatets afgørelse til anden administrativ myndighed.</p>\n      <p class=\"Tekst\">Venlig hilsen</p>\n      <p class=\"Tekst\">Morten Rathsack</p>\n      <p class=\"Tekst\">Fuldmægtig, cand.jur.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelse nr. 771 af 6. juli 2006 om autorisation og registrering af fødevarevirksomheder samt egenkontrol (med senere ændringer) (nu: Bekendtgørelse nr. 149 af 25. februar 2009 om autorisation og registrering af fødevarevirksomheder m.v.</p>\n      <p class=\"Fodnote\"><a class=\"FodnoteNr\" name=\"Not2\" href=\"#Henvisning_Not2\">2)</a> Bekendtgørelse nr. 149 af 25. februar 2009 om autorisation og registrering af fødevarevirksomheder m.v.</p>\n      <p class=\"Fodnote\"><a class=\"FodnoteNr\" name=\"Not3\" href=\"#Henvisning_Not3\">3)</a> Europa-Parlamentets og Rådets forordning (EF) Nr. 178/2002 af 28. januar 2002 om generelle principper og krav i fødevarelovgivningen, om oprettelse af Den Europæiske Fødevaresikkerhedsautoritet og om procedurer vedrørende fødevaresikkerhed</p>\n      <p class=\"Fodnote\"><a class=\"FodnoteNr\" name=\"Not4\" href=\"#Henvisning_Not4\">4)</a> Bekendtgørelse nr. 991 af 14. december 1999 om autorisation m.v. ved behandling af fødevarer m.v. samt kontrolmærkning af animalske fødevarer</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/08/2010"
        },
        {
            "displayName": "Accession",
            "displayValue": "W20091018625"
        },
        {
            "displayName": "Entydig dokumentidentifikation",
            "displayValue": "AH003985"
        },
        {
            "displayName": "Dato for indlæggelse",
            "displayValue": "24/08/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10186"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "03/06/2009"
        },
        {
            "displayName": "Administrerende myndighed",
            "displayValue": "Sekretariatet for Fødevare- og Veterinærklager"
        },
        {
            "displayName": "Ressortministeriets journalnummer",
            "displayValue": "Fødevaremin.,<br /> Sekretariatet for Fødevare- og Veterinærklager, Sagsnr. 237/13068"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}