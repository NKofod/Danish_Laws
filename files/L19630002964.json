{
    "id": 82492,
    "title": "Bekendtgørelse af europæisk overenskomst om udveksling af reagenser til blodtypebestemmelse. (* 1) ",
    "documentTypeId": "220",
    "isSagsforlobPeriodValid": false,
    "shortName": "BKI nr 29 af 12/08/1963",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse af europæisk overenskomst om  \r\n\r\n udveksling af reagenser til blodtypebestemmelse. (* 1) </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Danmarks faste repræsentant ved Europarådet har den 13. september 1962 i  \r\n\r\n henhold til kgl. resolution af 27. august 1962 uden ratifikationsforbehold  \r\n\r\n undertegnet den under Europarådets auspicier udarbejdede europæiske  \r\n\r\n overenskomst om udveksling af reagenser til blodtypebestemmelse. </P>  \r\n\r\n<P>Overenskomstens ordlyd er som følger: </P>  \r\n\r\n<P>EUROPÆISK OVERENSKOMST </P>  \r\n\r\n<P>om udveksling af reagenser til blodtypebestemmelse. </P>  \r\n\r\n<P>Undertegnede regeringer der er medlemmer af Europarådet er, i betragtning  \r\n\r\n af, at reagenser til blodtypebestemmelse kun er til stede i begrænset omfang;  \r\n\r\n</P>  \r\n\r\n<P>i betragtning af at det er højest ønskeligt, at medlemslandene i en  \r\n\r\n europæisk solidaritetsånd yder hinanden gensidig bistand med hensyn til  \r\n\r\n levering af disse reagenser til blodtypebestemmelse såfremt der skulle opstå  \r\n\r\n et behov herfor; </P>  \r\n\r\n<P>i betragtning af at gensidig bistand kun er mulig, dersom disse reagensers  \r\n\r\n egenskaber og anvendelse er underkastet de af medlemslandene i fællesskab  \r\n\r\n fastsatte regler, og hvis deres indførsel nyder de nødvendige lettelser og  \r\n\r\n fritagelser, </P>  \r\n\r\n<P>blevet enige om følgende: </P>  \r\n\r\n<P>Artikel 1. </P>  \r\n\r\n<P>Med henblik på anvendelsen af nærværende overenskomst betegner udtrykkene  \r\n\r\n &#187;reagenser til blodtypebestemmelse&#171; reagenser af menneskelig,  \r\n\r\n animalsk, vegetabilsk eller anden oprindelse til blodtypebestemmelse og  \r\n\r\n opdagelse af bloduforligelighed. </P>  \r\n\r\n<P>Hver kontraherende part kan ved undertegnelsen eller deponeringen af sit  \r\n\r\n ratifikations-, godkendelses- eller tiltrædelsesinstrument til nærværende  \r\n\r\n overenskomst gennem erklæring ti Europarådets generalsekretær begrænse  \r\n\r\n nærværende overenskomsts anvendelse til reagenser til bestemmelse af  \r\n\r\n blodtyper af menneskelig oprindelse. Denne erklæring kan til enhver tid  \r\n\r\n trækkes tilbage ved notifikation til Europarådets generalsekretær. </P>  \r\n\r\n<P>Artikel 2. </P>  \r\n\r\n<P>Såfremt de kontraherende parter parter har de for deres eget behov  \r\n\r\n nødvendige lagre, forpligter de sig til at sætte reagenser til  \r\n\r\n blodtypebestemmelse til disposition for andre kontraherende parter, der måtte  \r\n\r\n have omgående behov herfor, uden andet vederlag end, hvad der er nødvendigt  \r\n\r\n til dækning af udgifter ved indsamling, fremstilling og transport af disse  \r\n\r\n stoffer, og betaling af eventuelle udgifter ved deres indkøb. </P>  \r\n\r\n<P>Artikel 3. </P>  \r\n\r\n<P>Reagenser til blodtypebestemmelse stilles til de andre kontraherende  \r\n\r\n parters disposition på betingelse af, at de ikke giver anledning til nogen  \r\n\r\n fortjeneste, at de udelukkende anvendes i medicinsk øjemed og at de kun  \r\n\r\n udleveres til de af de interesserede regeringer udpegede institutioner. </P>  \r\n\r\n<P>Artikel 4. </P>  \r\n\r\n<P>De kontraherende parter indestår for overholdelsen af bestemmelserne,  \r\n\r\n således som de er defineret i protokollen til nærværende overenskomst. </P>  \r\n\r\n<P>De skal endvidere henholde sig til de af dem tiltrådte regler med hensyn  \r\n\r\n til international standardisering på dette område. </P>  \r\n\r\n<P>Enhver forsendelse af reagenser til blodtypebestemmelse skal være ledsaget  \r\n\r\n af en erklæring, der bekræfter, at de er fremstillet i overensstemmelse med  \r\n\r\n protokollens specifikationer. Erklæringen skal udfærdiges på grundlag af den  \r\n\r\n i bilag til protokollen anførte model. </P>  \r\n\r\n<P>Protokollen og dens bilag udgør et administrativt arrangement og kan  \r\n\r\n ændres eller udvides af regeringerne i de lande, der er parter i nærværende  \r\n\r\n overenskomst. </P>  \r\n\r\n<P>Artikel 5. </P>  \r\n\r\n<P>De kontraherende parter skal træffe alle nødvendige forholdsregler for at  \r\n\r\n reagenser til blodtypebestemmelse, der er stillet til deres disposition af de  \r\n\r\n andre parter, fritages for indførelsesafgifter. </P>  \r\n\r\n<P>De skal endvidere træffe de nødvendige forholdsregler for at sikre disse  \r\n\r\n stoffer omgående levering ad den mest direkte vej til de i nærværende  \r\n\r\n overenskomsts artikel 3 omtalte modtagere. </P>  \r\n\r\n<P>Artikel 6. </P>  \r\n\r\n<P>De kontraherende parter skal gennem Europarådets generalsekretær sende  \r\n\r\n hverandre en liste over de institutioner, der har beføjelse til at udstede  \r\n\r\n den i nærværende overenskomsts artikel 4 omtalte erklæring. </P>  \r\n\r\n<P>De skal ligeledes fremsende en liste over de institutioner, der har  \r\n\r\n beføjelse til at fordele indførte reagenser til blodtypebestemmelse. Disse  \r\n\r\n institutioner skal så vidt muligt være dem der er nævnt i artikel 6 i den  \r\n\r\n europæiske overenskomst om udveksling af terapeutiske stoffer af menneskelig  \r\n\r\n oprindelse. </P>  \r\n\r\n<P>Artikel 7. </P>  \r\n\r\n<P>Nærværende overenskomst er åben for undertegnelse af Europarådets  \r\n\r\n medlemmer der kan blive deltagere ved: </P>  \r\n\r\n<UL PLAIN>\r\n\r\n<LI>(a) undertegnelse uden forbehold af ratifikation eller godkendelse, eller  \r\n\r\n</LI>  \r\n\r\n<LI>(b) undertegnelse med forbehold af ratifikation eller godkendelse  \r\n\r\n efterfulgt af ratifikation eller godkendelse. </LI>  \r\n\r\n</UL>  \r\n\r\n<P>Ratifikations- eller godkendelsesinstrumenterne skal deponeres hos  \r\n\r\n Europarådets generalsekretær. </P>  \r\n\r\n<P>Artikel 8. </P>  \r\n\r\n<P>Nærværende overenskomst træder i kraft en måned efter den dato, på hvilken  \r\n\r\n tre medlemmer af Rådet i overensstemmelse med bestemmelserne i artikel 7 har  \r\n\r\n undertegnet overenskomsten uden forbehold af ratifikation eller godkendelse  \r\n\r\n eller har ratificeret eller godkendt den. </P>  \r\n\r\n<P>For ethvert medlem, der senere undertegner den uden forbehold af  \r\n\r\n ratifikation eller godkendelse eller ratificerer eller godkender den, træder  \r\n\r\n overenskomsten i kraft en måned efter datoen for undertegnelsen eller  \r\n\r\n deponeringen af ratifikations- eller godkendelsesinstrumentet. </P>  \r\n\r\n<P>Artikel 9. </P>  \r\n\r\n<P>Efter at nærværende overenskomst er trådt i kraft, kan Europarådets  \r\n\r\n ministerudvalg opfordre enhver stat, der ikke er medlem af Rådet, til at  \r\n\r\n tiltræde overenskomsten. Tiltrædelsen får gyldighed en måned efter datoen for  \r\n\r\n tiltrædelsesinstrumentets deponering hos Europarådets generalsekretær. </P>  \r\n\r\n<P>Artikel 10. </P>  \r\n\r\n<P>Europarådets generalsekretær meddeler medlemslandene og de stater der  \r\n\r\n tiltræder overenskomsten: </P>  \r\n\r\n<UL PLAIN>\r\n\r\n<LI>(a) datoen for nærværende overenskomsts ikrafttræden og navnene på de  \r\n\r\n medlemmer, der har undertegnet den uden forbehold af ratifikation eller  \r\n\r\n godkendelse eller som har ratificeret eller godkendt den; </LI>  \r\n\r\n<LI>(b) deponering af ethvert tiltrædelsesinstrument foretaget i medfør af  \r\n\r\n bestemmelserne i artikel 9; </LI>  \r\n\r\n<LI>(c) enhver erklæring eller notifikation modtaget i medfør af  \r\n\r\n bestemmelserne i artikel 1, stk. 2; </LI>  \r\n\r\n<LI>(d) enhver meddelelse modtaget i medfør af bestemmelserne i artikel 11 og  \r\n\r\n datoen for dens ikrafttræden; </LI>  \r\n\r\n<LI>(e) enhver i henhold til artikel 4, stk. 4, foretagen ændring i  \r\n\r\n protokollen og i dens bilag. </LI>  \r\n\r\n</UL>  \r\n\r\n<P>Artikel 11. </P>  \r\n\r\n<P>Nærværende overenskomst forbliver i kraft på ubestemt tid. </P>  \r\n\r\n<P>Enhver kontraherende part kan med et års varsel bringe anvendelsen af  \r\n\r\n nærværende overenskomst til ophør for sit vedkommende ved meddelelse til  \r\n\r\n Europarådets generalsekretær. </P>  \r\n\r\n<P>Til bekræftelse heraf har de undertegnede, der er behørigt befuldmægtigede  \r\n\r\n hertil af deres respektive regeringer undertegnet nærværende overenskomst.  \r\n\r\n</P>  \r\n\r\n<P>Udfærdiget i Strasbourg den 14. maj 1962 på fransk og engelsk, begge  \r\n\r\n tekster af samme gyldighed, i et eksemplar, som skal deponeres i Europarådets  \r\n\r\n arkiver. Generalsekretæren skal fremsende bekræftede kopier til hver af de  \r\n\r\n regeringer der undertegner eller tiltræder overenskomsten. </P>  \r\n\r\n<P>For Kongeriget Belgiens regering: </P>  \r\n\r\n<P>under forbehold af ratifikation eller </P>  \r\n\r\n<P>godkendelse: <B>P.H. Spaak.</B>  </P>  \r\n\r\n<P>For Den cyrpiotiske Republiks regering: </P>  \r\n\r\n<P>For Kongeriget Danmarks regering: </P>  \r\n\r\n<P>For Den franske Republiks regering: </P>  \r\n\r\n<P>Ved undertegnelsen erklærer Den franske Republiks regering, at den i  \r\n\r\n henhold til artikel 1 begrænser overenskomstens anvendelse til reagenser til  \r\n\r\n bestemmelse af blodtyper af menneskelig oprindelse: </P>  \r\n\r\n<P>under forbehold af ratifikation eller godkendelse: <B>G. Gorse.</B>  </P>  \r\n\r\n<P>For Kongeriget Grækenlands regering: </P>  \r\n\r\n<P>under forbehold af ratifikation eller </P>  \r\n\r\n<P>godkendelse: <I>N. Cambalouris.</I>  </P>  \r\n\r\n<P>For Irlands regering: </P>  \r\n\r\n<P>For Den islandske Republiks regering: </P>  \r\n\r\n<P>For Den italienske Republiks regering: </P>  \r\n\r\n<P>under forbehold af ratifikation eller </P>  \r\n\r\n<P>godkendelse: <I>Attlio Piccioni.</I>  </P>  \r\n\r\n<P>For Storhertugdømmet Luxembourgs regering: </P>  \r\n\r\n<P>under forbehold af ratifikation eller </P>  \r\n\r\n<P>godkendelse: <I>Pierre Wurth.</I>  </P>  \r\n\r\n<P>For Kongeriget Nederlandenes regering: </P>  \r\n\r\n<P>For Kongeriget Norges regering: </P>  \r\n\r\n<P> <I>Einar Lochen.</I>  </P>  \r\n\r\n<P>For Kongeriget Sveriges regering: </P>  \r\n\r\n<P> <I>Gunnar Lange.</I>  </P>  \r\n\r\n<P>For Den tyrkiske Republiks regering: </P>  \r\n\r\n<P>under forbehold af ratifikation eller </P>  \r\n\r\n<P>godkendelse: <I>Zeki Kuneralp.</I>  </P>  \r\n\r\n<P>For Forbundsrepublikken Tysklands regering: </P>  \r\n\r\n<P>under forbehold af ratifikation eller </P>  \r\n\r\n<P>godkendelse: </P>  \r\n\r\n<P>For Det forenede Kongerige Storbritannien og Nordirlands regering: </P>  \r\n\r\n<P>For Den østrigske Republiks regering: </P>  \r\n\r\n<P>I henhold til konventionens artikel 8 er denne trådt i kraft den 14.  \r\n\r\n oktober 1962, en måned efter at Danmark som det tredje land havde undertegnet  \r\n\r\n den uden ratifikationsforbehold. </P>  \r\n\r\n<P>Konventionen er herefter i kraft i forholdet mellem Danmark, Norge og  \r\n\r\n Sverige. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Udenrigsministeriet, den 12. august  \r\n\r\n 1963. </I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER> <B>Per Hækkerup.</B>  </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [
        "G BEK nr 105 af 12/09/1996",
        "(* 1) Andre landes tiltrædelse og eventuelle forbehold: Bek nr 46 af 05/07/1967 Bek nr 111 af 02/12/1968 Bek nr 60 af 26/05/1975"
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/08/1963"
        },
        {
            "displayName": "Accession",
            "displayValue": "L19630002964"
        },
        {
            "displayName": "Entydig dokumentidentifikation",
            "displayValue": "CM041840"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "29"
        },
        {
            "displayName": "År for udstedelse",
            "displayValue": "1963"
        },
        {
            "displayName": "Dato for underskrift",
            "displayValue": "12/08/1963"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Sundhedsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 38.0.12.b"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}