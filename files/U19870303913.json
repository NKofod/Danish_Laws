{
    "id": 38981,
    "title": "Bod 2.1.2. Bod ikke pålagt.(* 1) (* 2) Hjemsendelse driftsmæssigt begrundet. Landsorganisationen i Danmark for Dansk Typograf-Forbund (konsulent Niels Chr. Daugaard) mod Dansk Arbejdsgiverforening for Danske Dagblades Forenings    Forhandlingsorganisation for Berlingske Tidende (fuldmægtig Mona Davidsen). Dommere: Bjerregaard (retsformand), Bredmose, Agner Christensen, Degerbøl, Kofod, Spang-Hanssen og Willy Strube. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3039 af 28/01/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>De ansatte på et dagblad havde overenskomststridigt nedlagt arbejdet i  \r\n\r\n protest mod lovindgrebet den 1. og 2. april 1985. Den 3. april (onsdag før  \r\n\r\n Skærtorsdag) meddelte personalet i pakkeriet, at det ville strejke til efter  \r\n\r\n påske, hvorefter typograferne blev hjemsendt til efter påske. Det lagdes til  \r\n\r\n grund, at det på grund af strejken i pakkeriet ikke var muligt at få udsendt  \r\n\r\n aviserne, og dagbladet havde herefter i overensstemmelse med almindelig  \r\n\r\n arbejdsretlig praksis været berettiget til at hjemsende de andre  \r\n\r\n personalegrupper. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.1.2. Bod ikke pålagt.(* 1) (* 2)  \r\n\r\n Hjemsendelse driftsmæssigt begrundet. Landsorganisationen i Danmark for Dansk  \r\n\r\n Typograf-Forbund (konsulent Niels Chr. Daugaard) mod Dansk  \r\n\r\n Arbejdsgiverforening for Danske Dagblades Forenings Forhandlingsorganisation  \r\n\r\n for Berlingske Tidende (fuldmægtig Mona Davidsen). Dommere: Bjerregaard  \r\n\r\n (retsformand), Bredmose, Agner Christensen, Degerbøl, Kofod, Spang-Hanssen og  \r\n\r\n Willy Strube. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for Dansk  \r\n\r\n Typograf-Forbund indklaget Dansk Arbejdsgiverforening for Danske Dagblades  \r\n\r\n Forenings Forhandlingsorganisation for Berlingske Tidende for Arbejdsretten  \r\n\r\n for at have handlet overenskomststridigt ved den 3. april 1985 at have  \r\n\r\n hjemsendt de ved avisen ansatte typografer. </P>  \r\n\r\n<P>Klagerne har nedlagt påstand om, at Berlingske Tidende har handlet  \r\n\r\n overenskomststridigt ved den 3. april 1985 at have hjemsendt de ansatte  \r\n\r\n typografer, at Berlingske Tidende tilpligtes til Dansk Typograf-Forbund at  \r\n\r\n betale en efter rettens skøn fastsat bod, og at spørgsmålet om betaling til  \r\n\r\n de ansatte typografer henskydes til afgørelse ad sædvanlig fagretlig vej.  \r\n\r\n</P>  \r\n\r\n<P>De indklagede har påstået frifindelse. </P>  \r\n\r\n<P>På et fællesmøde den 10. april 1985 bestred man fra arbejdsgiverside, at  \r\n\r\n virksomheden havde foretaget en overenskomststridig lockout, idet man  \r\n\r\n henviste til, at baggrunden for, at virksomheden ikke kunne beskæftige  \r\n\r\n typograferne, var drifts- og produktionsmæssige forhold. </P>  \r\n\r\n<P>Den 1. og 2. april 1985 nedlagde Typografforbundets medlemmer på  \r\n\r\n Berlingske Tidende arbejdet i protest mod gennemførelsen af lov nr. 123 af  \r\n\r\n 31. marts 1985 om fornyelse og forlængelse af kollektive overenskomster og  \r\n\r\n aftaler m.v. Parterne er enige om, at disse arbejdsnedlæggelser var  \r\n\r\n overenskomststridige. </P>  \r\n\r\n<P>Om begivenhederne den 3. april 1985, der var onsdagen før Skærtorsdag, har  \r\n\r\n tillidsmand Bent Erik Jensen bl.a. forklaret, at typograferne mødte på  \r\n\r\n arbejdspladsen kl. 6,30 og senere efter arbejdsplanen. Kl. ca. 13 blev  \r\n\r\n næstformanden kaldt op til ledelsen, der hjemsendte typograferne til efter  \r\n\r\n påske, fordi personalet i pakkeriet havde meddelt, at det ville strejke til  \r\n\r\n efter påske. </P>  \r\n\r\n<P>Direktør Erik D. Jensen har forklaret, at en enkelt personalegruppe,  \r\n\r\n nemlig medarbejderne i pakkeriet, ikke gik i arbejde om onsdagen, men  \r\n\r\n meddelte ledelsen, at de ikke ville gå i arbejde igen før efter påske. Det  \r\n\r\n var derfor ikke muligt at få aviserne udsendt, og man måtte hjemsende de  \r\n\r\n andre personalegrupper. </P>  \r\n\r\n<P>Arbejdsretten skal udtale: </P>  \r\n\r\n<P>Det må efter de afgivne forklaringer lægges til grund, at det ikke var  \r\n\r\n muligt at få aviserne udsendt, fordi personalet i pakkeriet fortsat strejkede  \r\n\r\n på overenskomststridig måde. I overensstemmelse med almindelig arbejdsretlig  \r\n\r\n praksis har bladet herefter været berettiget til at hjemsende de andre  \r\n\r\n personalegrupper, og de indklagedes frifindelsespåstand tages derfor til  \r\n\r\n følge. </P>  \r\n\r\n<P>I sagsomkostninger til Arbejdsretten findes klagerne at burde betale 2.000  \r\n\r\n kr. </P>  \r\n\r\n<P>T h i k e n d e s f o r r e t : </P>  \r\n\r\n<P>Dansk Arbejdsgiverforening for Danske Dagblades Forenings  \r\n\r\n Forhandlingsorganisation for Berlingske Tidende frifindes i denne sag. </P>  \r\n\r\n<P>I sagsomkostninger betaler Landsorganisationen i Danmark 2.000 kr. til  \r\n\r\n Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen, s. 577 (note 134), K 10.702 og de  \r\n\r\n herunder anførte henvisninger. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1987, side ??"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19870303913"
        },
        {
            "displayName": "Entydig dokumentidentifikation",
            "displayValue": "CA006916"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3039"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "28/01/1987"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "10.950"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}