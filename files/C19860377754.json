{
    "id": 69567,
    "title": "Rundskrivelse vedrørende beregningen af arbejdsfortjeneste jfr. direktoratets bekendtgørelse nr. 685 af 8. oktober 1986 (emnenr. 3.312). (* 1) ",
    "documentTypeId": "200",
    "isSagsforlobPeriodValid": false,
    "shortName": "SKR nr 3777 af 30/12/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Rundskrivelse vedrørende beregningen af  \r\n\r\n arbejdsfortjeneste jfr. direktoratets bekendtgørelse nr. 685 af 8. oktober  \r\n\r\n 1986 (emnenr. 3.312). (* 1) </H1>  \r\n\r\n<P></P>  \r\n\r\n<BR>  \r\n\r\n<P>De statsanerkendte arbejdsløshedskasser </P>  \r\n\r\n<P>Arbejdsformidlingskontorerne </P>  \r\n\r\n<P>Den 8. oktober 1986 udsendte direktoratet for arbejdsløshedsforsikringen  \r\n\r\n en bekendtgørelse vedrørende beregningen af dagpenge for lønmodtagere.  \r\n\r\n Bekendtgørelsen træder i kraft den 1. januar 1987. </P>  \r\n\r\n<P>Foranlediget af at der i perioden efter bekendtgørelsens udsendelse er  \r\n\r\n rejst en del spørgsmål vedrørende reglernes indhold og anvendelse, blev der  \r\n\r\n den 17. december 1986 afholdt et møde imellem direktoratet og  \r\n\r\n Arbejdsløshedskasserns Samvirke. </P>  \r\n\r\n<P>På denne baggrund skal direktoratet i det følgende redegøre nærmere for  \r\n\r\n indholdet af de problemstillinger, der er blevet drøftet, samt de dertil  \r\n\r\n knyttede løsninger. </P>  \r\n\r\n<P CLASS=PUNKT> <B>1.</B> I bekendtgørelsens § 17 stk. 1 er det fastslået, at  \r\n\r\n den træder i kraft den 1. januar 1987. </P>  \r\n\r\n<P>Det skal i den forbindelse oplyses, at det afgørende for, om man er  \r\n\r\n omfattet af bekendtgørelsen - når der bortses fra overgangsbestemmelsen i §  \r\n\r\n 17 stk. 3 - vil være, om beregningstidspunktet ligger før eller efter den 1.  \r\n\r\n januar 1987. </P>  \r\n\r\n<P CLASS=PUNKT> <B>2.</B> I bekendtgørelsen med dertil hørende vejledning er  \r\n\r\n det fastslået, at fremmøde på arbejdsformidlingen i forbindelse med ledighed  \r\n\r\n medfører, at beskæftigelsesforholdet, uanset reglen i § 13 stk. 2, anses for  \r\n\r\n afbrudt. </P>  \r\n\r\n<P>Såfremt fremmøde i forbindelse med vejrlig eller materialemangel finder  \r\n\r\n sted tidligere end på 4. dagen, anses beskæftigelsesperioden imidlertid ikke  \r\n\r\n for afbrudt. </P>  \r\n\r\n<P>Hvis ledighedsperioder af ovennævnte karakter varer mere end 3 dage, vil  \r\n\r\n beskæftigelsesperioden være at betragte som afbrudt, uanset om fremmødet har  \r\n\r\n fundet sted tidligere end 4. dagen. </P>  \r\n\r\n<P CLASS=PUNKT> <B>3.</B> I § 13, stk. 3 er det fastslået, at  \r\n\r\n ikke-fastlønnede kun kan få foretaget en ny beregning, såfremt det  \r\n\r\n dokumenterede fravær i beregningsperioden ikke overstiger visse nærmere  \r\n\r\n fastslåede grænser (2/3-reglen). </P>  \r\n\r\n<P>Det skal oplyses, at dette krav også gælder i forbindelse med beregninger  \r\n\r\n i henhold til bekendtgørelsens § 2 og § 3. </P>  \r\n\r\n<P>For så vidt angår beregninger i henhold til § 4 skal det understreges, at  \r\n\r\n for disse gælder hverken ovennævnte regel (2/3-reglen) eller reglen i § 13  \r\n\r\n stk. 2 (5-dages-reglen). </P>  \r\n\r\n<P CLASS=PUNKT> <B>4.</B> I § 13 stk. 2 er der fastsat nærmere regler for,  \r\n\r\n hvornår en beskæftigelsesperiode anses for afbrudt. Den pågældende regel  \r\n\r\n gælder såvel for ikke-fastlønnede som for fastlønnede. </P>  \r\n\r\n<P>Dette indebærer, at såfremt en fastlønnet person har haft f.eks. 6 dages  \r\n\r\n fravær for egen regning - og den pågældende er trukket i løn herfor - da vil  \r\n\r\n beskæftigelsesperioden være afbrudt. Er den pågældende imidlertid ikke  \r\n\r\n trukket i løn, vil perioden ikke være at betragte som afbrudt. </P>  \r\n\r\n<P CLASS=PUNKT> <B>5.</B> I § 4 er det nærmere reguleret, hvorledes  \r\n\r\n beregningen af et medlems dagpengesats skal finde sted, såfremt betingelserne  \r\n\r\n i § 2 eller § 3 ikke er opfyldt. </P>  \r\n\r\n<P>I henhold til § 1 i direktoratets bekendtgørelse nr. 511 af 11. august  \r\n\r\n 1986 om forlængelse af 10-ugers perioden ved optagelse kan optagelsesperioden  \r\n\r\n forlænges, såfremt der forekommer ferie, søgne-helligdage eller  \r\n\r\n overenskomstmæssige fridage. </P>  \r\n\r\n<P>I sådanne tilfælde indgår dette ved beregningen efter § 4 som dokumenteret  \r\n\r\n fravær, og der finder således ikke en forlængelse af beregningsperioden sted.  \r\n\r\n</P>  \r\n\r\n<P CLASS=PUNKT> <B>6.</B> I § 13 stk. 2 og stk. 3 er der fastsat nærmere  \r\n\r\n regler for, hvornår en beskæftigelsesperiode kan danne grundlag for en  \r\n\r\n beregning. </P>  \r\n\r\n<P>Eksempel: </P>  \r\n\r\n<P><IMG SRC=\"/image.aspx?id=69567&img=CR28751_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Et medlem bliver ledig efter et halvt års arbejde hos samme arbejdsgiver.  \r\n\r\n I de sidste 13 uger forud for ledighedens indtræden har medlemmet haft 5  \r\n\r\n dages frihed for egen regning. </P>  \r\n\r\n<P>Da der i denne periode ikke forekommer andet fravær, som tæller med ved  \r\n\r\n opgørelse af 5-dages-reglen, anses beskæftigelsesperioden for at være  \r\n\r\n uafbrudt. På grund af sygdom opfylder perioden dog ikke betingelsen i § 13,  \r\n\r\n stk. 3 (2/3-reglen). </P>  \r\n\r\n<P>Imidlertid forekommer der i umiddelbar forlængelse af 13-ugers-perioden  \r\n\r\n tilstrækkelig beskæftigelse til at 2/3-reglen kan anses for opfyldt. </P>  \r\n\r\n<P>En beregning kan derfor finde sted, også selv om der i perioden forud for  \r\n\r\n 13 ugers perioden forekommer 2 ledige dage. </P>  \r\n\r\n<P CLASS=PUNKT> <B>7.</B> I § 13, stk. 1 fastslås, at en ny beregning af  \r\n\r\n dagpenge kun kan finde sted, såfremt der er forløbet mindst 1 år fra  \r\n\r\n afslutningen af et tidligere ansættelsesforhold, som har dannet grundlag for  \r\n\r\n en beregning, til afslutningen af det ansættelsesforhold, som skal danne  \r\n\r\n grundlag for en ny beregning. </P>  \r\n\r\n<P>Eksempel 1: </P>  \r\n\r\n<P><IMG SRC=\"/image.aspx?id=69567&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Medlemmet er optaget den 1. juli på grundlag af 8 ugers beskæftigelse.  \r\n\r\n</P>  \r\n\r\n<P>Da medlemmet senere skal have beregnet dagpenge, konstateres det, at der  \r\n\r\n ikke foreligger 13 ugers/3 måneders uafbrudt beskæftigelse, hvorfor  \r\n\r\n dagpengeberegningen- jfr. § 4 - skal finde sted på grundlag af  \r\n\r\n optagelsesperioden. </P>  \r\n\r\n<P>Ved beregningen indgår de 8 uger, som dannede grundlag for optagelsen,  \r\n\r\n samt 1/2 uge af en senere påbegyndt beskæftigelsesperiode af 11 ugers  \r\n\r\n varighed. </P>  \r\n\r\n<P>Ved &#187;beregningen&#171; af 1-års-reglen tages udgangspunkt i  \r\n\r\n afslutningen af den 10 ugers periode, som dannede grundlag for beregningen.  \r\n\r\n</P>  \r\n\r\n<P>Såfremt den 11 ugers beskæftigelsesperiode ikke havde forekommet, og  \r\n\r\n beregningen alene skulle have fundet sted på grundlag af indtjeningen i den 8  \r\n\r\n ugers beskæftigelsesperiode, skulle man ved &#187;beregningen&#171; af  \r\n\r\n 1-års-reglen tage udgangspunkt i tidspunktet for ophøret af 8 ugers perioden.  \r\n\r\n</P>  \r\n\r\n<P>Eksempel 2: </P>  \r\n\r\n<P><IMG SRC=\"/image.aspx?id=69567&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Et medlem bliver ledig efter 1 års beskæftigelse hos samme arbejdsgiver.  \r\n\r\n</P>  \r\n\r\n<P>I den 13 ugers periode, der ligger umiddelbart forud for ledighedens  \r\n\r\n indtræden forekommer 6 dages frihed for egen regning, hvorfor  \r\n\r\n beskæftigelsesperioden anses for afbrudt. </P>  \r\n\r\n<P>Forud herfor ligger imidlertid 13 ugers uafbrudt beskæftigelse, hvorfor en  \r\n\r\n beregning kan finde sted. </P>  \r\n\r\n<P>Ved &#187;beregningen&#171; af 1-års-reglen tages der i ovennævnte  \r\n\r\n situation udgangspunkt i afslutningen af den 13 ugers periode, der danner  \r\n\r\n grundlag for den foretagne beregning. </P>  \r\n\r\n<P CLASS=PUNKT> <B>8.</B> I bekendtgørelsens § 3, stk. 2, er det angivet, at  \r\n\r\n beregningen kan finde sted på grundlag af hele den uafbrudte  \r\n\r\n beskæftigelsesperiode, der opfylder betingelsen i stk. 1. </P>  \r\n\r\n<P>Det skal i den forbindelse understreges, at der i disse tilfælde ikke er  \r\n\r\n tale om valgfrihed, hvilket indebærer, at der skal finde en beregning sted på  \r\n\r\n grundlag af hele den uafbrudte beskæftigelsesperiode, der opfylder  \r\n\r\n betingelsen i stk. 1. </P>  \r\n\r\n<P>P.D.V. </P>  \r\n\r\n<P>E.B. </P>  \r\n\r\n<P>Mogens Agathon Nielsen </P>  \r\n\r\n<P>fuldmægtig </P>  \r\n\r\n</DIV>",
    "isHistorical": true,
    "editorialNotes": [
        "(* 1) F-Rundskrivelse F-AK-NR. 74/86 F-AF-NR. 57/86"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19860377754"
        },
        {
            "displayName": "Entydig dokumentidentifikation",
            "displayValue": "CM028751"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3777"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "30/12/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "5. kt. jr. nr. 82-331-5347"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}