{
    "id": 70384,
    "title": "Bekendtgørelse af overenskomst af 26. august 1972 med Bangladesh om fagligt samarbejde. ",
    "documentTypeId": "220",
    "isSagsforlobPeriodValid": false,
    "shortName": "BKI nr 12 af 15/02/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 26. august  \r\n\r\n 1972 med Bangladesh om fagligt samarbejde. </H1>  \r\n\r\n<P></P>  \r\n\r\n<BR>  \r\n\r\n<P>Den 26. august 1972 undertegnedes i Dacca følgende overenskomst om fagligt  \r\n\r\n samarbejde mellem Danmark og Bangladesh: </P>  \r\n\r\n<P>OVERENSKOMST </P>  \r\n\r\n<P>om fagligt samarbejde mellem Kongeriget </P>  \r\n\r\n<P>Danmarks regering og Folkerepublikken </P>  \r\n\r\n<P>Bangladeshs regering. </P>  \r\n\r\n<P>Præambel </P>  \r\n\r\n<P>Kongeriget Danmarks regering og Folkerepublikken Bangladeshs regering, som  \r\n\r\n ønsker at styrke de retslige og institutionelle rammer for deres faglige  \r\n\r\n samarbejde, har afsluttet følgende overenskomst. </P>  \r\n\r\n<P>Artikel I </P>  \r\n\r\n<P> <I>De kontraherende parters forpligtelser</I>  </P>  \r\n\r\n<P>Danmarks regering stiller sådant personel, materielle ressourcer samt  \r\n\r\n uddannelsesmuligheder til rådighed for Folkerepublikken Bangladeshs regering  \r\n\r\n - eller efter fælles aftale mellem de kontraherende parter til rådighed for  \r\n\r\n private institutioner eller organisationer - som de to parter i hvert enkelt  \r\n\r\n tilfælde træffer beslutning om. Bangladeshs regering sikrer den effektive  \r\n\r\n anvendelse af nævnte personel, ressourcer og muligheder. </P>  \r\n\r\n<P>Særskilte aftaler om enkeltprojekter kan indgås. </P>  \r\n\r\n<P>Artikel II </P>  \r\n\r\n<P> <I>Personellets status og anvendelse</I>  </P>  \r\n\r\n<P CLASS=PUNKT> <B>1.</B> Personel, der gør tjeneste i medfør af denne  \r\n\r\n overenskomst, udgør følgende to kategorier: </P>  \r\n\r\n<P>a. Rådgivende (fuldt betalte) eksperter, som er eksperter rekrutteret  \r\n\r\n gennem udenrigsministeriets afdeling for internationalt udviklingssamarbejde  \r\n\r\n (i det følgende benævnt DANIDA) til besættelse af overtallige stillinger til  \r\n\r\n kortfristede eller langfristede opgaver, og hvis løn fuldt ud betales af den  \r\n\r\n danske regering. </P>  \r\n\r\n<P>b. Løntilskudseksperter, som er eksperter rekrutteret gennem DANIDA, og  \r\n\r\n som Bangladeshs regering udnævner og aflønner til en normeret stilling i  \r\n\r\n offentlige eller delvis offentlige institutioner, og til hvis løn den danske  \r\n\r\n regering yder tilskud. Ansættelseskontrakter indgås mellem Bangladeshs  \r\n\r\n regering og hver enkelt løntilskudsekspert. Indholdet af hver kontrakt skal  \r\n\r\n forud meddeles den danske regering. Der skal tillige indgås kontrakter mellem  \r\n\r\n den danske regering (repræsenteret af DANIDA) og hver enkelt  \r\n\r\n løntilskudsekspert. </P>  \r\n\r\n<P>I de følgende bestemmelser i denne overenskomst anvendes betegnelsen  \r\n\r\n &#187;ekspert&#171; om personel af begge kategorier. </P>  \r\n\r\n<P CLASS=PUNKT> <B>2.</B> De kompetente myndigheder i Bangladesh tilstiller i  \r\n\r\n hvert enkelt tilfælde DANIDA en fuldstændig stillingsbeskrivelse for den  \r\n\r\n ønskede ekspert med angivelse af stillingens opgaver samt væsentlige og  \r\n\r\n ønskelige kvalifikationer for den pågældende ansøger. </P>  \r\n\r\n<P CLASS=PUNKT> <B>3.</B> DANIDA giver Bangladeshs kompetente myndigheder  \r\n\r\n alle de til vurdering af ansøgeren nødvendige oplysninger vedrørende  \r\n\r\n uddannelse og tidligere faglige erfaring. </P>  \r\n\r\n<P CLASS=PUNKT> <B>4.</B> Enhver ekspert skal under sin tjeneste være  \r\n\r\n undergivet Bangladeshs regerings instrukser og sådanne love, som ikke er  \r\n\r\n uforenelige med denne overenskomsts bestemmelser. </P>  \r\n\r\n<P CLASS=PUNKT> <B>5.</B> Eksperter skal være fri for retsforfølgelse med  \r\n\r\n hensyn til mundtlige eller skriftlige udtalelser og alle handlinger, som de  \r\n\r\n måtte fremsætte eller foretage som led i deres tjeneste. </P>  \r\n\r\n<P>6.a. Bortset fra tilfælde af forsætlig tjenesteforseelse eller grov  \r\n\r\n uagtsomhed bærer Bangladeshs regering enhver risiko og dækker ethvert krav,  \r\n\r\n som måtte hidrøre fra, opstå under eller på anden måde have forbindelse med  \r\n\r\n enhver virksomhed, som omfattes af denne overenskomst. Uden indskrænkning i  \r\n\r\n den generelle bestemmelse i foranstående punktum skal Bangladeshs regering  \r\n\r\n holde den danske regering og de eksperter, som stilles til rådighed af den  \r\n\r\n danske regering, skadesløse mod ethvert ansvar, sagsanlæg, søgsmål, krav,  \r\n\r\n erstatningspåstande, omkostninger eller gebyrer i forbindelse med dødsfald,  \r\n\r\n skade på person eller gods eller andet tab, der følger af eller har  \r\n\r\n forbindelse med enhver handling eller undladelse under udøvelse af  \r\n\r\n virksomhed, der omfattes af denne overenskomst. </P>  \r\n\r\n<P>b. Bangladeshs regering tilsikrer, at alle eksperter og deres familier  \r\n\r\n nyder lovens fulde beskyttelse. Såfremt en ekspert udsendt af den danske  \r\n\r\n regering (eller hans ægtefælle eller pårørende) arresteres, uanset af hvilken  \r\n\r\n årsag, eller der rejses straffesag mod dem, skal den danske diplomatiske  \r\n\r\n repræsentation omgående underrettes. </P>  \r\n\r\n<P CLASS=PUNKT> <B>7.</B> Bangladeshs regering har ret til at anmode om  \r\n\r\n hjemkaldelse af enhver ekspert, hvis arbejde eller adfærd er  \r\n\r\n utilfredsstillende; før udøvelsen af denne ret forpligter Bangladeshs  \r\n\r\n regering sig til at rådføre sig med Danmarks regering. </P>  \r\n\r\n<P>Danmarks regering har ret til når som helst at hjemkalde en ekspert; før  \r\n\r\n udøvelsen af denne ret vil Danmarks regering, medmindre usædvanlige  \r\n\r\n omstændigheder nødvendiggør, at vedkommende omgående hjemkaldes, rådføre sig  \r\n\r\n med Bangladeshs regering herom samt om foranstaltninger til sikring af hurtig  \r\n\r\n erstatning af sådant personel. </P>  \r\n\r\n<P CLASS=PUNKT> <B>8.</B> Efter overenskomst mellem DANIDA og de kompetente  \r\n\r\n myndigheder i Bangladesh kan en ekspert i tjenesteperioden forflyttes fra en  \r\n\r\n stilling til en anden. </P>  \r\n\r\n<P CLASS=PUNKT> <B>9.</B> Bangladeshs regering skal tillade eksperterne at  \r\n\r\n holde ferie under deres tjeneste i et omfang, der aftales og nærmere  \r\n\r\n fastsættes i noter eller breve vedrørende udsendelsen. </P>  \r\n\r\n<P>Artikel III </P>  \r\n\r\n<P> <I>Danmarks regerings forpligtelser</I>  </P>  \r\n\r\n<P>Den danske regering betaler: </P>  \r\n\r\n<P CLASS=PUNKT> <B>1.</B> Omkostningerne ved eksperters rejse til og fra  \r\n\r\n tjenestestedet i Bangladesh. Strækker eksperternes udsendelse sig ud over 6  \r\n\r\n måneder, betales tillige rejseudgifterne for deres familier. </P>  \r\n\r\n<P CLASS=PUNKT> <B>2.</B> Omkostningerne ved forsendelse til og fra  \r\n\r\n tjenestestedet i Bangladesh af personlige ejendele tilhørende eksperter  \r\n\r\n udsendt i mindre end 6 måneder. Såfremt udsendelsen varer ud over 6 måneder,  \r\n\r\n betales omkostningerne ved forsendelse af personlige ejendele samt bohave  \r\n\r\n tilhørende eksperter og deres familier. </P>  \r\n\r\n<P CLASS=PUNKT> <B>3.</B> Lokal transport under ekspertens tjenesterejser.  \r\n\r\n</P>  \r\n\r\n<P CLASS=PUNKT> <B>4.</B> Forsikring, der dækker læge- og hospitalsudgifter.  \r\n\r\n</P>  \r\n\r\n<P>5.a. For fuldt betalte eksperter: Al løn og alle tillæg, der tilkommer  \r\n\r\n eksperter for tjeneste i Bangladesh i medfør af denne overenskomst. </P>  \r\n\r\n<P>b. For løntilskudseksperter: Et løntilskud ud over den løn og de tillæg,  \r\n\r\n som Bangladeshs regering betaler i henhold til artikel IV, stk. 1 a. </P>  \r\n\r\n<P>Artikel IV </P>  \r\n\r\n<P> <I>Bangladeshs regerings</I>  </P>  \r\n\r\n<P> <I>forpligtelser</I>  </P>  \r\n\r\n<P CLASS=PUNKT> <B>1.</B> Følgende fordele tilkommer eksperterne: </P>  \r\n\r\n<P>a. For løntilskudseksperter: Løn og dertil hørende tillæg i et omfang, der  \r\n\r\n ikke er mindre end det, som Bangladeshs embedsmænd i tilsvarende stillinger  \r\n\r\n oppebærer. </P>  \r\n\r\n<P>b. <I>For fuldt betalte eksperter</I>  </P>  \r\n\r\n<P>Medmindre andet er aftalt, gratis grundmøbleret bolig for eksperter og  \r\n\r\n deres familier, dog under forudsætning af, at tjenesteperioden overstiger  \r\n\r\n seks måneder; vand-, telefon- og elektricitetsafgifter i forbindelse med  \r\n\r\n boligen afholdes af eksperterne. </P>  \r\n\r\n<P>Såfremt tjenesteboliger ikke forefindes, yder regeringen et huslejetilskud  \r\n\r\n efter aftale mellem de to regeringer. </P>  \r\n\r\n<P>Hvis eksperten først indkvarteres på et hotel, opfylder regeringen sine  \r\n\r\n forpligtelser ved at godtgøre eksperten 50 procent af hotelregningen  \r\n\r\n (eksklusive ekstraudgifter såsom vask) under forudsætning af, at hotelprisen  \r\n\r\n er rimelig. </P>  \r\n\r\n<P> <I>For løntilskudseksperter</I>  </P>  \r\n\r\n<P>Bolig af samme type som for andre udenlandske eksperter; husleje pålignes  \r\n\r\n eksperten efter satser gældende for sådanne eksperter i tilsvarende stilling.  \r\n\r\n</P>  \r\n\r\n<P>c. Lokal hjælp til ekspertens arbejde, herunder kontor og/eller  \r\n\r\n laboratorium med normalt udstyr, sekretær- og/eller anden bistand samt  \r\n\r\n fritagelse for betaling af tjenstlige porto- og telekommunikationsudgifter.  \r\n\r\n</P>  \r\n\r\n<P>d. Toldfri indførsel af forbrugsvarer i overensstemmelse med de  \r\n\r\n standardregler for toldindrømmelser for privilegeret personel i regeringens  \r\n\r\n tjeneste i Folkerepublikken Bangladesh, der var gældende den 26. august 1972.  \r\n\r\n</P>  \r\n\r\n<P>e. De samme privilegier med hensyn til lempelser ved valutakontrol, som er  \r\n\r\n tillagt andre landes faglige bistandspersonale, der gør tjeneste i  \r\n\r\n Bangladesh. </P>  \r\n\r\n<P>f. De nødvendige ud- og indrejsevisa. </P>  \r\n\r\n<P CLASS=PUNKT> <B>2.</B> Bangladeshs regering forpligter sig til </P>  \r\n\r\n<P>a. at fritage eksperter for værnepligt og andre militære pligter, </P>  \r\n\r\n<P>b. at give eksperter mulighed for hjemrejse sammen med deres ægtefæller og  \r\n\r\n pårørende i krisesituationer, </P>  \r\n\r\n<P>c. at forsyne eksperter med dokumenter, der identificerer dem og tilsiger  \r\n\r\n dem al bistand fra de kompetente myndigheder under udførelsen af de opgaver,  \r\n\r\n der pålægges dem. </P>  \r\n\r\n<P CLASS=PUNKT> <B>3.</B> Bangladeshs regering yder fritagelse for </P>  \r\n\r\n<P>a. alle skatter af indtægter, som eksperter modtager fra danske kilder,  \r\n\r\n</P>  \r\n\r\n<P>b. alle afgifter og skatter af indførsel/udførsel af møbler og personlige  \r\n\r\n effekter, som eksperterne og deres familier indfører til eget brug inden 6  \r\n\r\n måneder efter deres ankomst, under forudsætning af, at disse genstande  \r\n\r\n genudføres ved tjenestetidens ophør- eller at der betales told, hvis de  \r\n\r\n sælges lokalt. Udtrykket &#187;personlige effekter&#171; omfatter blandt  \r\n\r\n andet for hver husstand: eet køleskab, een dybfryser, een radio, een  \r\n\r\n pladespiller, een båndoptager, eet fjernsyn, mindre elektriske artikler, et  \r\n\r\n sæt foto- og filmudstyr samt eet luftkonditioneringsanlæg, </P>  \r\n\r\n<P>c. alle afgifter og skatter af indførsel og udførsel af et motorkøretøj  \r\n\r\n til eksperternes eget brug, eller køb i Bangladesh fra frilager af et sådant  \r\n\r\n motorkøretøj; et motorkøretøj, som indføres i medfør af disse privilegier, er  \r\n\r\n dog afgifts- og skattepligtigt, hvis det sælges til en person i Bangladesh,  \r\n\r\n medmindre denne person er berettiget til samme begunstigelser. </P>  \r\n\r\n<P CLASS=PUNKT> <B>4.</B> Bangladeshs regering yder bistand ved toldklarering  \r\n\r\n af de genstande, som er nævnt ovenfor under 1 d samt 3 b og c. </P>  \r\n\r\n<P>Artikel V </P>  \r\n\r\n<P> <I>Materielleverancer</I>  </P>  \r\n\r\n<P>Bangladeshs regering yder fritagelse for al told og andre fiskale afgifter  \r\n\r\n på udstyr, materialer, forsyninger og reservedele, som leveres af Danmark til  \r\n\r\n virksomhed, hvorom aftale er truffet, og yder bistand ved toldklarering af  \r\n\r\n sådanne varer. </P>  \r\n\r\n<P>Artikel VI </P>  \r\n\r\n<P> <I>Uddannelse af stipendiater</I>  </P>  \r\n\r\n<P CLASS=PUNKT> <B>1.</B> Stipendier til videregående studier i Danmark  \r\n\r\n stilles til rådighed for ansøgere, som er behørigt indstillet og udvalgt af  \r\n\r\n Bangladeshs regering. </P>  \r\n\r\n<P CLASS=PUNKT> <B>2.</B> For hver stipendiat, som er statsborger i  \r\n\r\n Bangladesh, og som Danmarks regering i henhold til denne overenskomst påtager  \r\n\r\n sig at give uddannelse, betaler Danmarks regering: </P>  \r\n\r\n<P>a. omkostningerne ved rejsen til og fra Danmark, </P>  \r\n\r\n<P>b. alle med kurset i uddannelseslandet normalt forbundne omkostninger,  \r\n\r\n herunder indenlandske rejser, undervisnings- og andre gebyrer,  \r\n\r\n boggodtgørelse, leveomkostninger og tilskud til vinterbeklædning. </P>  \r\n\r\n<P CLASS=PUNKT> <B>3.</B> For hver stipendiat, som Danmarks regering i  \r\n\r\n henhold til denne overenskomst påtager sig at give uddannelse i Danmark,  \r\n\r\n betaler Bangladeshs regering: </P>  \r\n\r\n<P>a. indenlandske rejseomkostninger mellem stipendiatens tjenestested og  \r\n\r\n stedet for udrejsen og de tilsvarende omkostninger ved hans hjemkomst til  \r\n\r\n Bangladesh, </P>  \r\n\r\n<P>b. den del af stipendiatens løn, der er tillagt ham i henhold til gældende  \r\n\r\n bestemmelser, for at han fortsat kan opfylde sine økonomiske forpligtelser i  \r\n\r\n Bangladesh. </P>  \r\n\r\n<P>Artikel VII </P>  \r\n\r\n<P> <I>Vurdering</I>  </P>  \r\n\r\n<P>Efter afslutningen af ethvert projekt om fagligt samarbejde kan de  \r\n\r\n kontraherende parter rådføre sig med hinanden for at analysere dets  \r\n\r\n resultater. </P>  \r\n\r\n<P>Artikel VIII </P>  \r\n\r\n<P> <I>Ændringer</I>  </P>  \r\n\r\n<P>Denne overenskomst kan ændres eller suppleres ved en noteveksling med  \r\n\r\n gensidigt samtykke fra de kontraherende parter. </P>  \r\n\r\n<P>Artikel IX </P>  \r\n\r\n<P> <I>Ikrafttræden og ophør</I>  </P>  \r\n\r\n<P>Denne overenskomst træder i kraft på datoen for dens undertegnelse og  \r\n\r\n forbliver i kraft i fem år og derefter fra år til år, medmindre den opsiges  \r\n\r\n af en af de kontraherende parter med mindst 6 måneders skriftligt varsel før  \r\n\r\n udgangen af det pågældende år. </P>  \r\n\r\n<P>Udfærdiget i Dacca den 26. august 1972 i to originaleksemplarer på  \r\n\r\n engelsk, idet begge tekster har samme gyldighed. </P>  \r\n\r\n<P>For Danmarks regering </P>  \r\n\r\n<P> <B>Hans Jespersen</B>  </P>  \r\n\r\n<P>Kontorchef </P>  \r\n\r\n<P>For Folkerepublikken Bangladeshs regering </P>  \r\n\r\n<P> <B>A. K. M. Ghulam Rabbani</B>  </P>  \r\n\r\n<P>Departementschef </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 15. februar  \r\n\r\n 1973. </I> </P>  \r\n\r\n<P CLASS=UNDERSKREVET-AF ALIGN=CENTER>K. B. Andersen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/04/1973"
        },
        {
            "displayName": "Accession",
            "displayValue": "L19730001264"
        },
        {
            "displayName": "Entydig dokumentidentifikation",
            "displayValue": "CM029574"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "03/04/2001"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "12"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "15/02/1973"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr.104.D24."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}