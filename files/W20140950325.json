{
    "id": 164008,
    "title": "Påbud om at træffe effektive foranstaltninger mod elektrisk stød",
    "documentTypeId": "240",
    "isSagsforlobPeriodValid": true,
    "shortName": "KEN nr 9503 af 02/05/2014",
    "documentHtml": "<div class=\"bjelke\">Den fulde tekst</div><p class=\"Titel2\">Påbud om at træffe effektive foranstaltninger mod elektrisk stød</p>\r\n<div class=\"Resume\">\r\n   <p class=\"TekstGenerel\">Arbejdstilsynet var på besøg på en transformatorstation på baggrund af el-ulykke.</p>\r\n   <p class=\"TekstGenerel\">Arbejdstilsynet konstaterede i den forbindelse en åbning, hvorved ansat kunne komme i berøring med højspændingsdele og afgav på den baggrund et strakspåbud.</p>\r\n   <p class=\"TekstGenerel\">Nævnet skulle tage stilling til nævnets kompetence i sagen samt om der var grundlag for påbuddet.</p>\r\n   <p class=\"TekstGenerel\">Et enigt nævn fandt, at nævnet kunne behandle sagen.</p>\r\n   <p class=\"TekstGenerel\">Nævnet lagde herved vægt på, at arbejdet på transformatorstation var omfattet af arbejdsmiljølovens regler.</p>\r\n   <p class=\"TekstGenerel\">Nævnet lagde desuden vægt på, at Arbejdstilsynets afgørelse var truffet i medfør af arbejdsmiljøloven og bekendtgørelsen om arbejdets udførelse, som hører under Beskæftigelsesministeriets område, hvor Arbejdsmiljøklagenævnet er klageinstans.</p>\r\n   <p class=\"TekstGenerel\">Et flertal af nævnets medlemmer fandt, at der var grundlag for påbuddet.</p>\r\n   <p class=\"TekstGenerel\">Flertallet lagde herved vægt på, at Arbejdstilsynet ved tilsynsbesøget den 9. oktober 2013 konstaterede, at der ved en 15 kV afbryder var en åbning mellem trådgitteret og rammen målt til 75 mm, og at en af virksomhedens ansatte under udførelsen af arbejdet med service og test af udstyret fik elektrisk stød fra spændingsførende højspændingsdele 400 mm bagved åbningen.</p>\r\n   <p class=\"TekstGenerel\">Flertallet lagde til grund for afgørelsen, at Arbejdstilsynet konstaterede de nævnte forhold i forbindelse med en undersøgelse af en arbejdsulykke, hvor en ansat fik elektrisk stød gennem armen i forbindelse med undersøgelse af en 15 kV afbryder.</p>\r\n   <p class=\"TekstGenerel\">Flertallet lagde desuden til grund, at den ansatte havde oplyst, at han rakte armen ind mellem gitteret og rammen for at lyse på skueglasset.</p>\r\n   <p class=\"TekstGenerel\">Et af nævnets medlemmer fandt, at der ikke var grundlag for Arbejdstilsynets påbud, da arbejdet på 60 kV transformatorstationen var planlagt, tilrettelagt og udført sikkerheds- og sundhedsmæssigt fuldt forsvarligt, idet transformatorstationen opfylder reglerne i stærkstrømsbekendtgørelsen, og den ansatte har fået instruktion og uddannelse.</p>\r\n   <p class=\"TekstGenerel\">Medlemmet fandt på den baggrund, at arbejdsgiveren havde gjort alt, hvad han kunne og skulle gøre.</p>\r\n</div>\r\n<p>[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 29. april 2014 behandlet [navn udeladt]s klage over Arbejdstilsynets afgørelse af 14. oktober 2013, hvor virksomheden fik påbud om [navn udeladt] straks at træffe effektive foranstaltninger til at forebygge risiko for ulykker hidførende fra elektrisk stød.</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p class=\"NormalInd\">Arbejdsmiljøklagenævnet kan behandle klagen.</p>\r\n<p class=\"NormalInd\">Arbejdsmiljøklagenævnet fastholder Arbejdstilsynets afgørelse af 14. oktober 2013, således at [navn udeladt] straks skal træffe effektive foranstaltninger til at forebygge risiko for ulykker hidførende fra elektrisk stød på 60 kV transformatorstation [navn udeladt].</p>\r\n<p class=\"Overskriftsnummer2\">B E G R U N D E L S E</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Nævnets kompetence:</span>\r\n</p>\r\n<p class=\"NormalInd\">Arbejdsmiljøklagenævnet finder, at nævnet kan behandle klagen.</p>\r\n<p class=\"NormalInd\">Nævnet lægger herved vægt på, at arbejdet på 60 kV transformatorstationen i [navn udeladt] er omfattet af arbejdsmiljølovens regler.</p>\r\n<p class=\"NormalInd\">Nævnet lægger desuden vægt på, at Arbejdstilsynets afgørelse er truffet i medfør af arbejdsmiljøloven og bekendtgørelsen om arbejdets udførelse, som hører under Beskæftigelsesministeriets område, hvor Arbejdsmiljøklagenævnet er klageinstans.</p>\r\n<p class=\"NormalInd\">Det fremgår af arbejdsmiljølovens regler, at loven omfatter arbejde for en arbejdsgiver.</p>\r\n<p class=\"NormalInd\">Det fremgår desuden af arbejdsmiljølovens regler, at klage over en afgørelse truffet af Arbejdstilsynet i henhold til arbejdsmiljøloven kan indbringes for Arbejdsmiljøklagenævnet.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Påbuddet om at træffe effektive foranstaltninger:</span>\r\n</p>\r\n<p class=\"NormalInd\">Et flertal af Arbejdsmiljøklagenævnets medlemmer finder, at arbejdet på 60 kV transformatorstationen ikke var planlagt, tilrettelagt og udført sikkerheds- og sundhedsmæssigt fuldt forsvarligt, idet der ikke var truffet effektive foranstaltninger til at forebygge risiko for ulykker hidrørende fra elektrisk strøm.</p>\r\n<p class=\"NormalInd\">Flertallet lægger herved vægt på, at Arbejdstilsynet ved tilsynsbesøget den 9. oktober 2013 konstaterede, at der ved en 15 kV afbryder var en åbning mellem trådgitteret og rammen målt til 75 mm, og at en af virksomhedens ansatte under udførelsen af arbejdet med service og test af udstyret fik elektrisk stød fra spændingsførende højspændingsdele 400 mm bagved åbningen.</p>\r\n<p class=\"NormalInd\">Flertallet lægger til grund for afgørelsen, at Arbejdstilsynet konstaterede de nævnte forhold i forbindelse med en undersøgelse af en arbejdsulykke, hvor en ansat fik elektrisk stød gennem armen i forbindelse med undersøgelse af en 15 kV afbryder.</p>\r\n<p class=\"NormalInd\">Flertallet lægger desuden til grund, at den ansatte har oplyst, at han rakte armen ind mellem gitteret og rammen for at lyse på skueglasset.</p>\r\n<p class=\"NormalInd\">Efter arbejdsmiljøloven skal arbejdet planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">Efter reglerne om arbejdets udførelse skal det ved udførelsen af arbejdet sikres, at der er truffet effektive foranstaltninger til at forebygge risiko for ulykker hidrørende fra elektrisk strøm.</p>\r\n<p class=\"NormalInd\">Arbejdsmiljøklagenævnets afgørelse er truffet af et flertal på 10 ud af nævnets 11 stemmeberettigede medlemmer.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Bemærkninger til klagen:</span>\r\n</p>\r\n<p class=\"NormalInd\">[navn udeladt] har i klagen anført, at Sikkerhedsstyrelsen har været på tilsyn på transformatorstationen den 16. oktober 2013 og gennemgået hændelsen, uden at der blev fundet eller påtalt mangler ved indretningen.</p>\r\n<p class=\"NormalInd\">Det anføres, at transformatorstationens afskærmninger for de elektriske dele opfylder gældende regler, jf. stærkstrømsbekendtgørelsens afsnit 2. Endvidere anføres at afskærmninger og skiltning som opsættes ved denne type arbejde er korrekt opsat.</p>\r\n<p class=\"NormalInd\">Virksomheden henviser til, at transformatorstationen opfylder gældende regler i stærkstrømsbekendtgørelsen, og til at Sikkerhedsstyrelsen er myndigheden på dette område.</p>\r\n<p class=\"NormalInd\">Et flertal af Arbejdsmiljøklagenævnets medlemmer skal hertil bemærke, at det forhold, at de elektriske dele opfylder reglerne i stærkstrømsbekendtgørelsen ikke ændrer ved, at arbejdet på transformatorstationen skal være planlagt, tilrettelagt og udført sikkerheds- og sundhedsmæssigt forsvarligt i henhold til arbejdsmiljølovens regler.</p>\r\n<p class=\"NormalInd\">Efter arbejdsmiljølovens regler er det Arbejdstilsynet, som har kompetencen til at træffe afgørelse om forhold, der strider mod loven eller mod regler eller afgørelser i medfør af denne lov.</p>\r\n<p class=\"NormalInd\">Virksomheden har desuden anført, at medarbejderen uopfordret og på eget initiativ forlader det sikrede arbejdsområde og efterfølgende overskrider den opsatte afspærring og tilsidesætter den korrekt opsatte farekæde.</p>\r\n<p class=\"NormalInd\">Virksomheden anfører endvidere, at medarbejderen i henhold til stærkstrømsbekendtgørelsen har den nødvendige og foreskrevne uddannelse og træning til at være bemyndiget til det pågældende arbejde, og har udført det gennem flere år.</p>\r\n<p class=\"NormalInd\">Flertallet skal hertil bemærke, at det efter reglerne i arbejdsmiljøloven er virksomheden, der som arbejdsgiver har ansvaret for, at arbejdet planlægges, tilrettelægges og udføres sikkerheds- og sundhedsmæssigt fuldt forsvarligt, herunder at der føres effektivt tilsyn med, at arbejdet faktisk udføres sikkerheds- og sundhedsmæssigt fuldt forsvarligt og er i overensstemmelse med den instruktion og uddannelse, som de ansatte har fået.</p>\r\n<p class=\"Overskriftsnummer2\">M I N D R E T A L S U D T A L E L S E</p>\r\n<p class=\"NormalInd\">Et af nævnets medlemmer finder, at der ikke er grundlag for Arbejdstilsynets påbud, da arbejdet på 60 kV transformatorstationen var planlagt, tilrettelagt og udført sikkerheds- og sundhedsmæssigt fuldt forsvarligt, idet transformatorstationen opfylder reglerne i stærkstrømsbekendtgørelsen, og den ansatte har fået instruktion og uddannelse.</p>\r\n<p class=\"NormalInd\">Medlemmet finder på den baggrund, at arbejdsgiveren har gjort alt, hvad han kan og skal gøre.</p>\r\n<p class=\"Overskriftsnummer2\">R E G L E R</p>\r\n<p class=\"NormalInd\">Arbejdsmiljøklagenævnet har ved afgørelsen anvendt følgende regler:</p>\r\n<p class=\"Liste1\">\r\n   <span class=\"Liste1Nr\">–</span> Om kompetence:</p>\r\n<p class=\"Liste2\">\r\n   <span class=\"Liste2Nr\">•</span> § 2, stk. 1, § 77, stk. 1 og § 81, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010.</p>\r\n<p class=\"Liste1\">\r\n   <span class=\"Liste1Nr\">–</span> Om arbejdets udførelse:</p>\r\n<p class=\"Liste2\">\r\n   <span class=\"Liste2Nr\">•</span> § 38, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"Liste2\">\r\n   <span class=\"Liste2Nr\">•</span> § 13, nr. 1, i Arbejdstilsynets bekendtgørelse nr. 559 af 17. juni 2004 om arbejdets udførelse.</p>\r\n<p class=\"Liste2\">\r\n   <span class=\"Liste2Nr\">•</span> Reglerne kan læses på de følgende sider.</p>\r\n<p class=\"Overskriftsnummer2\">O P L Y S N I N G E R N E   I   S A G E N</p>\r\n<p class=\"NormalInd\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n<p class=\"Overskriftsnummer2\">På klagenævnets vegne</p>\r\n<p class=\"Overskriftsnummer2\">[navn udeladt]</p>\r\n<p class=\"Overskriftsnummer1\" style=\"text-align: left;\">\r\n   <span class=\"Underline\">Kopi til:</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> [adressater udeladt]</p>\r\n<p class=\"Overskriftsnummer1\" style=\"text-align: left;\">Regler</p>\r\n<p class=\"Overskriftsnummer1\" style=\"text-align: left;\">Lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p>…</p>\r\n<p class=\"Overskriftsnummer1\">Kapitel 1</p>\r\n<p class=\"Overskriftsnummer1\">Formål og område</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 2.</span> Loven omfatter arbejde for en arbejdsgiver.</p>\r\n<p class=\"NormalInd\">\r\n   <span class=\"Italic\">Stk. 2.</span> Undtaget er</p>\r\n<p class=\"Liste1\">\r\n   <span class=\"Liste1Nr\">1.</span> arbejde i arbejdsgiverens private husholdning, jf. dog § 59,</p>\r\n<p class=\"Liste1\">\r\n   <span class=\"Liste1Nr\">2.</span> arbejde, der udelukkende udføres af de medlemmer af arbejdsgiverens familie, som hører til hans husstand, jf. dog § 59,</p>\r\n<p class=\"Liste1\">\r\n   <span class=\"Liste1Nr\">3.</span> arbejde, der udføres af militære, og som kan henregnes til egentlig militærtjeneste.</p>\r\n<p>…</p>\r\n<p class=\"Overskriftsnummer1\">Kapitel 5</p>\r\n<p class=\"Overskriftsnummer1\">Arbejdets udførelse</p>\r\n<p class=\"NormalInd\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p>…</p>\r\n<p class=\"Overskriftsnummer1\">Kapitel 13</p>\r\n<p class=\"Overskriftsnummer1\">Arbejdstilsynet</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"NormalInd\">\r\n   <span class=\"Italic\">Stk. 2.</span> <span class=\"Italic\">…</span></p>\r\n<p class=\"Overskriftstekst1\">Kapitel 14</p>\r\n<p class=\"Overskriftstekst1\">Klageadgang</p>\r\n<p class=\"NormalInd\">\r\n   <span class=\"Bold\">§ 81.</span> Klage over en afgørelse truffet af Arbejdstilsynet i henhold til en EU-forordning eller i henhold til denne lov, jf. dog stk. 6, kan indbringes for Arbejdsmiljøklagenævnet inden fire uger efter, at afgørelsen er meddelt den pågældende.</p>\r\n<p>…</p>\r\n<p class=\"Overskriftsnummer1\" style=\"text-align: left;\">Bekendtgørelse nr. 559 af 17. juni 2004 om arbejdets udførelse</p>\r\n<p>…</p>\r\n<p class=\"Overskriftstekst1\">Kapitel 3</p>\r\n<p class=\"Overskriftstekst1\">Arbejdets udførelse</p>\r\n<p class=\"NormalInd\">\r\n   <span class=\"Bold\">§ 13.</span> Ved udførelsen af arbejdet skal det sikres</p>\r\n<p class=\"Liste1\">\r\n   <span class=\"Liste1Nr\">1)</span> at der er truffet effektive foranstaltninger til at forebygge risiko for sammenstyrtning, nedstyrtning, sammenskridning, ulykker hidrørende fra elektrisk strøm, rystelser og lignende,</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/07/2014"
        },
        {
            "displayName": "Accession",
            "displayValue": "W20140950325"
        },
        {
            "displayName": "Entydig dokumentidentifikation",
            "displayValue": "BE005866"
        },
        {
            "displayName": "Dato for indlæggelse",
            "displayValue": "08/07/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9503"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "02/05/2014"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Arbejdsmiljøklagenævnet, j.nr. 2013-6020-61540 og 2014-6111-26558"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}