{
    "id": 109709,
    "title": "1990 BTL 51   BETÆNKNING OVER FORSLAG TIL LOV OM ÆNDRING AF FÆRDSELSLOVEN   (GENERHVERVELSE AF FØRERRET OG KONFISKATION AF MOTORKØRETØJER)    NR L 51 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 51",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 51 </P>  \r\n\r\n<P></P>  \r\n\r\n<P>Betænkning over Forslag til lov om ændring af færdselsloven  \r\n\r\n (Generhvervelse af førerret og konfiskation af motorkøretøjer) <BR>  \r\n\r\n Nr L 51 1990-91, 2. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19910418 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt og i samråd. Nogle af udvalgets spørgsmål og ministerens </P>  \r\n\r\n<P>svar herpå er optrykt som bilag til betænkningen. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Amtsrådsforeningen i Danmark, </P>  \r\n\r\n<P>Danmarks Automobilhandler Forening, </P>  \r\n\r\n<P>Hovedcirklen, </P>  \r\n\r\n<P>Sammenslutningen af Sagesløse Trafik Ofre og </P>  \r\n\r\n<P>E. Wium, Frederiksberg. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse  \r\n\r\n uændret. </I></P>  \r\n\r\n<P> Udvalget bemærker, at spørgsmålet om indførelse af en spærringsordning,  \r\n\r\n dvs. en frakendelse af retten til at være registreret som ejer eller bruger  \r\n\r\n af et motorkøretøj som alternativ eller supplement til konfiskation, har  \r\n\r\n været genstand for nærmere overvejelser i udvalget, bl.a. på baggrund af  \r\n\r\n henvendelse fra Sammenslutningen af Sagesløse Trafik Ofre, SATO. </P>  \r\n\r\n<P>Justitsministeren har oplyst, at flere grunde taler imod gennemførelse af  \r\n\r\n en spærringsordning. En personrelateret spærring vil således være meget let  \r\n\r\n at omgå ved proformaregistreringer. Politiets mulighed for i praksis at sætte  \r\n\r\n ind over for proformaregistreringer vil være begrænset. </P>  \r\n\r\n<P>Dernæst vil en spærringsordning ikke kunne gennemføres i tilfælde, hvor  \r\n\r\n køretøjet er registreret med et selskab som ejer eller bruger. I andre  \r\n\r\n tilfælde kan en spærring udelukke en person fra at stå som ejer af et  \r\n\r\n køretøj, der benyttes af ansatte i vedkommendes virksomhed. En  \r\n\r\n undtagelsesbestemmelse vedrørende dette forhold vil kunne misbruges, bl.a.  \r\n\r\n ved at personligt drevne virksomheder oprettes proforma. </P>  \r\n\r\n<P>Gennemførelse af en ordning, hvorefter en person kan frakendes retten til  \r\n\r\n at være registreret som ejer eller bruger af et motorkøretøj, forudsætter, at  \r\n\r\n den form og fremgangsmåde, som i dag anvendes ved registreringer i Det  \r\n\r\n Centrale Motorregister, skal ændres. Denne ændring kan tænkes foretaget på  \r\n\r\n flere forskellige måder, men uanset hvilken løsning der foretrækkes, vil det  \r\n\r\n forudsætte en forøgelse af politiets ressourcer i form af mere personale og  \r\n\r\n mere edb. </P>  \r\n\r\n<P>Udvalget har bemærket, at justitsministeren har oplyst, at  \r\n\r\n Rigspolitichefen vil blive anmodet om at være opmærksom på muligheden for at  \r\n\r\n etablere en spærringsordning i forbindelse med udarbejdelse af et nyt  \r\n\r\n edb-system. </P>  \r\n\r\n<P>Justitsministeren har tilkendegivet, at han vil være indstillet på inden 2  \r\n\r\n år at afgive en beretning til Retsudvalget om en spærringsordning, således at  \r\n\r\n udvalget kan overveje spørgsmålet nærmere. </P>  \r\n\r\n<P>Udvalget har på det grundlag fundet, at der ikke på nuværende tidspunkt  \r\n\r\n bør etableres en spærringsordning. </P>  \r\n\r\n<P>Justitsministeren har i et svar på et af udvalgets spørgsmål oplyst, at  \r\n\r\n der administrativt kan indføres en ordning, hvorefter der i forbindelse med  \r\n\r\n registrering af ejer/brugerforhold for et motorkøretøj skal afgives en  \r\n\r\n strafsanktioneret skriftlig erklæring om, at vedkommende ikke er fradømt  \r\n\r\n førerretten. </P>  \r\n\r\n<P>Udvalget finder, at der bør indføres en sådan erklæringsordning. </P>  \r\n\r\n<P> <I>Dorte Bennedsen (S) Erling Christensen (S) Lise Hækkerup (S) Frank  \r\n\r\n Jensen (S) Ove Fich (S) Karen Jespersen (S) Ebba Strange (SF)</I> nfmd.  \r\n\r\n<I>Pernille Frahm (SF) Nør Christensen (CD) Grove (KF)</I> fmd. <I>Helge Adam  \r\n\r\n Møller (KF) Inge Dahl-Sørensen (V) Birthe Rønn Hornbech (V) Svend Aage Jensby  \r\n\r\n (V) Tom Behnke (FP) Niels Helveg Petersen (RV) Inger Stilling Pedersen (KRF)  \r\n\r\n</I></P>  \r\n\r\n<P> </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til justitsministeren og dennes svar herpå  \r\n\r\n</P>  \r\n\r\n<P>  <I>Spørgsmål nr. 14: </I></P>  \r\n\r\n<P> &#187;Ministerens kommentar til vedlagte henvendelse fra E. Wium udbedes,  \r\n\r\n jf. bilag 19.&#171; </P>  \r\n\r\n<P> <I>Svar: </I></P>  \r\n\r\n<P> Det forslag til formulering af en bestemmelse om frakendelse af retten  \r\n\r\n til at være registreret som ejer eller bruger af et motorkøretøj, som  \r\n\r\n Sammenslutningen af Sagesløse Trafik Ofre, v. E. Wium, i en henvendelse af  \r\n\r\n 18. marts 1991 har fremsendt til Retsudvalget, rejser isoleret set en række  \r\n\r\n lovtekniske problemer, men forslaget og foreningens udtalelser i øvrigt føjer  \r\n\r\n efter Justitsministeriets opfattelse ikke nye synspunkter til spørgsmålet om  \r\n\r\n indførelse af en spærringsordning. </P>  \r\n\r\n<P>Efter Justitsministeriets opfattelse taler flere grunde på afgørende  \r\n\r\n punkter imod gennemførelse af en spærringsordning. </P>  \r\n\r\n<P>En personrelateret spærring vil for det første være meget let at omgå ved  \r\n\r\n proformaregistreringer f.eks. mellem ægtefæller og bekendte. Gennemføres  \r\n\r\n ordningen, vil det uden tvivl indebære, at der i et ikke ubetydeligt omfang  \r\n\r\n sker proformaregistreringer. </P>  \r\n\r\n<P>Rigspolitichefen har i den forbindelse oplyst, at Det Centrale  \r\n\r\n Motorregister i dag er meget benyttet af politiet i forbindelse med  \r\n\r\n efterforskning af alle former for kriminalitet. For politiets arbejde er det  \r\n\r\n derfor vigtigt, at oplysningerne i Det Centrale Motorregister afspejler  \r\n\r\n virkeligheden, dvs. at de registrerede ejere også er de reelle ejere/brugere.  \r\n\r\n</P>  \r\n\r\n<P>Politiets mulighed for i praksis at sætte ind over for  \r\n\r\n proformaregistreringer vil være meget begrænset. </P>  \r\n\r\n<P>Endvidere er der efter Justitsministeriets opfattelse principielle  \r\n\r\n betænkeligheder - bl.a. af præventiv karakter - ved at indføre en ordning,  \r\n\r\n som let kan omgås. </P>  \r\n\r\n<P>Dernæst vil en spærringsordning ikke kunne gennemføres i alle de mange  \r\n\r\n tilfælde, hvor køretøjet er registreret med et selskab som ejer eller bruger.  \r\n\r\n I andre tilfælde inden for erhvervslivet er virkningen af en spærring, at den  \r\n\r\n udelukker en person fra at stå som ejer af et køretøj, der benyttes af  \r\n\r\n ansatte i vedkommendes virksomhed. En undtagelsesbestemmelse vedrørende dette  \r\n\r\n forhold som foreslået af Rigsadvokaten vil i mange tilfælde kunne misbruges.  \r\n\r\n</P>  \r\n\r\n<P>Et registreringssystem baseret på personer i stedet for køretøjer vil  \r\n\r\n endelig kunne give problemer i relation til registerlovgivningen. Mange  \r\n\r\n registreringer foretages i dag gennem autoforhandlere, og et personbaseret  \r\n\r\n system vil dermed indirekte kunne indebære videregivelse af uvedkommende  \r\n\r\n oplysninger til private. </P>  \r\n\r\n<P>Gennemførelse af en ordning, hvorefter en person kan frakendes retten til  \r\n\r\n at være registreret som ejer eller bruger af et motorkøretøj, forudsætter som  \r\n\r\n tidligere oplyst, at den form og fremgangsmåde, som i dag anvendes ved  \r\n\r\n registreringer i Det Centrale Motorregister, skal ændres. Denne ændring kan  \r\n\r\n tænkes foretaget på flere forskellige måder, men uanset hvilken løsning der  \r\n\r\n foretrækkes, vil det forudsætte en forøgelse af politiets ressourcer i form  \r\n\r\n af mere personale og mere edb. </P>  \r\n\r\n<P>Den omstændighed, at en spærring ikke indebærer nogen mærkbar økonomisk  \r\n\r\n sanktion sammenholdt med den åbenbare mulighed for omgåelse, medfører efter  \r\n\r\n Justitsministeriets opfattelse, at spærringsordningens selvstændige  \r\n\r\n præventive effekt vil være endog meget ringe. Udgifterne ved gennemførelse af  \r\n\r\n en sådan ordning vil derfor ikke stå i rimeligt forhold til den effekt, som  \r\n\r\n ordningen må antages at få. Justitsministeriet må på denne baggrund  \r\n\r\n fastholde, at en spærringsordning ikke på nuværende tidspunkt bør gennemføres  \r\n\r\n hverken som en retsfølge ved enhver ubetinget frakendelse af førerretten  \r\n\r\n eller som alternativ til eller supplement til en konfiskation. Om en  \r\n\r\n spærringsordnings administrative og økonomiske konsekvenser henvises i øvrigt  \r\n\r\n til pkt. 3 i Justitsministeriets skrivelse af 5. april 1991 til Folketingets  \r\n\r\n retsudvalg. </P>  \r\n\r\n<P> <I>Spørgsmål nr. 15: </I></P>  \r\n\r\n<P> &#187;Udvalget udbeder sig ministerens kommentar til henvendelsen af 5.  \r\n\r\n april 1991 fra Amtsrådsforeningen i Danmark, jf. L 51 - bilag 22.&#171; </P>  \r\n\r\n<P> <I>Svar: </I></P>  \r\n\r\n<P> 1. Med hensyn til forslagets eventuelle økonomiske konsekvenser for  \r\n\r\n amterne henvises til Justitsministeriets besvarelse den 18. marts 1991 af  \r\n\r\n Retsudvalgets spørgsmål nr. 13 samt til bemærkningerne i Justitsministeriets  \r\n\r\n skrivelse af 8. april 1991 til udvalget. </P>  \r\n\r\n<P>Det kan i tilknytning hertil oplyses, at forhandlingerne med amterne om  \r\n\r\n eventuel kompensation efter DUT-princippet endnu ikke er afsluttet. </P>  \r\n\r\n<P>2. For så vidt angår de opgaver, som ordningen vil medføre, bemærkes, at  \r\n\r\n Justitsministeriet ikke har modtaget konkrete oplysninger, der kan tyde på,  \r\n\r\n at den gældende udsættelses- og benådningsordning har medført en særlig  \r\n\r\n belastning af det bestående behandlingssystem. </P>  \r\n\r\n<P>3. Justitsministeriet er enig i, at spiritusdømte ikke bør bibringes det  \r\n\r\n indtryk, at de mere frit kan vælge, hvilket offentligt behandlingstilbud de  \r\n\r\n har behov for. Det er i den forbindelse forudsat, at behandlingen i det hele  \r\n\r\n følger de retningslinier, der i øvrigt er gældende i det bestående  \r\n\r\n behandlingssystem. </P>  \r\n\r\n<P>4. Justitsministeriet er enig i, at ordningen kun bør kunne anvendes i  \r\n\r\n relation til lovovertrædere, som reelt har et behandlingsbehov. Der henvises  \r\n\r\n i den forbindelse til, at påbegyndelse af udsættelses- og benådningsordningen  \r\n\r\n forudsætter en nærmere vurdering fra den pågældende tilsynsmyndighed. </P>  \r\n\r\n<P>5. Hvad endelig angår en eventuel udsættelse med den foreslåede udvidelse  \r\n\r\n af den gældende forsøgsordning, bemærkes, at forslaget - som også anført i  \r\n\r\n Justitsministeriets skrivelse af 4. april 1991 til Retsudvalget - kun vil  \r\n\r\n omfatte et meget beskedent antal førerretsfrakendte. Justitsministeriet  \r\n\r\n finder derfor ikke, at forslaget bør afvente en evaluering af den  \r\n\r\n igangværende forsøgsordning. </P>  \r\n\r\n<P>I øvrigt bemærkes, at der i henhold til lovforslagets § 2, stk. 2, skal  \r\n\r\n fremsættes forslag om revision af loven i folketingsåret 1996-97. </P>  \r\n\r\n<P> <I>Spørgsmål nr. 16: </I></P>  \r\n\r\n<P> &#187;Ministeren anmodes om teknisk bistand til udarbejdelse af  \r\n\r\n ændringsforslag </P>  \r\n\r\n<P>a) svarende til indholdet af ændringsforslag formuleret af S.A.T.O., jf.  \r\n\r\n bilag 19 og 21. </P>  \r\n\r\n<P>b) med tilsvarende formål, men i forbindelse med indregistrering af  \r\n\r\n motorkøretøjet.&#171; </P>  \r\n\r\n<P> <I>Svar: </I></P>  \r\n\r\n<P>Ad a) Idet der ønskes et ændringsforslag med et indhold svarende til den  \r\n\r\n af S.A.T.O. formulerede bestemmelse, er det følgende udkast formuleret med  \r\n\r\n udgangspunkt i S.A.T.O.'s forslag, dog med enkelte lovtekniske ændringer.  \r\n\r\n</P>  \r\n\r\n<P> <B>Kapitel 18 a </B></P>  \r\n\r\n<P>  <I>Frakendelse af retten til at være registreret som bruger af et  \r\n\r\n motorkøretøj. </I></P>  \r\n\r\n<P>  <B>§ 133 a.</B> En i Centralregisteret for Motorkøretøjer registreret  \r\n\r\n ejer eller bruger af et motorkøretøj kan frakendes retten til at være  \r\n\r\n registreret som bruger af et motorkøretøj, hvis han har gjort sig skyldig i  \r\n\r\n skadevoldende kørsel i frakendelsestiden. Frakendelsen bortfalder, hvis  \r\n\r\n førerretten generhverves. </P>  \r\n\r\n<P>Lovforslagets kapitel 18 a og § 133 a bliver herefter kapitel 18 b og §  \r\n\r\n 133 b. </P>  \r\n\r\n<P> <B>Bemærkninger til § 133 a </B></P>  \r\n\r\n<P> Bestemmelsen fastsætter, at en person, som i Centralregisteret for  \r\n\r\n Motorkøretøjer er registreret som ejer eller bruger af et motorkøretøj, kan  \r\n\r\n frakendes retten til at være registreret som bruger, hvis han har gjort sig  \r\n\r\n skyldig i skadevoldende kørsel i frakendelsestiden. </P>  \r\n\r\n<P>En sådan spærring i Centralregisteret for Motorkøretøjer forudsætter  \r\n\r\n således, dels at der foreligger skadevoldende kørsel, dels at denne kørsel er  \r\n\r\n foregået på et tidspunkt, hvor skadevolderen var frakendt førerretten. </P>  \r\n\r\n<P> <I>Skadevoldende kørsel </I></P>  \r\n\r\n<P> Kravene til den kørsel, som kan udløse en spærring, er - i modsætning til  \r\n\r\n kørsel, der kan medføre frakendelse af førerretten, jf. færdselslovens §§ 125  \r\n\r\n og 126 - alene beskrevet som skadevoldende kørsel. Efter en rent sproglig  \r\n\r\n fortolkning må begrebet <I>skadevoldende kørsel</I> omfatte kørsel, hvorved  \r\n\r\n der er sket skade på person og/eller ting, men ikke den blotte fremkaldelse  \r\n\r\n af fare for skade. Efter den foreslåede formulering vil spiritus-, promille-  \r\n\r\n og anden hensynsløs kørsel ikke i sig selv kunne udløse en spærring, men kun  \r\n\r\n i kombination med skadeforvoldelse. </P>  \r\n\r\n<P>Efter formuleringen er spærringsordningen en fakultativ retsfølge, der kan  \r\n\r\n - men ikke automatisk skal - ske. Den foreslåede bestemmelse indeholder ikke  \r\n\r\n en nærmere angivelse af, under hvilke omstændigheder retsfølgen tænkes  \r\n\r\n anvendt, herunder, om karakteren af den forvoldte skade har nogen betydning  \r\n\r\n og i givet fald hvilken. Det er ligeledes uafklaret, om skadevolderens  \r\n\r\n subjektive indstilling til kørslen har nogen indflydelse på brugen af  \r\n\r\n spærringssanktionen, sml. f.eks. færdselslovens § 126, stk. 2, nr. 1, om  \r\n\r\n skærpet reaktion ved forsætligt forvoldt skade. </P>  \r\n\r\n<P> <I>Kørsel i frakendelsestiden </I></P>  \r\n\r\n<P> Ud over kravet om skadevoldende kørsler er det en betingelse for en  \r\n\r\n spærring i Centralregisteret for Motorkøretøjer, at den skadevoldende kørsel  \r\n\r\n er foregået på et tidspunkt, hvor skadevolderen var frakendt førerretten.  \r\n\r\n</P>  \r\n\r\n<P>Det fremgår ikke af formuleringen, om spærringsordningen kan anvendes ved  \r\n\r\n såvel betinget som ubetinget frakendelse. Det bør i bestemmelsen præciseres,  \r\n\r\n at spærringsordningen kun kan anvendes ved ubetinget førerretsfrakendelse.  \r\n\r\n</P>  \r\n\r\n<P>Det er efter formuleringen uafklaret, om frakendelsestidens længde og den  \r\n\r\n skadevoldende kørsels tidsmæssige placering i frakendelsestiden - f.eks. i  \r\n\r\n begyndelsen eller i slutningen - skal tillægges nogen vægt ved vurderingen  \r\n\r\n af, om der i den konkrete sag skal ske spærring. </P>  \r\n\r\n<P> <I>Den omfattede personkreds </I></P>  \r\n\r\n<P> Efter bestemmelsens formulering vil alene personer, som på tidspunktet  \r\n\r\n for den skadevoldende kørsel eller eventuelt sagens behandling i retten var  \r\n\r\n registrerede som ejere eller brugere af et motorkøretøj, være omfattet af  \r\n\r\n bestemmelsen. </P>  \r\n\r\n<P>Den førerretsfrakendte, som uden selv at være registreret som ejer eller  \r\n\r\n bruger af en bil i frakendelsestiden gør sig skyldig i skadevoldende kørsel i  \r\n\r\n f.eks. ægtefællens eller en i øvrigt lån, eller lejet bil, vil således ikke  \r\n\r\n være omfattet af spærringsordningen. </P>  \r\n\r\n<P> <I>Frakendelse af retten til at være registreret som bruger </I></P>  \r\n\r\n<P> Begrebet <I>bruger</I> er i færdselslovens § 67, stk. 2, defineret som  \r\n\r\n den, der har varig rådighed over køretøjet. </P>  \r\n\r\n<P>Samme definition er anvendt i bekendtgørelse nr. 179 af 14. marts 1990 om  \r\n\r\n registrering af motorkøretøjer m.v., hvor det af § 7, stk. 3, fremgår, at  \r\n\r\n både ejerens og brugerens navn, CPR-nummer, SE-nummer og adresse skal  \r\n\r\n registreres, når et køretøjs ejer er forskellig fra køretøjets bruger. Det  \r\n\r\n fremgår udtrykkeligt af den foreslåede formulering, at alene retten til at  \r\n\r\n være registreret som <I>bruger</I> skal kunne frakendes. Efter forslaget vil  \r\n\r\n det således være lovligt, at en person efter en spærringsdom får  \r\n\r\n (om)registreret et køretøj med sig selv som ejer og en ægtefælle, slægtning  \r\n\r\n eller bekendt som bruger. </P>  \r\n\r\n<P> <I>Ad b)</I> Det fremgår ikke umiddelbart af spørgsmålet, hvorledes det  \r\n\r\n formål, som er baggrunden for S.A.T.O.'s forslag, tænkes gennemført i  \r\n\r\n forbindelse med indregistrering af motorkøretøjer, men Justitsministeriet har  \r\n\r\n opfattet Retsudvalgets anmodning således, at der spørges om muligheden for at  \r\n\r\n indføre en ordning, hvorefter der i forbindelse med registrering af  \r\n\r\n ejer/brugerforhold for et motorkøretøj skal afgives en strafsanktioneret  \r\n\r\n skriftlig erklæring om, at vedkommende ikke er fradømt førerretten. </P>  \r\n\r\n<P>En sådan ordning vil for så vidt kunne gennemføres administrativt ved en  \r\n\r\n ændring af Justitsministeriets bekendtgørelse om registrering af  \r\n\r\n motorkøretøjer med den virkning, at misbrug af ordningen i form af urigtige  \r\n\r\n erklæringer vil kunne straffes med bøde eller hæfte efter straffelovens §  \r\n\r\n 163. </P>  \r\n\r\n<P>Uden et lovmæssigt krav om, at den, der fradømmes førerret, ikke kan få  \r\n\r\n nyregistreret et motorkøretøj, vil virkningen af denne ordning kunne være, at  \r\n\r\n der herved etableres grundlag for en bedre politimæssig kontrol af, at  \r\n\r\n personer, der er frakendt førerretten, ikke fører motorkøretøj i  \r\n\r\n frakendelsestiden. </P>  \r\n\r\n<P>Ordningen ville således indebære, at politiet kunne få kendskab til, at en  \r\n\r\n person, der i forbindelse med registrering af motorkøretøj erklærer at være  \r\n\r\n frakendt førerretten, desuagtet ønsker at være registreret ejer eller bruger  \r\n\r\n af et køretøj. Herved vil politiet kunne intensivere kontrollen med, at denne  \r\n\r\n gruppe personer ikke selv fører motorkøretøj i frakendelsestiden. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/04/1991"
        },
        {
            "displayName": "Accession",
            "displayValue": "199024K00051"
        },
        {
            "displayName": "Entydig dokumentidentifikation",
            "displayValue": "CL002846"
        },
        {
            "displayName": "Dato for førstegangsindlæggelse",
            "displayValue": "23/04/1991"
        },
        {
            "displayName": "Dato for indlæggelse",
            "displayValue": "23/04/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "51"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}