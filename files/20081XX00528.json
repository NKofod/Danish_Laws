{
    "id": 123700,
    "title": "Skriftlig fremsættelse (26. februar 2009) - L 159",
    "documentTypeId": "380",
    "isSagsforlobPeriodValid": true,
    "shortName": "2008/1 SF.L L 159",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (26. februar 2009)</p>\r\n      <p class=\"Fremsaetter\"><span class=\"Bold\">Justitsministeren</span> (Brian Mikkelsen):</p>\r\n      <p class=\"Tekst2\">\r\n        <div>Herved tillader jeg mig for Folketinget at fremsætte:</div>\r\n      </p>\r\n      <p class=\"ForslagsTitel\">Forslag til lov om ændring af retsplejeloven og udlændingeloven (Videokommunikation ved fristforlængelser og justering af dommernormering)</p>\r\n      <p class=\"ForslagsNummer\">(Lovforslag nr. L 159).</p>\r\n      <p class=\"Tekst2\">\r\n        <div>Formålet med lovforslaget er at give adgang til i videre omfang at anvende telekommunikation med billede (videokommunikation) ved retsmøder om forlængelse af varetægtsfængsling eller andre frihedsberøvende foranstaltninger efter retsplejelovens kapitel 70.</div>\r\n      </p>\r\n      <p class=\"Tekst2\">\r\n        <div>Efter de regler om videokommunikation, der blev vedtaget som led i politi- og domstolsreformen, men som endnu ikke er trådt i kraft, forudsætter sigtedes deltagelse i et retsmøde om fristforlængelse via videokommunikaton, at sigtede samtykker.</div>\r\n      </p>\r\n      <p class=\"Tekst2\">\r\n        <div>Efter lovforslaget vil retten få mulighed for uden sigtedes samtykke at anvende videokommunikation ved retsmøder om fristforlængelse. Sigtede vil dog have krav på at være personligt til stede i retsmøder, hvor retten skal tage stilling til forlængelse af varetægtsfængsling eller isolation ud over de normale tidsmæssige grænser for varetægtsfængsling og isolation. På samme måde vil sigtede have krav på at være personligt til stede, når kæremål skal behandles mundtligt.</div>\r\n      </p>\r\n      <p class=\"Tekst2\">\r\n        <div>Efter lovforslaget skal forsvareren som udgangspunkt deltage i retsmødet på samme sted som sigtede, men retten kan tillade, at forsvareren i stedet møder frem i retten eller deltager via videokommunikation fra et andet sted end sigtede. Retten kan endvidere tillade, at anklageren deltager i et retsmøde om fristforlængelse via videokommunikation, når sigtede ikke deltager i retsmødet eller deltager via videokommunikation.</div>\r\n      </p>\r\n      <p class=\"Tekst2\">\r\n        <div>Den del af lovforslaget, som giver adgang til i videre omfang at anvende videokommunikation ved retsmøder om forlængelse af varetægtsfængsling eller andre frihedsberøvende foranstaltninger efter retsplejelovens kapitel 70, bygger på anbefalinger, som Retsplejerådet fremkom med den 15. december 2008 i en udtalelse om anvendelse af telekommunikation med billede ved retsmøder om forlængelse af varetægtsfængsling.</div>\r\n      </p>\r\n      <p class=\"Tekst2\">\r\n        <div>Justitsministeriet forventer, at anvendelsen af videokommunikation som alternativ til, at sigtede personligt er til stede ved et retsmøde om fristforlængelse, kan spare mange ressourcer, som politiet i dag anvender til at transportere og bevogte varetægtsarrestanter.</div>\r\n      </p>\r\n      <p class=\"Tekst2\">\r\n        <div>Efter Justitsministeriets opfattelse bør reglerne om videokommunikation ved fristeforlængelser også anvendes i forhold til udlændinge, der får forlænget en administrativ frihedsberøvelse efter udlændingelovens § 36, og når der efter udlændingelovens § 37 c skal tages stilling til iværksættelse eller forlængelse af isolation i forbindelse med en sådan frihedsberøvelse. Lovforslaget indeholder derfor et forslag til ændring af §§ 37 og 37 c i udlændingeloven, således at den foreslåede bestemmelse om videokommunikation ved fristforlængelser (ny § 748 b i retsplejeloven) finder tilsvarende anvendelse i retsmøder, hvor der skal tages stilling til forlængelse af en frihedsberøvelse efter udlændingelovens § 37 eller iværksættelse eller forlængelse af en isolation efter udlændingelovens § 37 c.</div>\r\n      </p>\r\n      <p class=\"Tekst2\">\r\n        <div>Justitsministeriet forventer at sætte lovforslagets regler om videokommunikation og de generelle regler om videokommunikation ved domstolene, der blev vedtaget ved politi- og domstolsreformen, i kraft den 1. oktober 2009.</div>\r\n      </p>\r\n      <p class=\"Tekst2\">\r\n        <div>I første omgang vil der blive opsat udstyr ved relevante byretter, arresthuse og politistationer med tilknytning til Syd- og Sønderjyllands Politikreds, hvor man således vil kunne anvende videokommunikation i alle sagstyper med virkning fra reglernes ikrafttræden. Også de byretter og institutioner, der som led i tidligere forsøg med videokommunikation allerede har fået installeret det fornødne udstyr, vil på dette tidspunkt kunne anvende reglerne.</div>\r\n      </p>\r\n      <p class=\"Tekst2\">\r\n        <div>Videokonferenceudstyret vil senere kunne installeres og anvendes i hele landet. Der vil i den forbindelse skulle tages stilling til finansieringen.</div>\r\n      </p>\r\n      <p class=\"Tekst2\">\r\n        <div>Det foreslås endvidere at justere antallet af landsdommerstillinger ved Østre Landsret i lyset af erfaringerne siden politi- og domstolsreformens ikrafttræden, således at det antal landsdommere, der er fastsat i retsplejeloven, nedsættes fra 61 til 59 landsdommere (en præsident og 58 andre dommere). Justeringen vil ske ved de to næste tilfælde af ledighed i en fast landsdommerstilling i Østre Landsret.</div>\r\n      </p>\r\n      <p class=\"Tekst2\">\r\n        <div>Det foreslås endelig at justere det antal af dommere fra den landsdækkende normering, der kan udnævnes ved visse byretter.</div>\r\n      </p>\r\n      <p class=\"Tekst2\">\r\n        <div>Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2008/1 LF 159",
            "stateLabel": "Vedtaget",
            "references": [
                {
                    "shortName": "2008/1 SF.L L 159",
                    "title": "Skriftlig fremsættelse (26. februar 2009) - L 159",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 123700,
                    "eliUri": "/eli/ft/20081XX00528",
                    "externalLink": ""
                },
                {
                    "shortName": "2008/1 LSF 159",
                    "title": "Forslag til Lov om ændring af retsplejeloven og udlændingeloven\\n(Videokommunikation ved fristforlængelser og justering af dommernormering)",
                    "presentationName": "Lovforslag som fremsat",
                    "documentTypeId": 400,
                    "documentId": 123642,
                    "eliUri": "/eli/ft/200812L00159",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/lovforslag/l159/index.htm"
                },
                {
                    "shortName": "2008/1 BTL 159",
                    "title": "Betænkning over  Forslag til lov om ændring af retsplejeloven og udlændingeloven\\n(Videokommunikation ved fristforlængelser og justering af dommernormering)",
                    "presentationName": "Betænkning  over lovforslag",
                    "documentTypeId": 420,
                    "documentId": 124861,
                    "eliUri": "/eli/ft/200814L00739",
                    "externalLink": ""
                },
                {
                    "shortName": "2008/1 LSV 159",
                    "title": "Forslag til Lov om ændring af retsplejeloven og udlændingeloven\\n(Videokommunikation ved fristforlængelser og justering af dommernormering)",
                    "presentationName": "Lovforslag som vedtaget",
                    "documentTypeId": 410,
                    "documentId": 124984,
                    "eliUri": "/eli/ft/200813L00159",
                    "externalLink": ""
                },
                {
                    "shortName": "LOV nr 493 af 12/06/2009",
                    "title": "Lov om ændring af retsplejeloven og udlændingeloven\\n(Videokommunikation ved fristforlængelser og justering af dommernormering)",
                    "presentationName": "Ændringslov",
                    "documentTypeId": 20,
                    "documentId": 125047,
                    "eliUri": "/eli/lta/2009/493",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "27/02/2009"
        },
        {
            "displayName": "Accession",
            "displayValue": "20081XX00528"
        },
        {
            "displayName": "Entydig dokumentidentifikation",
            "displayValue": "AA004743"
        },
        {
            "displayName": "Dato for førstegangsindlæggelse",
            "displayValue": "27/02/2009"
        },
        {
            "displayName": "Dato for indlæggelse",
            "displayValue": "27/02/2009"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 159"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}