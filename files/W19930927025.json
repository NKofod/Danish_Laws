{
    "id": 156909,
    "title": "Ankestyrelsens principafgørelse O-94-93 om handicappet barn - tabt arbejdsfortjeneste - regulering - merudgifter ved forsørgelsen",
    "documentTypeId": "240",
    "isSagsforlobPeriodValid": true,
    "shortName": "KEN nr 9270 af 15/11/1993",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-94-93 om handicappet barn - tabt arbejdsfortjeneste - regulering - merudgifter ved forsørgelsen</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Lønstigning i forbindelse med, at en lærer blev overlærer, kunne ikke bevirke ændring i tilskud til dækning af tabt arbejdsfortjeneste ved pasning af et handicappet barn i hjemmet.</p>\r\n   <p class=\"TekstGenerel\">Regulering af løntilskud kunne således alene ske efter reglerne i Socialministeriets bekendtgørelse af 10. april 1990, § 1.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>05-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 48, stk. 1 og § 48, stk. 3</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning af 3. juli 1987 om hjælp efter bistandslovens § 48 - pkt. 28, pkt. 30</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kvinde havde et svært handicappet barn i hjemmet. Der blev ydet dækning for tabt arbejdsfortjeneste med 2.425,63 kr månedligt, da hun havde nedsat arbejdstid.</p>\r\n<p>Tabt arbejdsfortjeneste ville efter aflønning som overlærer pr. 1. august 1990 udgøre 2.741,50 kr månedlig.</p>\r\n<p>Kommunen meddelte, at tilskuddet til tabt arbejdsfortjeneste fortsat ville udgøre 2.425,63 kr. Ved beregning af tabt arbejdsfortjeneste måtte der ikke tages højde for lønstigninger udover dem der blev fastsat ved overenskomst. Ikke i forhold til den enkelte overenskomst, men i henhold til vejledning og bekendtgørelse fra Socialministeriet ville der hvert år blive foretaget regulering i den tabte arbejdsfortjeneste med en % stigning, p.t. opgivet til 3%.</p>\r\n<p>Kvinden mente, at udbetalingen burde dække det faktiske indtægtstab i forhold til nuværende lønramme og løntrin.</p>\r\n<p>Ankenævnet fandt under hensyn til at hun var blevet overlærer og blev aflønnet som sådan for sin nedsatte arbejdstid, at erstatningen for tabt arbejdsfortjeneste vedrørende de resterende arbejdstimer ligeledes burde beregnes på dette grundlag. Nævnet pålagde derfor kommunen at ændre beregningen for tabt arbejdsfortjeneste i overensstemmelse hermed.</p>\r\n<p>Sagen blev behandlet på principielt møde til afklaring af, om en lønstigning i forbindelse med, at en lærer blev overlærer, kunne bevirke ændringer i tilskud til tabt arbejdsfortjeneste ved pasning af et svært handicappet barn i hjemmet.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte kommunens afgørelse og ophævede derfor anke nævnets afgørelse.</p>\r\n<p>Dette betød dog ikke, at der skulle ske tilbagebetaling af det for meget modtagne tilskud til dækning af tabt arbejdsfortjeneste som følge af ankenævnets afgørelse.</p>\r\n<p>Ankestyrelsen lagde ved afgørelsen vægt på, at der ikke skulle skeændring af det fastsatte tilskud til dækning af tabt arbejdsfortjeneste på grundlag af fremtidige ydelser, pensionsbidrag eller løn stigninger.</p>\r\n<p>Avancementet fra lærer til overlærer måtte betragtes som en lønstig ning.</p>\r\n<p>Derimod skulle det fastsatte tilskud reguleres årligt med den procentsats som beregnes efter reglerne i Socialministeriets bekendt gørelse af 10. april 1990 om regulering m.v. af tilskud til dækning af tabt arbejdsfortjeneste efter bistandslovens § 48, stk. 1, således at tilskuddet fulgte den almindelige lønudvikling på arbejdsmarkedet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19930927025"
        },
        {
            "displayName": "Entydig dokumentidentifikation",
            "displayValue": "BS009699"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9270"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "15/11/1993"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20193-91"
        },
        {
            "displayName": "Stikord",
            "displayValue": "O-94-93"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}