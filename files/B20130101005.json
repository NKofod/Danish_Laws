{
    "id": 158077,
    "title": "Bekendtgørelse om fiskeres ret til pleje og fri rejse m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 1010 af 16/08/2013",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Definitioner og anvendelsesområde</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Pleje</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Fri rejse med underhold</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Særligt om begravelse og ligbrænding</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Betalings- og refusionsregler</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Hensyn til sædvanlig god økonomi</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap7\">Kapitel 7</a>\r\n      </td>\r\n      <td class=\"IndholdsfortegnelseTekst\">Straf</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap8\">Kapitel 8</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om fiskeres ret til pleje og fri rejse m.v.</p>\r\n<p class=\"Indledning2\">I medfør af § 70, § 73, § 73 a, stk. 2, og § 75 i lov om søfarendes ansættelsesforhold m.v., jf. lovbekendtgørelse nr. 742 af 18. juli 2005, som ændret ved lov nr. 493 af 12. maj 2010, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Definitioner og anvendelsesområde</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Følgende definitioner finder anvendelse i denne bekendtgørelse:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> Fisker: Ansat, der gør tjeneste om bord på et fiskeskib, jf. § 1, stk. 1, og § 49 i lov om søfarendes ansættelsesforhold m.v.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> Dansk repræsentation: Enhver dansk diplomatisk eller konsulær repræsentation (ambassade, generalkonsulat, konsulat eller vicekonsulat).</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> Kønssygdom: Syfilis, gonorre, ulcus venereum (blød chanker) og lymfogranuloma inguinale, når disse sygdomme foreligger i smitsom eller anden frisk behandlingskrævende form. Komplikationer, der først fremkommer en længere årrække efter disse sygdomme, såsom sensyfilistiske hjerte- og nervelidelser, omfattes ikke af begrebet.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num4\">4)</span> Underhold: Hospitalsophold, kost og logi samt plejetilsyn, så længe den pågældende er uarbejdsdygtig på grund af sygdom. Godtgørelse for logi ydes kun, når fiskeren af behandlingsmæssige årsager opholder sig uden for hjemstedet. Godtgørelse for kost og logi ydes ikke under hospitalsophold.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num5\">5)</span> Lægehjælp: Lægeundersøgelse med tilhørende ordinationer og behandlinger, herunder lægetilsyn, operationer, røntgen o.l. Endvidere henregnes hertil attest- og receptudfærdigelse m.v. samt transport til og fra læge, hospital eller andet behandlingssted.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num6\">6)</span> Lægemidler: Medicin, bandager, fysiurgisk behandling, for så vidt behandlingen finder sted i tilknytning til læge- eller hospitalsbehandling, men ikke briller, brokbind, krykker, proteser o.l.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num7\">7)</span> Svigagtigt fortiede sygdomme eller lidelser: Sådanne sygdomme eller legemsskader, som en fisker har fortiet ved sin ansættelse, uanset at den pågældende vidste eller burde have vidst, at deres ikke-tilstedeværelse var en forudsætning for ansættelsen.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num8\">8)</span> Selvforskyldt sygdom eller legemsskade: Sådan sygdom eller skade som fiskeren har pådraget sig ved eget uforsvarligt – forsætligt eller groft uagtsomt – forhold. Kønssygdom anses i denne forbindelse ikke som selvforskyldt.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Denne bekendtgørelse finder anvendelse for fiskere.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Pleje</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> En syg eller skade fisker har ret til pleje på de betingelser, der følger af §§ 27, 30 og 49, nr. 16, i lov om søfarendes ansættelsesforhold m.v. Plejen omfatter underhold, lægehjælp og lægemidler, jf. førnævnte lovs § 2, nr. 3-5.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Skibsføreren skal sørge for, at en syg eller skadet fisker om bord eller i land får forsvarlig pleje. Denne pligt er uafhængig af, hvem det påhviler at bære udgifterne ved plejen, jf. bekendtgørelsens kapitel 5.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Behandlingen om bord, mens fiskeskibet er i søen, skal ske i overensstemmelse med forskrifterne i en af Søfartsstyrelsen godkendt lægebog for søfarende samt i tilfælde, hvor det er muligt og af behandlingsmæssige årsager skønnes nødvendigt, med indhentet rådgivning fra Radio Medical.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Ligger skibet i havn, eller er det i sådan nærhed af land, at plejemuligheder i land kan og bør tages i betragtning, afgør skibsføreren under hensyntagen til tilfældets nærmere beskaffenhed og til sømandens ønsker, om plejen fortsat skal ydes om bord, om der bør tilkaldes eller konsulteres læge fra land, eller om hospitalsbehandling – ambulant eller i form af indlæggelse – skal iværksættes.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Er der skibslæge om bord, skal plejen overlades til denne.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Efterlades en syg fisker i udlandet, skal skibsføreren overgive ham til dansk repræsentations forsorg eller, hvis der ikke er dansk repræsentation på stedet, på anden måde skaffe ham forsvarlig pleje og underrette nærmeste danske repræsentation herom. Hvis fiskeren ønsker det, skal skibsføreren underrette hans nærmeste pårørende.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Fri rejse med underhold</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Fiskere har ret til fri rejse efter reglerne i § 8, §§ 11-13, § 14, stk. 1, jf. stk. 3, § 18, stk. 2, § 18 b, stk. 2, § 19, stk. 2, § 19 a, stk. 2, § 30, stk. 3, og § 35 i lov om søfarendes ansættelsesforhold m.v.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Fri rejse omfatter:</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num1\">1)</span> Transport fra det sted, hvor fiskeren opholdt sig, da retten til fri rejse indtrådte, og til bestemmelsesstedet.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num2\">2)</span> Underhold såvel under selve rejsen som under ophold på afgangsstedet i afventen af, at rejse kan arrangeres.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num3\">3)</span> Transport af personlige effekter, men ikke af andre varer erhvervet under rejsen.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Foreligger der ikke særlig aftale om rejsemåden, kan til transportens gennemførelse anvendes ethvert offentligt befordringsmiddel. Der kan dog aftales anden særlig transportmåde. Rejsen bør tilrettelægges således, at den gennemføres hurtigst muligt. Ved tilrettelæggelsen skal der tages hensyn til fiskerens ønsker, hans helbredstilstand og omkostningerne.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Underhold ydes under hensyntagen til de på vedkommende sted herskende leveomkostninger.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Ved fratrædelse for hjemrejse til Danmark efter § 8 i lov om søfarendes ansættelsesforhold m.v. må kravet om hjemrejsen være fremsat samtidig med fiskerens egen opsigelse eller afskedsbegæring.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Fiskeren kan give afkald på sin ret til fri rejse, jf. dog stk. 2. Fiskeren har ikke krav på godtgørelse for den ubenyttede ret.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Fiskeren kan ikke give afkald på sin ret til fri rejse i tilfælde,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num1\">1)</span> hvor rejsen besluttes som led i en syg eller skadet fiskers pleje, og</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num2\">2)</span> hvor rejsens formål er at sende ham til videre pleje på hjemstedet eller forhyringsstedet.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Særligt om begravelse og ligbrænding</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Dør en fisker, mens han er overgivet til en dansk repræsentationens forsorg, jf. denne bekendtgørelses § 5, overtager den danske repræsentation de i bekendtgørelse nr. 829 af 10. december 1990 om ligsyn og begravelse m.v. ved dødsfald til søs nævnte pligter med hensyn til begravelse eller ligbrænding.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Betalings- og refusionsregler</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Udgifterne ved en fiskers pleje afholdes af rederen,</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num1\">1)</span> under tjenesten, jf. stk. 2, eller</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num2\">2)</span> fra tjenestens ophør i indtil 12 uger, dog ikke ud over 2 uger, efter fiskeren er kommet til det land, hvor han har bopæl, jf. dog stk. 2 og 3. Lige med tjenestens ophør stilles det tilfælde, hvor fiskeren efterlades (afmønstres) i havn, uden at tjenesten formelt er bragt til ophør.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Stk. 1 finder ikke anvendelse ved fiskerens svigagtigt fortiede sygdomme eller lidelser eller ved fiskerens selvforskyldte sygdom eller legemsskade. Kønssygdom anses i denne forbindelse ikke som selvforskyldt. Fiskeren afholder udgifterne ved pleje udover de i stk. 1, nr. 2, nævnte frister på henholdsvis 12 eller 2 uger.</p>\r\n<p class=\"Stk2\">\r\n   <span class=\"StkNr\" id=\"Par13_Stk3\">Stk. 3.</span> Staten afholder udgifterne til plejen af en fisker, der lider af kønssygdom eller tuberkulose, i tiden fra tjenestens ophør og indtil udløbet af de i stk. 1, nr. 2, nævnte frister på henholdsvis 12 eller 2 uger.</p>\r\n<p class=\"Stk2\">\r\n   <span class=\"StkNr\" id=\"Par13_Stk4\">Stk. 4.</span> Staten har ikke pligt til at betale for fiskerens pleje efter tjenestens ophør, i det omfang behandlingsudgifterne vil kunne dækkes af en social tryghedsordning eller er sikret i en fremmed sygekasse, sygeforening eller privat forsikringsselskab, men skal forskudsvis afholde udgifterne, indtil udgifterne kan refunderes.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Udgifterne ved fri rejse med underhold afholdes af rederen, når fiskeren fratræder</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num1\">1)</span> uden for hjemlandet efter rederens opsigelse eller udløbet af en tidsbegrænset ansættelsesaftale,</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num2\">2)</span> som følge af rederens konkurs m.v.,</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num3\">3)</span> som følge af rederens ikke lovlige afsked,</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num4\">4)</span> ved afsked eller fratrædelse efter §§ 11, 12, 13 eller 14 i lov om søfarendes ansættelsesforhold m.v.,</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num5\">5)</span> som følge af krigsfare mv., jf. den i nr. 4 nævnte lovs § 18 a og § 18 b,</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num6\">6)</span> som følge af sygdom eller tilskadekomst, der har eller kunne have foranlediget tjenestens ophør, eller</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num7\">7)</span> ved tjenesteforholdets ophør som følge af tabet af skibet.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> For fiskere med bopæl i Danmark refunderer staten halvdelen af udgifterne til fiskerens hjemrejse med underhold ved fratrædelse efter længere tids tjeneste, jf. § 8, stk. 2, i lov om søfarendes ansættelsesforhold m.v.</p>\r\n<p class=\"Stk2\">\r\n   <span class=\"StkNr\" id=\"Par14_Stk3\">Stk. 3.</span> I de tilfælde hvor rederen er en anden end arbejdsgiveren, påhviler forpligtelsen til at afholde udgifterne efter bekendtgørelsens kapitel 2 og 3 tillige rederen.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Fiskeren afholder udgifterne ved egen hjemrejse som følge af svigagtigt fortiede sygdomme eller lidelser, eller selvforskyldt sygdom eller legemsskader. Kønssygdom anses i denne forbindelse ikke som selvforskyldt.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Den ansatte afholder endvidere udgifterne ved egen hjemrejse efter udløbet af de i lovens § 30, stk. 1-3, jf. § 35, nævnte frister på henholdsvis 12 eller 2 uger.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> For fiskere med bopæl i Danmark betaler staten hjemrejseudgifterne til bopælen i Danmark, hvis den ansatte lider af kønssygdom eller af tuberkulose, der har eller kunne have foranlediget tjenestens ophør.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Skibsføreren kan henvende sig til enhver dansk repræsentation med anmodning om bistand til gennemførelse af de pligter, som påhviler ham efter denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Såfremt repræsentationen på rederens vegne træffer nogen af de foranstaltninger, der kræves efter denne bekendtgørelse, skal skibsføreren på forlangende stille sikkerhed for de af repræsentationen afholdte udgifter. Sikkerhedsstillelsen kan bestå i en garantierklæring.</p>\r\n<p class=\"Stk2\">\r\n   <span class=\"StkNr\" id=\"Par17_Stk3\">Stk. 3.</span> De til repræsentationen indbetalte hyrebeløb for en syg eller skadet fisker, der efterlades i udlandet, kan efter omstændighederne tjene som sikkerhed for de udgifter, sømanden selv skal dække.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Hvis rederen ikke inden for en rimelig tid træffer foranstaltninger for fiskerens hjemrejse i henhold til bekendtgørelsens § 6, sikrer Søfartsstyrelsen fiskerens hjemsendelse efter reglerne i § 10 a i lov om søfarendes ansættelsesforhold m.v.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Hensyn til sædvanlig god økonomi</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> I de tilfælde, hvor en foranstaltning efter reglerne i bekendtgørelsens kapitel 2, 3 og 4 iværksættes af en anden end den, der skal afholde udgiften, bør foranstaltningen iværksættes under iagttagelse af sædvanlig god økonomi.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> I de her nævnte tilfælde må den, der foreløbig har måttet afholde udgiften, på sædvanlig måde til brug ved refusionskravets fremsættelse sikre sig fornøden dokumentation.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Straf</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Såfremt højere straf ikke er forskyldt efter § 65, stk. 1 og 2, eller § 66, nr. 1, litra b, i lov om søfarendes ansættelsesforhold m.v. eller anden lovgivning, straffes overtrædelse af bekendtgørelsens § 4, stk. 1 og 2, med bøde.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Stk2\">\r\n   <span class=\"StkNr\" id=\"Par20_Stk3\">Stk. 3.</span> Ved pålæggelse af strafansvar efter stk. 2 anses for personer, som er ansat til at udføre arbejde om bord på skibet af andre end rederen, tillige for at være knyttet til rederen.</p>\r\n<p class=\"Kapitel\" id=\"K8\">\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Bekendtgørelsen træder i kraft den 20. august 2013.</p>\r\n<p class=\"Stk2\">\r\n   <span class=\"StkNr\" id=\"Par21_Stk2\">Stk. 2.</span> Bekendtgørelsen finder anvendelse på sygdomstilfælde eller dødsfald opstået efter ikrafttrædelsen.</p>\r\n<p class=\"Stk2\">\r\n   <span class=\"StkNr\" id=\"Par21_Stk3\">Stk. 3.</span> Bekendtgørelsen finder endvidere anvendelse for hjemrejser, der er påbegyndt efter ikrafttrædelsen.</p><div class=\"Givet\" id=\"Givet\"><p class=\"Givet\" align=\"center\">Søfartsstyrelsen, den 16. august 2013</p><p class=\"Sign1\" align=\"center\">Jan Gabrielsen</p><p class=\"Sign2\" align=\"right\">/ Alexander Milan</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/08/2013"
        },
        {
            "displayName": "Accession",
            "displayValue": "B20130101005"
        },
        {
            "displayName": "Entydig dokumentidentifikation",
            "displayValue": "BP000616"
        },
        {
            "displayName": "Dato for førstegangsindlæggelse",
            "displayValue": "17/08/2013"
        },
        {
            "displayName": "Dato for indlæggelse",
            "displayValue": "17/08/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1010"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "16/08/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Søfartsstyrelsen, j.nr. 2013015137"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}