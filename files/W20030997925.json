{
    "id": 155702,
    "title": "Ankestyrelsens principafgørelse R-11-03 om opholdskommune - handlekommune - tilbagekomst fra udlandet - ferie - indlæggelse på sygehus - genoptræning - midlertidigt ophold - faktisk ophold",
    "documentTypeId": "240",
    "isSagsforlobPeriodValid": true,
    "shortName": "KEN nr 9979 af 05/12/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse R-11-03 om opholdskommune - handlekommune - tilbagekomst fra udlandet - ferie - indlæggelse på sygehus - genoptræning - midlertidigt ophold - faktisk ophold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En kvinde, der boede i udlandet, tog på ferie i Danmark, hvor hun opholdt sig hos en ven i A kommune, hvorfra hun blev indlagt på sygehus i B kommune og derfra på genoptræningsophold på et specialhospital i C kommune. Kvinden opgav under sygehusopholdet boligen i udlandet.</p>\r\n   <p class=\"TekstGenerel\">Under opholdet på sygehuset blev der indgivet ansøgning til A kommune om blandt andet ældrevenlig/handicapvenlig bolig til kvinden.</p>\r\n   <p class=\"TekstGenerel\">Ankestyrelsen fandt efter en konkret vurdering, at A kommune var opholds- og handlekommune for kvinden under sygehusopholdet og ved overflytningen til specialhospitalet.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om retssikkerhed og administration på det sociale område - lovbekendtgørelse nr. 697 af 5. august 2003 - § 9</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 90 af 7. juni 2000 om lov om retssikkerhed og administration på det sociale område - kapitel 5</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En yngre kvinde, der led af sclerose, og som modtog højeste førtidspension, var i 2000 flyttet fra D kommune til udlandet. I begyndelsen af december 2001 tog kvinden på ferie i Danmark, hvor hun opholdt sig hos en bekendt i A kommune. I midten af januar 2002 blev kvinden indlagt på sygehuset i B kommune på grund af en akut forværring af sclerosen. Under opholdet på sygehuset opgav kvinden boligen i udlandet.</p>\r\n<p>I slutningen af januar afgav sygehuset midlertidigt varsel til A kommune om, at kvinden forventedes at være færdigbehandlet samme dag. Samtidig ansøgte sygehuset sammen med kvinden A kommune om ældrevenlig/handicapegnet bolig, genoptræning i kommunalt regi samt venteplads, da kvinden som følge af den helbredsmæssige forværring ikke kunne klare sig alene i udlandet. Sygehuset havde desuden indstillet kvinden til et genoptræningsophold (3-5 uger) på et specialhospital i C kommune, hvortil der var ventetid.</p>\r\n<p>Det fremgik videre af sagen, at en medarbejder fra A kommune umiddelbart inden havde deltaget i et visitationsmøde på sygehuset, hvor det blandt andet blev konkluderet, at kvindens behov mere var en løsning af boligproblemet end behov for træning.</p>\r\n<p>A kommune gav i midten af februar 2002 afslag på en ældrevenlig bolig. Kvinden ansøgte derfor A kommunes boligformidling om en pensionistbolig, hvilket kommunen gav afslag på. A kommune henviste samtidig kvinden til efter retssikkerhedslovens § 9 at rette henvendelse til den kommune, hvor hun nu havde ophold, da A kommune ikke betragtede sig som opholdskommune. Der henvistes blandt andet til, at kvinden i folkeregistret var opført som udvandret til udlandet, og at hun aldrig havde været tilmeldt A kommune, men alene havde haft ophold i forbindelse med ferie.</p>\r\n<p>C kommune - hvor kvinden i slutningen af februar 2002 havde fået midlertidigt ophold på specialhospitalet - var af den opfattelse, at A kommune var opholdskommune, jf. retssikkerhedslovens § 9.</p>\r\n<p>Som følge af uenigheden mellem kommunerne blev sagen indbragt for det sociale nævn, der fandt, at A kommune ikke var opholdskommune for kvinden fra det tidspunkt, hvor hun blev overflyttet til specialhospitalet i C kommune.</p>\r\n<p>C kommune klagede til Ankestyrelsen over nævnets afgørelse under henvisning til, at lovgrundlaget i forhold til opholdskommuneforpligtelsen for borgere, der har haft ophold i udlandet og vender tilbage, er svært gennemskuelige.</p>\r\n<p>C kommune anførte blandt andet i klagen, at opholdet i denne kommune blev foranstaltet uden at kommunen blev orienteret herom, men alene med det formål at give genoptræning i ventetiden til anvist bolig i A kommune. C kommune blev kontaktet, da det i forbindelse med udskrivning viste sig, at A kommune havde fraskrevet sig opholdskommuneforpligtelsen, og C kommune gik efter en faglig vurdering ind i den akutte situation ud fra en faglig betragtning om, at det ikke kunne være rimeligt, at kvinden skulle være \"kastebold\" kommunerne imellem.</p>\r\n<p>I forbindelse med klagen til Ankestyrelsen anførte A kommune blandt andet, at formålet med kvindens ophold i A kommune var et besøg hos en bekendt under ferieopholdet i Danmark, og at det var hendes mening at vende tilbage til bopælen i udlandet. Først under opholdet på sygehuset opgav kvinden den faste bopæl i udlandet, og det var således først fra dette tidspunkt, hun erhvervede fast opholdskommune i Danmark.</p>\r\n<p>Sagen blev behandlet i principielt møde med henblik på afklaring af opholdskommunen for en person, der efter længere tids ophold i udlandet tog ophold hos en ven i A kommune, hvorfra pågældende blev indlagt på hospital i B kommune og derfra på træningsophold i C kommune. Bopælen i udlandet var under hospitalsopholdet opgivet.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt efter en vurdering af de konkrete omstændigheder, at A kommune var opholds- og handlekommune for kvinden ved indlæggelsen på sygehuset i B kommune og ved overflytningen til specialhospitalet i C kommune.</p>\r\n<p>Det betød, at A kommune var opholds- og handlekommune, da sygehuset i slutningen af januar 2002 afgav foreløbigt varsel om, at kvinden var færdigbehandlet, og tillige ved ansøgningen umiddelbart herefter om ældrevenlig/handicapegnet bolig, genoptræning i kommunalt regi samt venteplads indtil en handicapegnet bolig var fundet og den efterfølgende ansøgning om en pensionistbolig. .</p>\r\n<p>Ankestyrelsen ændrede således det sociale nævns afgørelse.</p>\r\n<p>Ankestyrelsen fandt således ikke, at det forhold, at kvinden oprindeligt opholdt sig på ferie i Danmark, kunne tillægges afgørende betydning, da den helbredsmæssige forværring, som medførte indlæggelse på sygehuset, bevirkede en så væsentlig ændring af hendes forhold, at opholdet i Danmark ikke længere kunne betragtes som et midlertidigt ophold.</p>\r\n<p>Det kunne heller ikke tillægges afgørende betydning, at kvinden på grund af særlige omstændigheder ikke ønskede eller havde mulighed for at vende tilbage til den bekendt i A kommune, hvor hun opholdt sig ved indlæggelsen, idet hun havde tilkendegivet, at hun ønskede fortsat at opholde sig i denne kommune.</p>\r\n<p>Ankestyrelsen lagde til grund, at kvinden havde fast bopæl i udlandet, da hun i begyndelsen af december 2001 tog til Danmark på ferie, og at hun opholdt sig hos en bekendt i A kommune, da hun i midten af januar 2002 blev indlagt på sygehuset i B kommune.</p>\r\n<p>Ankestyrelsen lagde desuden til grund, at kvinden var færdigbehandlet i sygehusets regi i slutningen af januar, hvor hun blev henvist til specialhospitalet i C kommune. På grund af ventetid blev kvinden først overflyttet til specialhospitalet i slutningen af februar. Ved udskrivelsen fra specialhospitalet i midten af april blev kvinden midlertidigt indskrevet på en af C kommunes aflastningspladser.</p>\r\n<p>Ankestyrelsen lagde vægt på, at kvinden faktisk havde ophold i A kommune på det tidspunkt, da hun blev indlagt på sygehuset.</p>\r\n<p>Ankestyrelsen lagde desuden vægt på, at kvinden, da hun måtte erkende, at hun på grund af forværringen af hendes helbred ikke - som det oprindeligt var hendes hensigt - kunne vende tilbage til udlandet efter ferieopholdet i Danmark, ansøgte A kommune om ældrevenlig/handicapegnet bolig og efterfølgende om en pensionistbolig, og at hun herved tilkendegav, at hun ønskede at bo i a kommune. Der var således efter Ankestyrelsens opfattelse ikke oplysninger i sagen, der tydede på, at kvinden ønskede at tage ophold i C kommune udover det midlertidige genoptræningsophold.</p>\r\n<p>Ankestyrelsen lagde herefter vægt på ordlyden af retssikkerhedslovens § 9, lovforarbejderne, vejledningen samt hidtidig praksis, hvoraf kunne udledes, at der ved bedømmelsen af hvilken kommune, der var opholds- og handlekommune i den sag som denne, skulle lægges afgørende vægt på den faktiske tilstedeværelse i kommunen sammenholdt med hensigten med opholdet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20030997925"
        },
        {
            "displayName": "Entydig dokumentidentifikation",
            "displayValue": "BS008496"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9979"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "05/12/2003"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3800016-03"
        },
        {
            "displayName": "Stikord",
            "displayValue": "R-11-03"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}