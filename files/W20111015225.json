{
    "id": 153452,
    "title": "Ankestyrelsens principafgørelse 114-11 om hjælpemiddel - høreapparat - udstationering - naturalydelser - EU regler",
    "documentTypeId": "240",
    "isSagsforlobPeriodValid": true,
    "shortName": "KEN nr 10152 af 31/08/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 114-11 om hjælpemiddel - høreapparat - udstationering - naturalydelser - EU regler</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Bevilling af høreapparat var en naturalydelse, der skulle ydes af bopælslandet.</p>\r\n   <p class=\"TekstGenerel\">En person, der var udstationeret i et andet EU-land af den danske stat, var derfor berettiget til hjælp efter bopælslandets regler, når han søgte om hjælp der.</p>\r\n   <p class=\"TekstGenerel\">Hjælp efter serviceloven forudsatte, at personen havde ophold her i landet. Den omstændighed at personen var skattepligtig i Danmark og fortsat havde dansk sygesikringsbevis, ændrede ikke ved, at han faktisk opholdt sig i et andet land.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 81 af 4. februar 2011 - § 2, stk. 1 og § 112, stk. 5</p>\r\n<p>Rådets forordning (EØF) nr. 1408/71 af 14. juni 1971 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet - artikel 19, stk. 1, litra a -</p>\r\n<p>\r\n   <span class=\"Bold\">Note:</span>\r\n</p>\r\n<p>Rådets forordning (EØF) nr. 883/04 af 29. april 2004 indeholder tilsvarende bestemmelser</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">Afgørelse i din sag om refusion af forskellen på hollandsk og dansk tilskud til høreapparat</span>\r\n</p>\r\n<p>Ankestyrelsen har i møde truffet afgørelse i din sag om hvorvidt køb af høreapparat efter servicelovens § 112, stk. 5 er en naturalydelse eller en kontantydelse</p>\r\n<p>Resultatet er</p>\r\n<p>• bevilling af høreapparat er en naturalydelse</p>\r\n<p>Det betyder, at du ikke er berettiget til hjælp efter de danske regler, når du ansøgte under ophold i Holland.</p>\r\n<p>Vi er således kommet til samme resultat som Det Sociale Nævn i Statsforvaltningen Y.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Det er en betingelse for at få hjælp efter serviceloven, at ansøger har lovligt ophold i Danmark.</p>\r\n<p>Du opfylder ikke betingelsen, fordi du opholdt dig i et andet EU-land, da du søgte om dækning af udgifter til høreapparat.</p>\r\n<p>Da du er udstationeret af en dansk statsinstitution, er du efter artikel 19, stk. 1 litra a, i EF-forordning 1408/71 omfattet af de danske regler om social sikring, dvs. du er berettiget til naturalydelser i dit bopælsland og kontantydelser (f.eks. pension) arbejdsgivers land, dvs. Danmark.</p>\r\n<p>Ved naturalydelser forstås ydelser, der er bestemt til levering, rådighedstillelse, direkte betaling eller refusion af udgifter til lægebehandling og produkter og tjenesteydelser i forbindelse med denne behandling.</p>\r\n<p>Vi har lagt vægt på også et kontant tilskud til høreapparat efter § 112, stk. 5 må anses for en naturalydelse, idet tilskuddet forudsætter, at der efter ansøgning og bevilling fra kommunen er anskaffet et høreapparat fra godkendt leverandør.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Du har oplyst, at du har dokumenteret dit behov for høreapparat og at afslaget alene ses at være begrundet i manglende opfyldelse af proceskrav. Du mener der er flere uklarheder i forhold til den sociale dækning for udstationerede.</p>\r\n<p>Vi bemærker, at en mere generel vejledning om udstationeredes situation vil kunne fås ved henvendelse til Pensionsstyrelsen.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da nævnets traf afgørelse i sagen</p>\r\n<p>• nævnets afgørelse af 27. maj 2010</p>\r\n<p>• Klagen til Ankestyrelsen af 3. juni 2010</p>\r\n<p>• nævnets genvurdering</p>\r\n<p>Det fremgår af sagen, at du under din udstationering i et andet EU-land har fået behov for høreapparat, og at det blev anskaffet efter de hollandske regler.</p>\r\n<p>Du søgte efterfølgende om tilskud efter serviceloven og henviste til, at du var udstationeret af Forsvaret og havde ”høj vejkode”, dansk sygesikringsbevis og var skattepligtig i Danmark.</p>\r\n<p>A Kommune traf 5. august 2009 afgørelse om, at du ikke var berettiget til støtte efter de danske regler.</p>\r\n<p>Nævnet tiltrådte kommunens afgørelse.</p>\r\n<p>Nævnet har begrundet afgørelsen med, at du har ret til naturalydelser fra bopælslandet, dvs. det andet EU-land.</p>\r\n<p>Du har klaget over nævnets afgørelse.</p>\r\n<p>I klagen til Ankestyrelsen er det anført, at du har dokumenteret dit behov for høreapparat og at afslaget alene ses at være begrundet i manglende opfyldelse af proceskrav. Du mener der er flere uklarheder i forhold til den sociale dækning for udstationerede. Du mener endvidere der synes at være uoverensstemmelse mellem kommunens og nævnets afgørelser.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 1. august 2019, da der er kommet nye regler på området.\r\n\r\n"
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111015225"
        },
        {
            "displayName": "Entydig dokumentidentifikation",
            "displayValue": "BS006254"
        },
        {
            "displayName": "Dato for indlæggelse",
            "displayValue": "02/08/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10152"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "31/08/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3500530-10"
        },
        {
            "displayName": "Stikord",
            "displayValue": "114-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}