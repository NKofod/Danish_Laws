{
    "id": 117237,
    "title": "Bekendtgørelse om ændring af bekendtgørelse om beredskab m.v. i medfør af offshoresikkerhedsloven",
    "documentTypeId": "80",
    "isSagsforlobPeriodValid": true,
    "shortName": "BEK nr 359 af 13/05/2008",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om beredskab m.v. i medfør af offshoresikkerhedsloven</p>\r\n      <p class=\"CentreretParagraf\">§ 1</p>\r\n      <p class=\"Tekst2\">I bekendtgørelse nr. 688 af 22. juni 2006 om beredskab m.v. i medfør af offshoresikkerhedsloven, som ændret ved bekendtgørelse nr. 1359 af 11. december 2006 og bekendtgørelse nr. 1187 af 9. oktober 2007, foretages følgende ændringer:</p>\r\n      <p class=\"AendringMedNummer\"><span class=\"AendringNr\">1.</span> <span class=\"Italic\">§ 18</span> affattes således: </p>\r\n      <p class=\"Paragraf\"><span class=\"ParagrafNr\">»§ 18.</span> Alle ombordværende på et offshoreanlæg skal have gennemgået et grundlæggende sikkerhedskursus med undervisning inden for førstehjælp, brandslukning, helikoptertransport, helikopterevakuering, søredning og personlig sikkerhed, jf. dog § 19.</p>\r\n      <p class=\"Stk2\"><span class=\"StkNr\">Stk. 2.</span> Ved gennemførelse af et sikkerhedskursus efter stk. 1 skal følgende kvalifikationer opnås:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Førstehjælp: Kursusdeltageren skal opnå sådanne færdigheder, at vedkommende vil være i stand til umiddelbart at yde førstehjælp ved ulykker og pludselige sygdomme.</p>\r\n          <p class=\"Liste1\"><span class=\"Liste1Nr\">2)</span> Brandslukning: Kursusdeltageren skal opnå kendskab til forebyggelse og bekæmpelse af brand og kunne udvise ansvarlig adfærd ved omgang med åben ild og brandfarlige stoffer. Endvidere skal kursusdeltageren have kendskab til almindeligt forekommende brandbekæmpelsesudstyr på offshoreanlæg, kunne anvende transportable brandslukkere samt have forståelse vedrørende brandruller på offshoreanlæg.</p>\r\n          <p class=\"Liste1\"><span class=\"Liste1Nr\">3)</span> Helikoptertransport: Kursusdeltageren skal have kendskab til de sikkerhedsmæssige forhold ved helikoptertransport, herunder nødprocedurer og nødudrustning.</p>\r\n          <p class=\"Liste1\"><span class=\"Liste1Nr\">4)</span> Helikopterevakuering: Kursusdeltageren skal have kendskab til og gennemføre øvelser i evakuering fra helikopter, herunder evakuering under vandet.</p>\r\n          <p class=\"Liste1\"><span class=\"Liste1Nr\">5)</span> Søredning: Kursusdeltageren skal have kendskab til mønstringsruller og øvelser på offshoreanlæg, praktisk brug af såvel offshoreanlæggets redningsmidler som personlige redningsmidler og overlevelsesteknikker.</p>\r\n          <p class=\"Liste1\"><span class=\"Liste1Nr\">6)</span> Personlig sikkerhed: Kursusdeltageren skal have forståelse for de almene sikkerhedsmæssige forhold på offshoreanlæg. Endvidere skal kursusdeltageren have forståelse for brugen af personlige værnemidler og kunne anvende disse værnemidler korrekt.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Et kursus efter stk. 1 skal være gennemgået inden for de sidste fire år forud for, at en person første gang påbegynder tjeneste på et offshoreanlæg.«</p>\r\n      <p class=\"AendringMedNummer\"><span class=\"AendringNr\">2.</span> <span class=\"Italic\">§ 19</span> affattes således: </p>\r\n      <p class=\"Paragraf\"><span class=\"ParagrafNr\">»§ 19.</span> Den driftsansvarlige virksomhed kan fravige § 18, stk. 1, i tilfælde af uforudsete situationer, der kræver hurtig tilstedeværelse af ekspertbistand, samt i ganske særlige situationer, hvor et pludseligt opstået behov for ekstra arbejdskraft på offshoreanlægget har været umuligt at forudse.</p>\r\n      <p class=\"Stk2\"><span class=\"StkNr\">Stk. 2.</span> Den driftsansvarlige virksomhed kan tillige fravige § 18, stk. 1, for personer, der er på engangsbesøg af højest én dags varighed.</p>\r\n      <p class=\"Stk2\"><span class=\"StkNr\">Stk. 3.</span> Den driftsansvarlige virksomhed kan herudover fravige § 18, stk. 1, for helikopterbesætninger, når disse personer på anden vis har opnået en viden, der kan sidestilles med den viden, der opnås ved deltagelse i et sikkerhedskursus efter § 18.</p>\r\n      <p class=\"Stk2\"><span class=\"StkNr\">Stk. 4.</span> Personer omfattet af stk. 1-3 skal ved ankomst til offshoreanlægget modtage en grundig sikkerhedsinstruktion, herunder oplysning om, hvordan de skal forholde sig i alarmsituationer.«</p>\r\n      <p class=\"CentreretParagraf\">§ 2</p>\r\n      <p class=\"Stk2\"><span class=\"StkNr\"></span> Bekendtgørelsen træder i kraft den 1. juli 2008.</p>\r\n      <p class=\"Stk2\"><span class=\"StkNr\">Stk. 2.</span> Kurser, som er bestået før den 1. juli 2008, bevarer deres gyldighed indtil de skal fornys.</p>\r\n      <p class=\"Stk2\"><span class=\"StkNr\">Stk. 3.</span> Den driftsansvarlige virksomhed kan indtil den 1. juli 2012 fravige kravet om gennemførelse af øvelsesforløbet i helikopterevakuering, jf. § 18, stk. 2, nr. 4, i ganske særlige tilfælde, hvor personer, der er beskæftiget med arbejde på offshoreanlæg den 1. juli 2008, ikke har været i stand til at gennemføre hele øvelsesforløbet af helbredsmæssige årsager. Den helbredsmæssige årsag skal dokumenteres ved en lægeerklæring.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Energistyrelsen, den 13. maj 2008</I></P><P CLASS=SIGN1 ALIGN=\"CENTER\">Ib Larsen</P><P CLASS=SIGN2 ALIGN=\"RIGHT\">/ Henrik Andersen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/05/2008"
        },
        {
            "displayName": "Accession",
            "displayValue": "B20080035905"
        },
        {
            "displayName": "Entydig dokumentidentifikation",
            "displayValue": "BJ000076"
        },
        {
            "displayName": "Dato for førstegangsindlæggelse",
            "displayValue": "20/05/2008"
        },
        {
            "displayName": "Dato for indlæggelse",
            "displayValue": "20/05/2008"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "359"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "13/05/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima- og Energimin.,<br />Energistyrelsen, j.nr. 016001/16020-0006"
        },
        {
            "displayName": "Stikord",
            "displayValue": "HUET"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}