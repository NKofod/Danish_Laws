{
    "id": 40085,
    "title": "Omlægning af privat fællesvej omkostninger ",
    "documentTypeId": "240",
    "isSagsforlobPeriodValid": false,
    "shortName": "KEN nr 17701 af 06/08/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I forbindelse med anmodning om vejomlægning nedlagde to lodsejere  \r\n\r\n påstand om, at der ikke blev givet tilladelse til omlægningen på grund af de  \r\n\r\n færdselsmæssige ulemper, omlægningen ville medføre for kørsel med  \r\n\r\n landbrugsmaskiner samt lastbiler. Vejen ønskedes omlagt af sikkerhedsmæssige  \r\n\r\n årsager, idet vejen forløb mellem en lodsejers bygninger.  \r\n\r\n Overtaksationskommissionen fandt, at der ved den påtænkte omlægning af vejen  \r\n\r\n blev etableret et fornødent alternativ til den strækning af vejen mellem  \r\n\r\n bygningerne, der skulle nedlægges. De to lodsejeres protest mod  \r\n\r\n vejomlægningen blev herefter ikke taget til følge og taksationskommissionens  \r\n\r\n kendelse blev herefter stadfæstet. </I> </P>  \r\n\r\n<P> <I>Med hensyn til sagens omkostninger ændredes taksationskommissionens  \r\n\r\n kendelse således, at de to ankende lodsejere hver burde udrede 5000 kr. af  \r\n\r\n kommunens udgifter til sagens behandling. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Omlægning af privat fællesvej omkostninger </H1>  \r\n\r\n</center>\r\n\r\n<P></P>  \r\n\r\n<P>År 1990, den 6. august, blev af Overtaksationskommissionen for Århus  \r\n\r\n amtsrådskreds og en del af Ringkøbing amtsrådskreds </P>  \r\n\r\n<P>i sag 3, lb.nr. 3/1990 </P>  \r\n\r\n<P> Klara Pedersen, </P>  \r\n\r\n<P> Kærvej 40, </P>  \r\n\r\n<P> Uggelhuse, og </P>  \r\n\r\n<P> Tage Helles, </P>  \r\n\r\n<P> Kastrupvej 17, </P>  \r\n\r\n<P> Langkastrup, </P>  \r\n\r\n<P>påanket kendelse om omlægning af privat fællesvej over matr.nr. 42 a  \r\n\r\n af Langkastrup by, Virring </P>  \r\n\r\n<P>afsagt sålydende </P>  \r\n\r\n<P>k e n d e l s e: </P>  \r\n\r\n<P>Den af vejtaksationskommissionen for Århus amtsrådskreds I (nord) den 9.  \r\n\r\n marts 1990 afsagte kendelse, hvorved en af Klara Pedersen, Kærvej  \r\n\r\n 40, Uggelhuse, og Tage Helles, Langkastrup, som ejer af henholdsvis  \r\n\r\n ejendommen matr.nr. 1 e af Langkastrup by, Virring, og af ejendommen matr.nr.  \r\n\r\n 5 a af Langkastrup by, Virring, fremsat protest mod Sønderhald kommunes  \r\n\r\n beslutning af 9. august 1988 om omlægnig af den over ejendommen matr.nr. 42  \r\n\r\n a, Langkastrup by, Virring, førende private fællesvej ikke er blevet taget  \r\n\r\n til følge, er alene påanket af Klara Pedersen og Tage Helles. </P>  \r\n\r\n<P>Efter at parterne har haft lejlighed til at redegøre for deres  \r\n\r\n standpunkter i skriftlige indlæg, har Overtaksationskommissionen den 6.  \r\n\r\n august 1990 foretaget besigtigelse af forholdene på stedet og afholdt møde  \r\n\r\n med parterne, der herunder har kunnet nedlægge deres endelige påstande og  \r\n\r\n nærmere begrunde disse. </P>  \r\n\r\n<P>Lodsejerne, der har været repræsenteret ved advokat, har gentaget deres  \r\n\r\n påstand for taksationskommissionen, hvorefter der ikke gives tilladelse til  \r\n\r\n omlægning af den private fællesvej som sket ved Sønderhald kommunes  \r\n\r\n beslutning af 9. august 1988, medens påstanden om tilkendelse af erstatning  \r\n\r\n for omlægning af vejen nu er frafaldet. </P>  \r\n\r\n<P>Kommunen har principalt påstået sagen afvist og subsidiært påstået den  \r\n\r\n indankede kendelse stadfæstet dog således, at det i henhold til  \r\n\r\n privatvejslovens § 55 pålægges lodsejerne at udrede omkostningerne ved sagens  \r\n\r\n behandling for såvel Taksationskommissionen som Overtaksationskommissionen,  \r\n\r\n idet det efter kommunens opfattelse ikke har været rimeligt at kræve sagen  \r\n\r\n forelagt for taksationsmyndighederne. I denne forbindelse er det oplyst, at  \r\n\r\n vejbestyrelsens udgifter i forbindelse med sagens behandling i første instans  \r\n\r\n har udgjort 13.844,28 kr. </P>  \r\n\r\n<P>Til støtte for deres påstand har lodsejerne anført, </P>  \r\n\r\n<P> at den private fællesvej har haft sit nuværende forløb i mands minde,  \r\n\r\n</P>  \r\n\r\n<P> at der efter det oplyste ikke på noget tidspunkt er indtruffet ulykker,  \r\n\r\n eller er opstået fare for dette, </P>  \r\n\r\n<P> at den nuværende vej mellem bygningerne er rigelig bred til, at to  \r\n\r\n køretøjer kan passere hinanden, </P>  \r\n\r\n<P> at vejen i vidt omfang benyttes af mejetærskere, landbrugsmaskiner samt  \r\n\r\n store lastvogne i form af kalkvogne med anhænger, renovationsvogne m.v., og  \r\n\r\n at det vil blive vanskeligt, navnligt for så vidt angår sidste kategori, at  \r\n\r\n komme rundt i det sving, der nu opstår i forbindelse med vejomlægningen, </P>  \r\n\r\n<P> at en omlægning af vejen som foreslået til 4,5 m ikke kan anses for  \r\n\r\n tilstrækkelig bred, </P>  \r\n\r\n<P> at en omlægning af vejen således vil indebære en betydelig større risiko  \r\n\r\n for uheld henset til den dårlige oversigt, der vil være tillige med, at der  \r\n\r\n vil fremkomme et meget skarpt og svært passabelt sving, </P>  \r\n\r\n<P> at den omlagte vej kommer til at forløbe over et lavtliggende område, der  \r\n\r\n nødvendiggør en forstærkning af vejen, og </P>  \r\n\r\n<P> at lodsejernes hidtidige overkørsel fra Kærvej ikke længere kan benyttes.  \r\n\r\n</P>  \r\n\r\n<P>Til støtte for sin påstand har kommunen anført, </P>  \r\n\r\n<P> at den omhandlede private fællesvej for så vidt angår det pågældende  \r\n\r\n vejstykke, der forlægges, ikke er eneste adgangsvej til nogen ejendom eller  \r\n\r\n lodder af en sådan, og </P>  \r\n\r\n<P> at det pågældende vejstykke, som forlægges, ikke er af vigtighed for  \r\n\r\n nogen ejendom med vejret til den private fællesvej. </P>  \r\n\r\n<P>Det fremgår af sagens oplysninger, </P>  \r\n\r\n<P> at den pågældende private fællesvej er afskåret fra kommunevej nr.  \r\n\r\n 9, Kærvej, ved jernbanelinien Randers-Ryomgård, men udmunder i nævnte  \r\n\r\n kommunevej i øst ved ejendommen matr.nr. 90 af Langkastrup by, Uggelhuse, og  \r\n\r\n i vest ved ejendommen matr.nr. 2 l sammesteds, </P>  \r\n\r\n<P> at vejens længde i alt andrager 510 m, </P>  \r\n\r\n<P> at Klara Pedersens ejendom matr.nr. 1 e er en nedlagt landbrugsejendom,  \r\n\r\n der anvendes til beboelse med tilhørende have og et græsbevokset engareal,  \r\n\r\n medens den lod af Tage Helles' ejendom matr.nr. 5 a, der er beliggende ved  \r\n\r\n vejen, er på 2,4 ha, og at lodden for tiden er udlagt til vedvarende græs,  \r\n\r\n samt </P>  \r\n\r\n<P> at omlægningen af vejen kun berører adgangen til de to lodsejeres  \r\n\r\n ejendomme østfra, medens den eksisterende adgang til ejendommen vestfra  \r\n\r\n opretholdes uændret. </P>  \r\n\r\n<P>Efter det ved besigtigelsen konstaterede, oplysningerne om den påtænkte  \r\n\r\n forlægning af vejen og oplysningerne om de to ankende lodsejeres brug af  \r\n\r\n vejen, finder Overtaksationskommissionen, at der ved den påtænkte omlægning  \r\n\r\n af vejen etableres et fornødent alternativ til den strækning af vejen mellem  \r\n\r\n bygningerne, der nedlægges. </P>  \r\n\r\n<P>Overtaksationskommissionen kan herefter tiltræde, at de ankende lodsejeres  \r\n\r\n protest mod vejomlægningen ikke er taget til følge. </P>  \r\n\r\n<P>Efter sagens karakter findes de to ankende lodsejere hver at burde dække  \r\n\r\n en del af kommunens udgifter til sagens behandling som nedenfor bestemt. </P>  \r\n\r\n<P>This bestemmes: </P>  \r\n\r\n<P>Den indankede kendelse stadfæstes. </P>  \r\n\r\n<P>I sagsomkostninger betaler de ankende lodsejere, Klara Pedersen, Kærvej  \r\n\r\n 40, Uggelhuse, og Tage Helles, Kastrupvej 17, Langkastrup, hver 5.000 kr.  \r\n\r\n inden 14 dage til Sønderhald kommune </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19901770125"
        },
        {
            "displayName": "Entydig dokumentidentifikation",
            "displayValue": "CA008022"
        },
        {
            "displayName": "Dato for indlæggelse",
            "displayValue": "08/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17701"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "06/08/1990"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}