{
    "id": 39422,
    "title": "Uddannelsesstøtte til udlænding - dansk ægtefælle - udstationering ",
    "documentTypeId": "240",
    "isSagsforlobPeriodValid": false,
    "shortName": "KEN nr 60543 af 23/01/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Støttebetingelserne blev anset for opfyldt af udenlandsk statsborger,  \r\n\r\n der boede sammen med sin danske ægtefælle under dennes udstationering i  \r\n\r\n udlandet, selv om hun herved blev forhindret i at opfylde SU-styrelsens krav  \r\n\r\n om mindst 4 års ophold i Danmark, for at det kan anerkendes, at der  \r\n\r\n foreligger ganske særlige tilknytningsforhold til dette land, jf. § 9, nr. 2,  \r\n\r\n i bekendtgørelsen om uddannelsesstøtte </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uddannelsesstøtte til udlænding - dansk  \r\n\r\n ægtefælle - udstationering </H1>  \r\n\r\n<P></P>  \r\n\r\n<P>Ankenævnets brev af 23. januar 1990: </P>  \r\n\r\n<P>I et brev modtaget i ankenævnet den 28. august 1989 har De klaget over, at  \r\n\r\n Styrelsen for Statens Uddannelsesstøtte ikke har villet dispensere fra kravet  \r\n\r\n om dansk statsborgerskab, så De kan få uddannelsesstøtte, medens De i 1989/90  \r\n\r\n gennemgår efg-basisåret. </P>  \r\n\r\n<P>Styrelsen har begrundet sit afslag med, at De ikke umiddelbart før  \r\n\r\n ansøgningstidspunktet har haft ophold i Danmark i 2 år med mindst halvtids  \r\n\r\n erhvervsarbejde, og at Deres forholdsvis korte ophold i Danmark og ægteskab  \r\n\r\n med en dansk statsborger ikke giver Dem de ganske særlige  \r\n\r\n tilknytningsforhold, som kræves for at opnå en dispensation. </P>  \r\n\r\n<P>I Deres klage henviser De til, at De i 1984 flyttede sammen med Deres  \r\n\r\n mand, der på det tidspunkt arbejdede for Danida i udlandet. I 1985 blev De  \r\n\r\n gift. I 1986 var De på et 4-måneders kursus i dansk i Danmark, og den 27. maj  \r\n\r\n 1987 bosatte De og Deres mand Dem her i landet. Fra sommeren 1987 til  \r\n\r\n sommeren 1989 har De fulgt danskundervisning og taget 9. klasse-undervisning  \r\n\r\n på et voksenuddannelsescenter. Samtidig har De passet Deres fælles barn, der  \r\n\r\n nu er 7 år. </P>  \r\n\r\n<P>De mener, at De således har gjort alt for at integrere Dem i det danske  \r\n\r\n samfund, og Deres nu påbegyndte efg-uddannelse er et yderligere skridt i  \r\n\r\n denne retning. </P>  \r\n\r\n<P>SU-styrelsen har ikke haft bemærkninger til Deres klage, men fastholder  \r\n\r\n afslaget af 3. august 1989. </P>  \r\n\r\n<P>Ankenævnet finder, at der under de foreliggende omstændigheder er skabt et  \r\n\r\n ganske særligt tilknytningsforhold til Danmark, og at der derfor er grundlag  \r\n\r\n for at give Dem uddannelsesstøtte på lige fod med danske statsborgere fra 1.  \r\n\r\n august 1989. </P>  \r\n\r\n<P>Nævnet har herved lagt vægt på, at De har været gift med Deres mand i ca.  \r\n\r\n 4 år og har et barn med ham, og at De på grund af Deres mands ansættelse i  \r\n\r\n Danida med heraf følgende udstationering i udlandet har været udelukket fra  \r\n\r\n at opholde Dem i Danmark i de første 2 år af ægteskabet. Efter ankenævnets  \r\n\r\n opfattelse bør Deres mands officielle udstationering ikke komme Dem til skade  \r\n\r\n ved tildelingen af uddannelsesstøtte til en uddannelse i Danmark. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19906054325"
        },
        {
            "displayName": "Entydig dokumentidentifikation",
            "displayValue": "CA007357"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60543"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "23/01/1990"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "563/89"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}