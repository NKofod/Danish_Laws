{
    "id": 164022,
    "title": "Bekendtgørelse om Fonden for Velfærdsteknologi",
    "documentTypeId": "60",
    "isSagsforlobPeriodValid": true,
    "shortName": "BEK nr 832 af 18/06/2014",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om Fonden for Velfærdsteknologi</p>\r\n<p class=\"Indledning2\">I medfør af tekstanmærkning nr. 112 til § 7 i finansloven for finansåret 2014 fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Formål</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Fonden for Velfærdsteknologi har til formål at fremme national udbredelse af digitale og velfærdsteknologiske løsninger, der øger produktiviteten i den offentlige service, reducerer ressourceforbruget, understøtter kvalitet og har fokus på at øge borgernes selvhjulpenhed. Fondens midler skal således medgå til finansiering af statslige udgifter i forbindelse med gennemførelsen af Strategi for digital velfærd 2013-2020.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Organisation</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> Finansministeren kan træffe afgørelse om ydelse af tilskud fra Fonden for Velfærdsteknologi til offentlige myndigheder mv. på baggrund af indstilling fra Styregruppen for digital velfærd og i overensstemmelse med reglerne i denne bekendtgørelse, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> I det omfang det følger af finanslov eller anden bevillingslov, at en anden minister kan yde tilskud fra Fonden for Velfærdsteknologi, udøves den i stk. 1 nævnte kompetence af den pågældende minister. I sådanne tilfælde skal den pågældende minister underrette finansministeren om initiativerne, der modtager tilskud, herunder løbende indsende nærmere oplysninger herom til Fonden for Velfærdsteknologi.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Finansministeren kan træffe afgørelse om overførsel af bevilling fra Fonden for Velfærdsteknologi til offentlige myndigheder mv. på baggrund af indstilling fra Styregruppen for digital velfærd og i overensstemmelse med reglerne i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Finansministeren stiller sekretariatsbistand til rådighed for Fonden for Velfærdsteknologi.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Modtagerkreds for tilskud</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3.</span> Tilskud kan ydes som tilsagn til følgende offentlige myndigheder mv.:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> Offentlige myndigheder mv., der er omfattet af forvaltningsloven og offentlighedsloven, samt domstolene.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> Selvejende institutioner mv., hvis driftsbudget er optaget på finanslov eller anden bevillingslov.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> Institutioner, foreninger, fonde mv., hvis udgifter eller regnskabsmæssige underskud dækkes ved statstilskud eller ved bidrag, afgift eller anden indtægt i henhold til lov.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num4\">4)</span> Institutioner, foreninger, fonde mv., som modtager kapitalindskud, tilskud, lån, garanti eller anden støtte fra staten eller en institution mv., der er omfattet af nr. 3, hvis kapitalindskuddet mv. har væsentlig betydning for modtageren.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num5\">5)</span> Selvejende institutioner mv., som en kommune eller region har indgået driftsoverenskomst med.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num6\">6)</span> KL samt Danske Regioner med henblik på gennemførelse af konkrete initiativer i Strategi for digital velfærd.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Tilskudsmodtager kan samarbejde med andre offentlige myndigheder mv. og private aktører med henblik på at gennemføre et projekt, der modtager tilskud fra Fonden for Velfærdsteknologi.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Vilkår for ydelse af tilskud</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4\">§ 4.</span> Statslige myndigheder er ikke omfattet af denne bekendtgørelses §§ 5-11 samt §§ 15-19. For statslige myndigheder sker evt. ydelse af tilskud i henhold til de statslige revisions- og bevillingsretlige regler.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Hvis tilskudsmodtager er omfattet af statslig revision, skal den regnskabsansvarlige hos tilskudsmodtager erklære sig om, at det endelige regnskab er korrekt, jf. § 4, stk. 1, i revisionsinstruks for revision af regnskaber for projekttilskud ydet fra Fonden for Velfærdsteknologi.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5\">§ 5.</span> Finansministeren fastsætter de nærmere retningslinjer for ydelse af tilskud, indkaldelse af ansøgninger og krav til sådanne ansøgninger. Retningslinjer mv. offentliggøres på www.digst.dk.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Ydelse af tilskud</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6\">§ 6.</span> Tilskud kan ydes til gennemførelse af analyseinitiativer, herunder udarbejdelse af business cases mv., modnings- og storskalaprojekter samt implementerings- og it-infrastrukturprojekter i overensstemmelse med Fonden for Velfærdsteknologis formål.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Tilskud ydes som udgangspunkt kun til projekter, såfremt tilskuddet udgør mindst 500.000 kr. Denne begrænsning gælder dog ikke for analyseinitiativer, jf. stk. 3.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Ved analyseinitiativer forstås projekter, der har til formål at afdække potentialer og løsninger mv. med henblik på udarbejdelse af konkrete projektforslag, herunder business cases og efterfølgende stillingtagen til eventuel national udrulning.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Ved modningsprojekter forstås projekter, der har til formål at modne og afprøve digitale og velfærdsteknologiske løsninger mv., herunder i en eller flere kommuner, i en eller flere regioner, på tværs af kommune- og/eller regionsgrænser eller i andre offentlige institutioner.</p>\r\n<p class=\"Stk2\">\r\n   <span class=\"StkNr\" id=\"Par6_Stk5\">Stk. 5.</span> Ved storskalaprojekter forstås større projekter, der i stor skala afprøver digitale og velfærdsteknologiske løsninger mv., herunder i en eller flere kommuner, i en eller flere regioner, på tværs af kommune- og/eller regionsgrænser eller i andre offentlige institutioner.</p>\r\n<p class=\"Stk2\">\r\n   <span class=\"StkNr\" id=\"Par6_Stk6\">Stk. 6.</span> Ved implementeringsprojekter forstås større projekter, der har til formål at implementere digitale og velfærdsteknologiske løsninger i den offentlige sektor.</p>\r\n<p class=\"Stk2\">\r\n   <span class=\"StkNr\" id=\"Par6_Stk7\">Stk. 7.</span> Ved it-infrastrukturprojekter forstås projekter, som har til formål at etablere en digital infrastruktur, der er nødvendig for udrulning af konkrete digitale og velfærdsteknologiske løsninger.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7\">§ 7.</span> Tilskud kan ydes til hel eller delvis dækning af fremtidige projektrelaterede nettoudgifter. Ved projektrelaterede udgifter forstås udgifter, der er nødvendige for at gennemføre projektet. Ved nettoudgifter forstås afholdte udgifter, der er faktisk bogført, godkendt i henhold til tilskudsmodtagers regnskabsinstruks og betalt, fratrukket eventuelle projektrelaterede indtægter.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Tilskud kan ydes til nettoomkostninger, herunder udgifter til konsulentbistand, i forbindelse med analyseinitiativer, der iværksættes med henblik på udarbejdelse af business cases mv.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Tilskud kan ydes til evalueringsomkostninger, herunder eventuelt udgifter til projektledelse, i forbindelse med modnings- og storskalaprojekter.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Tilskud kan ydes til implementeringsprojekter på baggrund af en konkret vurdering i det enkelte tilfælde.</p>\r\n<p class=\"Stk2\">\r\n   <span class=\"StkNr\" id=\"Par7_Stk5\">Stk. 5.</span> Tilskud kan ydes til etablering af it-infrastruktur på baggrund af en konkret vurdering i det enkelte tilfælde.</p>\r\n<p class=\"Stk2\">\r\n   <span class=\"StkNr\" id=\"Par7_Stk6\">Stk. 6.</span> Tilskud kan i særlige tilfælde ydes til dækning af udgifter, som ansøgeren har afholdt eller påtaget sig at afholde, før der blev ydet tilskud, hvis de åbenbart er knyttet til projektet.</p>\r\n<p class=\"Stk2\">\r\n   <span class=\"StkNr\" id=\"Par7_Stk7\">Stk. 7.</span> Tilskud ydes alene i det omfang, der ikke er opnået eller senere opnås tilskud fra anden side til dækning af de budgetposter, som har opnået tilskud fra Fonden for Velfærdsteknologi.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8\">§ 8.</span> Den tilskudsgivende myndighed, jf. § 2, fastsætter i forbindelse med udbetaling af tilskud til det enkelte projekt de nærmere betingelser for udbetaling, herunder bl.a. betingelser med hensyn til:</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num1\">1)</span> overholdelse af Traktaten om Den Europæiske Unions Funktionsmådes regler om statsstøtte og pålæg af eventuelle public service-forpligtelser i henhold til Traktaten om Den Europæiske Unions Funktionsmådes artikel 106, stk. 2,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num2\">2)</span> overholdelse af udbudsreglerne, tilbudsloven og Traktaten om Den Europæiske Unions Funktionsmådes regler om statsstøtte og fri bevægelighed i forbindelse med indgåelse af samarbejdsaftaler og indkøb af varer og tjenesteydelser fra virksomheder til brug for gennemførelse af projektet,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num3\">3)</span> tilsyn, regnskab og revision vedrørende aktiviteter, hvortil der gives tilskud, herunder om adgang til besigtigelse af projektet,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num4\">4)</span> løbende rapportering af resultater og indberetning vedrørende aktiviteter, hvortil der gives tilskud,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num5\">5)</span> offentliggørelse af projektets resultater, og</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num6\">6)</span> evaluering af projektet, herunder om efterfølgende opfølgning og effektmåling.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9\">§ 9.</span> Tilskud udbetales som udgangspunkt halvårligt bagud, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Den tilskudsgivende myndighed kan i særlige tilfælde efter ansøgning træffe afgørelse om forskudsvis udbetaling af tilskud, hvis det er nødvendigt for at gennemføre projektet økonomisk forsvarligt.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Regnskab og revision</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10\">§ 10.</span> Tilskudsmodtager skal indsende projektregnskab halvårligt. Projektregnskabet skal aflægges i overensstemmelse med regnskabsinstruks for projekttilskud ydet fra Fonden for Velfærdsteknologi.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11\">§ 11.</span> Ved projektafslutning aflægges revideret projektregnskab i overensstemmelse med regnskabsinstruks for projekttilskud fra Fonden for Velfærdsteknologi og revisionsinstruks for projekttilskud fra Fonden for Velfærdsteknologi. Regnskabet skal indsendes senest 3 måneder efter, at projektet er afsluttet, eller på det i tilskudsbrevet fastsatte tidspunkt.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Revisionen foretages i overensstemmelse med god offentlig revisionsskik, således som dette begreb er fastlagt i § 3 i lov om revisionen af statens regnskaber m.m., jf. lovbekendtgørelse nr. 101 af 19. januar 2012.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Ved revisionen efterprøves, om projektregnskabet er rigtigt, og om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter samt med indgåede aftaler og sædvanlig praksis. Der foretages endvidere en vurdering af, hvorvidt der er taget skyldige økonomiske hensyn ved forvaltningen af de midler, der er omfattet af projektregnskabet.</p>\r\n<p class=\"Stk2\">\r\n   <span class=\"StkNr\" id=\"Par11_Stk4\">Stk. 4.</span> Regnskabet skal revideres og attesteres af en sagkyndig efter bestemmelserne i revisionsinstruks for projekttilskud fra Fonden for Velfærdsteknologi.</p>\r\n<p class=\"Stk2\">\r\n   <span class=\"StkNr\" id=\"Par11_Stk5\">Stk. 5.</span> Det gælder for ikke-statslige offentlige myndigheder, der modtager en andel af tilskuddet på mindre end 1,0 mio. kr., at den regnskabsansvarlige hos tilskudsmodtager skal erklære sig om, at det endelige regnskab er korrekt, jf. § 4, stk. 1, i revisionsinstruks for revision af regnskaber for projekttilskud ydet fra Fonden for Velfærdsteknologi. Hvis ikke-statslige offentlige deltageres andel af tilskuddet udgør 1,0 mio. kr. eller mere, skal revisionen af delprojektregnskabet udføres af en godkendt revisor. Revisionen skal udføres i overensstemmelse med revisionsinstruks for revision af regnskaber for projekttilskud ydet fra Fonden for Velfærdsteknologi.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Bortfald og tilbagebetaling af tilskud</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12\">§ 12.</span> Den tilskudsgivende myndighed kan beslutte, at tilskud bortfalder helt eller delvis, hvis</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num1\">1)</span> tilskudsmodtager ikke opfylder vilkårene for udbetaling af tilskud, eller</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num2\">2)</span> tilskudsmodtager har givet urigtige eller vildledende oplysninger eller har fortiet oplysninger i forbindelse med udbetaling af tilskud eller i projektperioden.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13\">§ 13.</span> Den tilskudsgivende myndighed kan beslutte, at udbetalte tilskud skal tilbagebetales helt eller delvis, hvis</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num1\">1)</span> der er sket hel eller delvis bortfald af tilskud i henhold til § 12,</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num2\">2)</span> tilskudsmodtager efterfølgende får ydet tilskud fra anden side til dækning af de budgetposter, som har opnået tilskud fra Fonden for Velfærdsteknologi, eller</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num3\">3)</span> der i forbindelse med projektet udvikles teknologier mv., der af tilskudsmodtager efterfølgende udnyttes erhvervsmæssigt.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14\">§ 14.</span> Hvis et udbetalt tilskud helt eller delvist skal tilbagebetales, opkræves det skyldige beløb til betaling senest 14 dage efter påkrav. Rente fastsættes i overensstemmelse med renteloven og beregnes fra forfaldsdagen.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Underretningspligt</span>\r\n</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15\">§ 15.</span> Tilskudsmodtager skal straks underrette den tilskudsgivende myndighed, hvis</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num1\">1)</span> der foreligger forhold, som kan medføre krav om hel eller delvis bortfald af tilskud, jf. § 12, eller som kan medføre krav om hel eller delvis tilbagebetaling af tilskud, jf. § 13, eller</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num2\">2)</span> tilskudsmodtager skifter revisor i løbet af projektperioden.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16\">§ 16.</span> Den tilskudsgivende myndighed kan pålægge tilskudsmodtager at dokumentere, at betingelserne for udbetaling af tilskud fortsat er opfyldt.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Tilskudsmodtager kan pålægges at indsende nærmere oplysninger om projektet, herunder statusrapporter, projektregnskaber, reviderede regnskaber, budgetter og revisionserklæringer mv.</p>\r\n<p class=\"ParagrafGruppeOverskrift\">\r\n   <span id=\"Kap0_X9\">Offentliggørelse</span>\r\n</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17\">§ 17.</span> Projektets resultater kan frit offentliggøres af finansministeren eller anden tilskudsgivende myndighed samt tilskudsmodtager. Det skal i den forbindelse fremgå, at der er ydet tilskud fra Fonden for Velfærdsteknologi.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Finansministeren eller anden tilskudsgivende myndighed underretter tilskudsmodtager i rimelig tid, før finansministeren eller anden tilskudsgivende myndighed offentliggør oplysninger om de tilskudsberettigede aktiviteter. Endvidere underretter tilskudsmodtager den tilskudsgivende myndighed i rimelig tid, før tilskudsmodtager offentliggør oplysninger om de tilskudsberettigede aktiviteter.</p>\r\n<p class=\"ParagrafGruppeOverskrift\">\r\n   <span id=\"Kap0_X10\">Andre bestemmelser</span>\r\n</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18\">§ 18.</span> Indgivelse af ansøgning om tilskud og indberetning af oplysninger til Fonden for Velfærdsteknologi sker digitalt på www.digst.dk.</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19\">§ 19.</span> Tilskudsmodtager er forpligtet til at opbevare dokumentation vedrørende projektet og dets gennemførelse i 10 år fra tidspunktet for projektets afslutning.</p>\r\n<p class=\"ParagrafGruppeOverskrift\">\r\n   <span id=\"Kap0_X11\">Ikrafttrædelses- og overgangsbestemmelser</span>\r\n</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20\">§ 20.</span> Bekendtgørelsen træder i kraft den 2. juli 2014.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Samtidig ophæves bekendtgørelse nr. 74 af 19. januar 2010 om ABT-fonden – Anvendt Borgernær Teknologi, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"Par20_Stk3\">Stk. 3.</span> Bekendtgørelse nr. 74 af 19. januar 2010 om ABT-fonden – Anvendt Borgernær Teknologi finder, med undtagelse af bekendtgørelsens § 3, fortsat anvendelse for igangværende projekter, der har fået tilskud i medfør af denne bekendtgørelse.</p><div class=\"Givet\" id=\"Givet\"><p class=\"Givet\" align=\"center\">Finansministeriet, den 18. juni 2014</p><p class=\"Sign1\" align=\"center\">Bjarne Corydon</p><p class=\"Sign2\" align=\"right\">/ Lars Frelle-Petersen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Finansministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/07/2014"
        },
        {
            "displayName": "Accession",
            "displayValue": "B20140083205"
        },
        {
            "displayName": "Entydig dokumentidentifikation",
            "displayValue": "AE002088"
        },
        {
            "displayName": "Dato for førstegangsindlæggelse",
            "displayValue": "01/07/2014"
        },
        {
            "displayName": "Dato for indlæggelse",
            "displayValue": "02/04/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "832"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "18/06/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Finansmin.,<br />Digitaliseringsstyrelsen, j.nr. 2014-5142-001"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}