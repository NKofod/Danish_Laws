{
    "id": 170399,
    "title": "Ligestillingsnævnets afgørelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10661 af 07/03/2005",
    "documentHtml": "<div class=\"bjelke\">Den fulde tekst</div><p class=\"Titel2\">Ligestillingsnævnets afgørelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Italic\">J.nr. E.</span> <span class=\"Italic\">2.2.96</span></p>\r\n   <p class=\"TekstGenerel\">\r\n      <span class=\"Italic\">Nævnet kunne ikke behandle klagen, da den var omfattet af en bindende voldgiftsaftale mellem sagens parter.</span>\r\n   </p>\r\n   <p class=\"TekstGenerel\">¬Klageren, en kvinde, blev den 1. august 2002 ansat som kiropraktor hos indklagede på fuldtid. Den 7. november 2003 gik klageren på barselsorlov, og den 1. april 2004 genoptog hun sit arbejde. Den 15. april 2004, blev klageren af indklagede anmodet om at gå ned i løn, hvilket hun afviste, hvorefter hun blev afskediget. Af ansættelsesaftalen fremgik, at alle uoverensstemmelser mellem parterne i anledning af ansættelsesforholdet skulle forelægges fagets faglige forening. Klageren ønskede, at nævnet traf afgørelse i sagen, idet hun ikke fandt, at hendes interesser kunne varetages på tilstrækkelig betryggende vis i det af den faglige forening nedsatte mæglingsudvalg. Ligestillingsnævnet fandt, at voldgiftsaftalen var fuldt betryggende, idet den bestod af lige mange medlemmer udpeget af arbejdsgiversiden og af de ansatte, samt at formanden for voldgiftsretten skulle udpeges af en neutral retlig instans. Derfor var det nævnets opfattelse, at sagen - såfremt den blev indbragt for retten - ville blive afvist af retten i medfør af voldgiftslovens bestemmelser, hvorfor klagen afvistes, da nævnets kompetence til at behandle sager svarer til domstolenes.</p>\r\n   <p class=\"TekstGenerel\">\r\n   </p>\r\n</div>\r\n<p>Sagen drejer sig om en klage over afskedigelse på grund af klagerens afvisning af at acceptere ændrede ansættelsesvilkår efter barselsorlov. ¬¬<span class=\"Bold\">Sagsfremstilling:</span> ¬Klageren blev den 1. august 2002 ansat som kiropraktor hos indklagede. Ifølge an-sættelseskontrakten var den ugentlige arbejdstid 37 timer. ¬¬I henhold til ansættelsesaftalen skulle alle uoverensstemmelser mellem parterne i anledning af ansættelsesforholdet forelægges fagets faglige forening, der har såvel arbejdsgivere som ansatte som medlemmer. Foreningen søger uoverensstemmelser oplyst og afklaret og evt. bilagt. Enhver af parterne kan på hvilket som helst tids-punkt forlange sagen forelagt et mæglingsudvalg bestående af to personer udpeget af arbejdsgiversiden og to personer udpeget af de ansatte. Mæglingsudvalget søger uoverensstemmelsen bilagt ved mægling, eventuelt gennem fremsættelse af mæg-lingsforslag. Såfremt parterne herefter ikke når til enighed, afgøres uoverensstem-melsen endeligt af en voldgiftsret bestående af medlemmerne af mæglingsudvalget og en formand udpeget af Sø- og Handelsretten i København. Uoverensstemmelsen kan ikke indbringes for domstolene. ¬¬Den 7. november 2003 gik klageren på barselsorlov, og den 1. april 2004 genoptog klageren sit arbejde og ved et møde med indklagede den 15. april 2004, blev klageren anmodet om at gå ned i løn, hvilket hun afviste, hvorefter hun blev afskediget. I hen-hold til den skriftlige opsigelse dateret af samme dato, er begrundelsen for opsigel-sen, at der ikke længere er patientgrundlag for at oppebære en fuldtidsstilling. ¬¬<span class=\"Bold\">Parternes synspunkter</span> ¬Klageren har indbragt sagen for ligestillingsnævnet den 9. september 2004 med an-modning om, at få tilkendt en godtgørelse for uberettiget afskedigelse. Samtidig har klageren rejst indsigelse imod voldgiftsaftalen i ansættelseskontrakten, idet hun ikke finder, at hendes interesser kan varetages på tilstrækkelig betryggende vis i et af den faglige forening nedsat mæglingsudvalg. ¬¬Ligestillingsnævnet har anmodet klagerens faglige forening om bemærkninger til spørgsmålet om nævnets kompetence jf. bemærkningerne i ansættelseskontrakten om mægling og voldgift. Klagerens faglige forening har fastholdt, at voldgiftsaftalen er gældende, idet der ikke er tale om en obligatorisk ansættelsesaftale, men at det havde stået klageren frit for at indgå aftale om ansættelse på andre vilkår. ¬¬<span class=\"Bold\">Ligestillingsnævnets bemærkninger og konklusion</span> ¬Når ligestillingsnævnet har truffet afgørelse i en klagesag, kan hver af parterne efter ligestillingslovens § 22, stk. 1, indbringe sagen for domstolene. Hver af parterne har således efter loven ret til at få prøvet en afgørelse truffet af nævnet gennem en dom-stolsbehandling. Dette indebærer efter ligestillingsnævnets opfattelse, at nævnet er afskåret fra at behandles en sag, såfremt der mellem parterne er indgået en voldgifts-aftale, der afskærer domstolsbehandling. ¬¬Ligestillingsnævnet finder, at den voldgiftsaftale, som er indgået af parterne i forbin-delse med ansættelsen af klageren, er fuldt betryggende, idet det fremgår af aftalen, at voldgiftsretten sammensættes paritetisk, d.v.s. at den består af lige mange med-lemmer udpeget af arbejdsgiversiden og af de ansatte, og af en formand for vold-giftsretten, der udpeges af en neutral retlig instans. Det er derfor nævnets opfattelse, at sagen - såfremt den indbringes for retten - vil blive afvist af retten i medfør af voldgiftslovens bestemmelser. ¬¬Som følge heraf afviser ligestillingsnævnet klagen, således at det ¬¬<span class=\"Bold\">bestemmes</span> ¬¬Nævnet kan ikke behandle denne klage. ¬</p>\r\n<p>\r\n   <span class=\"Italic\">&lt;E.</span> <span class=\"Italic\">2.2.96&gt;</span></p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/2015"
        },
        {
            "displayName": "Accession",
            "displayValue": "W20151066125"
        },
        {
            "displayName": "Entydig dokumentidentifikation",
            "displayValue": "CF001597"
        },
        {
            "displayName": "Dato for indlæggelse",
            "displayValue": "01/10/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10661"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "07/03/2005"
        },
        {
            "displayName": "Administrerende myndighed",
            "displayValue": "Ligestillingsnævnet"
        },
        {
            "displayName": "Ressortministeriets journalnummer",
            "displayValue": "E.2.2.96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}