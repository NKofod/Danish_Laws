{
    "id": 157863,
    "title": "Ankestyrelsens principafgørelse U-9-97 om anerkendelse - Erhvervssygdomsudvalget - pludselig løfteskade - afvisning - oplysning af sager - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 9488 af 15/06/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-9-97 om anerkendelse - Erhvervssygdomsudvalget - pludselig løfteskade - afvisning - oplysning af sager - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">I maj 1996 er indført en ændring af arbejdsskadeforsikringsloven, således at pludselige løfteskader, der opstår den 1. juni 1996 eller senere, kan anerkendes som arbejdsskader.</p>\r\n   <p class=\"TekstGenerel\">Efter § 9 a, stk. 1, defineres en pludselig løfteskade som en varig muskel-, nerve- eller ledskade, der opstår spontant i umiddelbar tilknytning til løftearbejde i akavede stillinger hos personer, som i øvrigt har belastende løftearbejde, når skaden må anses for udelukkende eller i overvejende grad at være forårsaget af løftearbejdet.</p>\r\n   <p class=\"TekstGenerel\">Efter § 9 a, stk. 2, skal sagerne forelægges for Erhvervssygdomsudvalget, medmindre Arbejdsskadestyrelsen skønner, at forelæggelsen vil være udsigtsløs.</p>\r\n   <p class=\"TekstGenerel\">Ankestyrelsen har nu behandlet nogle sager om pludselige løfteskader. Alle de behandlede sager var afvist i Arbejdsskadestyrelsen uden forelæggelse for Erhvervssygdomsudvalget med henvisning til, at forelæggelse for udvalget ville være udsigtsløs, fordi anerkendelsesbetingelserne ikke var opfyldt.</p>\r\n   <p class=\"TekstGenerel\">I sag nr. 1-4 tiltrådte Ankestyrelsen Arbejdsskadestyrelsens afvisning begrundet med, at tilfældet var opstået før 1. juni 1996, hvor bestemmelsen finder anvendelse, at skaden ikke var opstået i forbindelse med løft, og at skadelidte ikke havde haft løftearbejde i øvrigt.</p>\r\n   <p class=\"TekstGenerel\">I sag nr. 5 var afvisningen sket med henvisning til, at der tilsyneladende ikke var varigt mén. Da der i sagen var oplysninger om brug af smertestillende medicin, blev sagen hjemvist til yderligere oplysning i Arbejdsskadestyrelsen.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>01-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 789 af 28. august 1996 - § 9, nr. 3 og § 9a</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1 - j.nr. 100707-97</p>\r\n<p>Sagen drejede sig om en murer, der under arbejdet den 1. april 1996 mærkede pludselige smerter i ryggen.</p>\r\n<p>Arbejdsskadestyrelsen afviste sagen med henvisning til, at loven kun gælder for skader, der er sket den 1. juni 1996 eller senere. Det blev i anken anført, at lidelsen var opstået på grund af arbejdet.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte Arbejdsskadestyrelsens afgørelse.</p>\r\n<p>Ved afgørelsen lagde Ankestyrelsen ligesom Arbejdsskadestyrelsen vægt på, at tilfældet indtraf før 1. juni 1996, og at loven alene giver mulighed for anerkendelse af eventuelle pludselige løfteskader, der indtræder 1. juni 1996 eller senere.</p>\r\n<p>___________________________________________________</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2 -  j.nr. 100207-97</p>\r\n<p>Sagen drejede sig om en elektriker, der sammen med en kollega skulle flytte en el-tavle. Tavlen stod på en lav vogn, og skadelidte gik ved siden af. Da tavlen var ved at vælte, greb han ud efter den og fik derved smerter i ryggen.</p>\r\n<p>Arbejdsskadestyrelsen afviste tilfældet, da det ikke var opstået i forbindelse med et løft, men i forbindelse med en forkert bevægelse.</p>\r\n<p>Under anken blev det af klageren og dennes fagforbund anført, at tilfældet burde vurderes som et ulykkestilfælde efter § 9, nr. 1.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte Arbejdsskadestyrelsens afgørelse.</p>\r\n<p>Der blev ved afgørelsen lagt vægt på, at smerterne ikke var opstået i forbindelse med løftearbejde, jf. lovens § 9, nr. 3 og § 9 a.</p>\r\n<p>Ankestyrelsen anmodede samtidig Arbejdsskadestyrelsen om at tage stilling til, om tilfældet kunne anerkendes som et ulykkestilfælde efter lovens § 9, nr. 1.</p>\r\n<p>__________________________________________________</p>\r\n<p>\r\n   <span class=\"Bold\">Sagsfremstilling 3:</span>\r\n</p>\r\n<p>Sag nr. 3 - j.nr. 109210-96</p>\r\n<p>Sagen vedrørte en overmontør, der rettede op på en kabelrulle, og derved fik smerter i ryggen. Under behandling af sagen oplyste skadelidte, at han var arbejdsleder og normalt ikke havde løftearbejde.</p>\r\n<p>Arbejdsskadestyrelsen afviste tilfældet med henvisning til, at skadelidte ikke i øvrigt var beskæftiget med løftearbejde.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte Arbejdsskadestyrelsens afgørelse.</p>\r\n<p>Der blev ved afgørelsen henvist til skadelidtes egne oplysninger om, at han ikke normalt havde løftearbejde, jf. lovens § 9, nr. 3, og § 9 a.</p>\r\n<p>__________________________________________________</p>\r\n<p>\r\n   <span class=\"Bold\">Sagsfremstilling 4:</span>\r\n</p>\r\n<p>Sag nr. 4 - j.nr. 109336-96</p>\r\n<p>Sagen vedrørte en truckfører, der skulle skifte forlængergafler. Under løft af gaflerne fik han et knæk i ryggen. Om løftearbejde i øvrigt oplyste han under sagens behandling, at han løftede få gange dagligt.</p>\r\n<p>Arbejdsskadestyrelsen afviste tilfældet med den begrundelse, at skadelidte ikke forud for løfteskaden havde haft et arbejde, der i lovens forstand kunne betegnes som belastende løftearbejde.</p>\r\n<p>Under anken gjorde hans forbund gældende, at der dagligt blev foretaget mellem 5 og 50 løft med en vægtenhed på 25-75 kg.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte Arbejdsskadestyrelsens afgørelse på det foreliggende grundlag.</p>\r\n<p>Afgørelsen blev begrundet med, at skadelidte efter egne oplysninger kun løftede få gange dagligt.</p>\r\n<p>På baggrund af ankens - noget upræcise - oplysninger om løftearbejdets omfang blev sagen tilbagesendt til Arbejdsskadestyrelsen til fornyet behandling og afgørelse efter indhentelse af nærmere oplysning om skadelidtes løftearbejde i øvrigt.</p>\r\n<p>_____________________________________________________</p>\r\n<p>\r\n   <span class=\"Bold\">Sagsfremstilling 5:</span>\r\n</p>\r\n<p>Sag nr. 5 - j.nr. 110107-96</p>\r\n<p>Sagen vedrørte en specialarbejder, der under løft af et alu-rør fik smerter i ryggen.</p>\r\n<p>I anmeldelsens lægeerklæring, der var udfyldt 2½ måned efter tilfældet, var det anført, at der var tale om iskias, at behandling ville foregå hos kiropraktor og egen læge, og at skaden ikke måtte antages at ville medføre varigt mén. I skadelidtes besvarelse af Arbejdsskadestyrelsens spørgeskema oplyste han, at arbejdet var genoptaget med visse ændringer, og at han måtte tage 6-7 smertestillende tabletter.</p>\r\n<p>Arbejdsskadestyrelsen afviste tilfældet med henvisning til, at der tilsyneladende ikke var tale om varigt mén.</p>\r\n<p>Under anken blev det anført, at skadelidte løbende gik til kiropraktor og havde fået ordineret stærke smertestillende midler, som han måtte tage dagligt for at kunne klare at gå på arbejde.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen hjemviste sagen til fornyet behandling og afgørelse efter indhentelse af nye lægelige oplysninger.</p>\r\n<p>Der blev ved afgørelsen lagt vægt på, at der trods oplysningerne omforbrug af smertestillende medicin ikke var indhentet lægelige op lysninger til belysning af, om skaden havde medført varigt mén.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19970948825"
        },
        {
            "displayName": "Entydig dokumentidentifikation",
            "displayValue": "BS010645"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9488"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/06/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 100707-97"
        },
        {
            "displayName": "Stikord",
            "displayValue": "U-9-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}