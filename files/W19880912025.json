{
    "id": 157540,
    "title": "Ankestyrelsens principafgørelse P-7-88 om tildeling - alder - udelukkelsesgrænse - varigt forsørgelsesbehov - beskedent forsørgelsesgrundlag - uændrede indtægtsforhold - pension",
    "documentTypeId": "240",
    "isSagsforlobPeriodValid": true,
    "shortName": "KEN nr 9120 af 15/05/1988",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-7-88 om tildeling - alder - udelukkelsesgrænse - varigt forsørgelsesbehov - beskedent forsørgelsesgrundlag - uændrede indtægtsforhold - pension</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En 61-årig gift kvinde med beskedne helbredsmæssige klager fandtes efter indførelsen af nye regler om udelukkelsesgrænsen pr. 1. januar 1987 at have et så beskedent forsørgelsesgrundlag, at der forelå et varigt forsørgelsesbehov.</p>\r\n   <p class=\"TekstGenerel\">Ankestyrelsen lagde udover det beskedne forsørgelsesgrundlag vægt på, at kvinden som mangeårig hjemmearbejdende hustru ikke kunne forventes at supplere familiens indtægt yderligere.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen er afløst af en nyere afgørelse</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 612 af 24. juni 1996 - § 14, stk. 3 og § 15</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En gift kvinde K søgte i november 1986 førtidspension som 61-årig. K havde i en årrække ikke haft erhvervsarbejde uden for hjemmet og havde alene indtægt i form af plejeløn for et barnebarn, hun havde i pleje. Ægtefællen havde siden 1979 fået udbetalt folkepension . Ægtefællens samlede indtægter var i november 1986 opgjort til ca. 70.000 kr. årligt.</p>\r\n<p>K havde alene beskedne helbredsmæssige klager.</p>\r\n<p>Revaliderings- og pensionsnævnet gav afslag på førtidspension.</p>\r\n<p>Nævnet begrundede afgørelsen med, at nævnet ud fra de lægelige oplysninger ikke fandt, at K's invaliditet var af en sådan sværhedsgrad, at hun kunne tilkendes førtidspension.</p>\r\n<p>Nævnet lagde endvidere vægt på, at der ikke var indtrådt nogen ændring i det leveniveau K og ægtefællen havde haft i flere år forud for pensionsansøgningen.</p>\r\n<p>Afgørelsen var indanket af K.</p>\r\n<p>Lovgrundlag: Lov om social pension § 14, stk. 3 og § 15. Socialministeriets bekendtgørelse af 7. november 1986 om social pension.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen finder, at K ikke opfyldte betingelserne for tilkendelse af førtidspension i tiden frem til udgangen af 1986. Ankestyrelsen har vurderet, at der hverken helbredsmæssigt eller efter de dagældende regler om pension på socialt grundlag var begrundelse for tilkendelse af pension.</p>\r\n<p>Ankestyrelsen stadfæster således revaliderings- og pensionsnævnets afgørelse, for så vidt angår tidsrummet fra ansøgningen og indtil udgangen af 1986.</p>\r\n<p>Under hensyn til de ændringer, der er indført ved Socialministeriets bekendtgørelse af 7. november 1986 vedrørende forsørgelsesgrundlaget, finder Ankestyrelsen imidlertid, at K fra den 1. januar 1987 er berettiget til førtidspension i henhold til lovens § 14, stk. 3, nr. 3.</p>\r\n<p>Ankestyrelsen har ved sin afgørelse lagt vægt på, at K's og ægtefællens forsørgelsesgrundlag ligger under udelukkelsesgrænsen. Forsørgelsesgrundlaget har for ægtefællens vedkommende siden 1979 be stået af folkepension og en mindre renteindtægt og for K's vedkommende fra 1979 af en plejeløn, hun modtager for pasning af et barnebarn.</p>\r\n<p>Ankestyrelsen har foruden på det beskedne forsørgelsesgrundlag lagt vægt på, at K der er over 60 år, og som i en årrække har været hjemmearbejdende, ikke kan forventes at supplere familiens fælles indtægt yderligere.</p>\r\n<p>Den almindelige førtidspension tilkendes således fra den 1. januar 1987.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19880912025"
        },
        {
            "displayName": "Entydig dokumentidentifikation",
            "displayValue": "BS010326"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9120"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "15/05/1988"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 111-88"
        },
        {
            "displayName": "Stikord",
            "displayValue": "P-7-88"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}