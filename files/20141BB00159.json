{
    "id": 169468,
    "title": "Forslag til folketingsbeslutning om, at udlændinge, som PET advarer imod, ikke skal tildeles statsborgerskab og ikke skal optræde på lovforslag om indfødsrets meddelelse",
    "documentTypeId": "480",
    "isSagsforlobPeriodValid": true,
    "shortName": "2014/1 BSF 159",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 7. april 2015 af Christian Langballe (DF), Kristian Thulesen Dahl (DF), Søren Espersen (DF), Marie Krarup (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om, at udlændinge, som PET advarer imod, ikke skal tildeles statsborgerskab og ikke skal optræde på lovforslag om indfødsrets meddelelse</p>\r\n<p class=\"Tekst1Sp\">Folketinget pålægger regeringen at sikre, at der fremover ikke gives dansk statsborgerskab til personer, som PET har advaret imod, og at disse personer ikke kommer til at optræde på kommende lovforslag om indfødsrets meddelelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Det er forslagsstillernes opfattelse, at udlændinge, som Politiets Efterretningstjeneste (PET) mistænker for at være til fare for rigets sikkerhed, ikke skal tildeles statsborgerskab, og at PET’s mistanke dermed skal veje tungere end hensynet til konventionen om begrænsning af statsløshed fra 1961.</p>\r\n<p class=\"NormalInd\">Forslagsstillerne ser gerne proceduren i forbindelse med Indfødsretskontorets behandling af ansøgninger om dansk statsborgerskab tilrettelagt således, at PET’s vurdering indhentes tidligt i forløbet, så det hurtigt kan klarlægges, hvorvidt der er ansøgere, der er under PET’s mistanke, og som derfor skal afvises.</p>\r\n<p class=\"NormalInd\">Det samme gælder, hvis PET under sagsforløbet vurderer, at der kan være en mistanke om, at ansøgeren er til fare for rigets sikkerhed. I givet fald skal behandlingen af ansøgningen afbrydes af Indfødsretskontoret, og ansøgningen afvises. Der skal helt frem til lukkedatoen for et lovforslag om indfødsretsmeddelelse være en løbende vurdering fra PET’s side angående en eventuel mistanke angående personer, der kan være til fare for rigets sikkerhed.</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Baggrunden for forslaget</span>\r\n</p>\r\n<p class=\"NormalInd\">Daværende integrationsminister Søren Pind indkaldte den 23. juni 2011 til pressemøde i sagen om en statsløs, som ifølge PET var under mistanke for at være til »fare for rigets sikkerhed«. Integrationsministeren kaldte det for et dilemma, at Folketinget på grund af konventionen om begrænsning af statsløshed tildeler personer, som måtte være til fare for rigets sikkerhed, statsborgerskab. Det er forslagsstillernes opfattelse, at det er mere end et dilemma. Det er et virkelig alvorligt og farligt problem, da det drejer sig om noget så vigtigt som Danmarks sikkerhed og danskernes tryghed. Siden den omtalte pressekonference har et stort flertal i Folketinget vedtaget, at tre personer, der ifølge PET kunne være til fare for rigets sikkerhed som følge af konventionen om begrænsning af statsløshed, har fået statsborgerskab.</p>\r\n<p class=\"NormalInd\">Man må gå ud fra, at PET’s definition af, hvad det vil sige at »være til fare for rigets sikkerhed«, drejer sig om de alvorligste paragraffer i straffelovens kapitel 12 og 13, der angår forbrydelser mod staten. Mistanken må altså rette sig mod herboende potentielle terrorister eller personer, der måske kan begå lignende forbrydelser, og set i lyset af den aktuelle situation, hvor terroren desværre har fundet sted, kan en mistanke om terror eller lignende forbrydelser ikke tages alvorligt nok. Det kan under ingen omstændigheder være rigtigt, at personer under mistanke for så alvorlige forbrydelser skal imødekommes med et statsborgerskab. Regeringen har ladet konventionen om begrænsning af statsløshed veje tungere end PET’s mistanke. Regeringen har derudover forsvaret sig med, at det ville ødelægge PET’s efterforskning, hvis en, der var under mistanke for at være til fare for rigets sikkerhed, blev taget af lovforslaget om indfødsrets meddelelse, da den mistænkte dermed ville opdage, at vedkommende var overvåget af PET.</p>\r\n<p class=\"NormalInd\">Det er forslagsstillernes opfattelse, at Danmarks sikkerhed og danskernes tryghed altid må komme først, og at mistanke om, at en person er til fare for rigets sikkerhed, derfor må veje tungere end statsløsekonventionen. Beslutningsforslaget skal sikre, at der ikke gives statsborgerskab til personer, der kan være til fare for rigets sikkerhed, og at afvisningen af de mistænkes ansøgninger sker tidligt i forløbet og inden optagelse på lovforslag, således at PET’s efterforskning så vidt muligt ikke kompromitteres.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Christian Langballe</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om, at udlændinge, som PET advarer imod, ikke skal tildeles statsborgerskab og ikke skal optræde på lovforslag om indfødsrets meddelelse.</p>\r\n<p class=\"ForslagsNummer\">(Beslutningsforslag nr. B 159)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2014/1 BF 159",
            "stateLabel": "Bortfaldet",
            "references": [
                {
                    "shortName": "2014/1 BSF 159",
                    "title": "Forslag til folketingsbeslutning om, at udlændinge, som PET advarer imod, ikke skal tildeles statsborgerskab og ikke skal optræde på lovforslag om indfødsrets meddelelse",
                    "presentationName": "Beslutningsforslag som fremsat",
                    "documentTypeId": 480,
                    "documentId": 169468,
                    "eliUri": "/eli/ft/20141BB00159",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20141/beslutningsforslag/b159/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "08/04/2015"
        },
        {
            "displayName": "Accession",
            "displayValue": "20141BB00159"
        },
        {
            "displayName": "Entydig dokumentidentifikation",
            "displayValue": "AX017291"
        },
        {
            "displayName": "Dato for førstegangsindlæggelse",
            "displayValue": "08/04/2015"
        },
        {
            "displayName": "Dato for indlæggelse",
            "displayValue": "08/04/2015"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "159"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}