{
    "id": 169214,
    "title": "Bekendtgørelse om sambeskatning af selskaber m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 325 af 24/03/2015",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#ida6a7d02c-2b9f-45ac-9144-c64cc3666902\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelsesområdet m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idbea681ec-750d-46f1-9b1f-aa52fe449be0\">Kapitel 2</a>\r\n      </td>\r\n      <td class=\"IndholdsfortegnelseTekst\">National sambeskatning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idcf973b48-7e23-4277-9926-c12848ff8563\">Kapitel 3</a>\r\n      </td>\r\n      <td class=\"IndholdsfortegnelseTekst\">International sambeskatning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id583ae83d-16ec-4fcf-aa57-40cf30fd9353\">Kapitel 4</a>\r\n      </td>\r\n      <td class=\"IndholdsfortegnelseTekst\">Ikrafttræden m.v.</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om sambeskatning af selskaber m.v.</p>\r\n<p class=\"Indledning2\">I medfør af § 31 B, stk. 1, i lov om indkomstbeskatning af aktieselskaber m.v. (Selskabsskatteloven), jf. lovbekendtgørelse nr. 149 af 9. januar 2015, fastsættes:</p>\r\n<p class=\"Kapitel\" id=\"ida6a7d02c-2b9f-45ac-9144-c64cc3666902\">\r\n   <span id=\"K1\"/>\r\n<span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">\r\n   <span class=\"Italic\">Anvendelsesområdet m.v.</span>\r\n</p>\r\n<p class=\"Paragraf\" id=\"id5f0c9e49-f858-4f4d-8a02-108cd0bd98d8\">\r\n   <span id=\"P1\"/>\r\n<span class=\"ParagrafNr\" id=\"Par1\">§ 1.</span> Bekendtgørelsen finder anvendelse på selskaber m.v., der indgår i en national eller international sambeskatning, jf. selskabsskattelovens §§ 31 og 31 A.</p>\r\n<p class=\"Stk2\">\r\n   <span class=\"StkNr\" id=\"idbd82e42b-696e-472a-9890-3284aaa14274\">Stk. 2.</span> Faste ejendomme og faste driftssteder sidestilles med selskaber m.v., således at bekendtgørelsen finder tilsvarende anvendelse på henholdsvis faste ejendomme og faste driftssteder, i det omfang bekendtgørelsen er anvendelig herpå.</p>\r\n<p class=\"Paragraf\" id=\"id5cf5ad7a-6573-4d8b-ad25-db355f3b7f96\">\r\n   <span id=\"P2\"/>\r\n<span class=\"ParagrafNr\" id=\"Par2\">§ 2.</span> Medmindre andet fremgår af §§ 3-16, påhviler det administrationsselskabet at indgive meddelelser, oplysninger m.v. efter bestemmelserne i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id0eed2138-242e-40ea-a222-1cdd9f59f2e5\">Stk. 2.</span> Meddelelser, oplysninger m.v. efter bestemmelserne i denne bekendtgørelse indgives digitalt ved brug af de digitale kanaler, som SKAT anviser, jf. dog § 7, stk. 2, og § 10, stk. 4.</p>\r\n<p class=\"Kapitel\" id=\"idbea681ec-750d-46f1-9b1f-aa52fe449be0\">\r\n   <span id=\"K2\"/>\r\n<span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">\r\n   <span class=\"Italic\">National sambeskatning</span>\r\n</p>\r\n<p class=\"Paragraf\" id=\"iddd8ce995-e037-4134-8d5b-451c7cc1899d\">\r\n   <span id=\"P3\"/>\r\n<span class=\"ParagrafNr\" id=\"Par3\">§ 3.</span> Der skal indgives meddelelse om, hvilket selskab m.v. der er administrationsselskab, jf. selskabsskattelovens § 31, stk. 6.</p>\r\n<p class=\"Stk2\">\r\n   <span class=\"StkNr\" id=\"idcfbf0a49-eaae-4738-94c1-69abd50e8fa1\">Stk. 2.</span> Meddelelse efter stk. 1 skal indgives senest 1 måned efter udpegningen af administrationsselskabet.</p>\r\n<p class=\"Paragraf\" id=\"id674671dd-a0c5-4b41-9870-fa7585dab6bf\">\r\n   <span id=\"P4\"/>\r\n<span class=\"ParagrafNr\" id=\"Par4\">§ 4.</span> Hvis der udpeges et nyt administrationsselskab, jf. selskabsskattelovens § 31, stk. 6, skal det nye administrationsselskab indgive meddelelse om udpegningen og datoen for dets indtræden.</p>\r\n<p class=\"Stk2\">\r\n   <span class=\"StkNr\" id=\"id397b3adf-9244-483b-a032-94ef492a0d86\">Stk. 2.</span> Meddelelse efter stk. 1 skal indgives senest 1 måned efter udpegningen af det nye administrationsselskab.</p>\r\n<p class=\"Paragraf\" id=\"id2799bddb-457a-4e79-9477-cd0e888b6cec\">\r\n   <span id=\"P5\"/>\r\n<span class=\"ParagrafNr\" id=\"Par5\">§ 5.</span> Indtræder et selskab m.v. i en sambeskatning, skal der indgives meddelelse om datoen for selskabets m.v. indtræden. Der skal endvidere indgives meddelelse om den indkomstperiode for det indtrædende selskab m.v., der skal medregnes i sambeskatningsindkomsten. Herudover skal der indgives meddelelse om årsagen til, at et selskab indtræder i sambeskatningen.</p>\r\n<p class=\"Stk2\">\r\n   <span class=\"StkNr\" id=\"id2d93466f-d619-4071-ae05-a94c3ae426d6\">Stk. 2.</span> Udtræder et selskab m.v. af en sambeskatning, skal der indgives meddelelse om datoen for selskabets m.v. udtræden. Der skal endvidere indgives meddelelse om den indkomstperiode for det udtrædende selskab m.v., der skal medregnes i sambeskatningsindkomsten. Herudover skal der indgives meddelelse om årsagen til, at selskabet m.v. udtræder af sambeskatningen.</p>\r\n<p class=\"Stk2\">\r\n   <span class=\"StkNr\" id=\"id977d1a4c-1177-426a-ae09-782e31faa122\">Stk. 3.</span> Meddelelser m.v. efter stk. 1 og 2 skal indgives senest 1 måned efter selskabets m.v. indtræden henholdsvis udtræden.</p>\r\n<p class=\"Paragraf\" id=\"id5b4aaf62-036d-43d2-9149-81aa34e68ca1\">\r\n   <span id=\"P6\"/>\r\n<span class=\"ParagrafNr\" id=\"Par6\">§ 6.</span> For hvert indkomstår skal der afgives en redegørelse for koncernen, jf. selskabsskattelovens § 31 C, samt ændringer heri, herunder en redegørelse for hvilke selskaber m.v., der indgår i sambeskatningen henholdsvis ikke indgår i sambeskatningen, samt baggrunden herfor.</p>\r\n<p class=\"Stk2\">\r\n   <span class=\"StkNr\" id=\"idd5df9595-e5f6-406e-afc5-9e11d2cff8e2\">Stk. 2.</span> Hvis der ikke er overensstemmelse mellem de selskaber m.v., der indgår i koncernregnskabet, og de selskaber m.v., der indgår i sambeskatningen, skal baggrunden herfor tillige oplyses.</p>\r\n<p class=\"Stk2\">\r\n   <span class=\"StkNr\" id=\"id516e0cdc-e379-473b-aa6e-bac6bab7d197\">Stk. 3.</span> I det omfang oplysningerne efter stk. 1 og 2 fremgår af en årsrapport modtaget i Erhvervsstyrelsen, kan selskabet m.v. undlade at indsende oplysningerne.</p>\r\n<p class=\"Stk2\">\r\n   <span class=\"StkNr\" id=\"idfcacca04-cad3-46d1-9ec7-3e2595d02784\">Stk. 4.</span> Oplysninger m.v. efter stk. 1 og 2 skal indgives senest i forbindelse med rettidig indgivelse af selvangivelse.</p>\r\n<p class=\"Paragraf\" id=\"id94b00349-b8e2-4f86-a143-922e6f8f1cbf\">\r\n   <span id=\"P7\"/>\r\n<span class=\"ParagrafNr\" id=\"Par7\">§ 7.</span> Administrationsselskabet skal for hvert indkomstår give oplysning om:</p>\r\n<p class=\"Liste1\">\r\n   <span class=\"Liste1Nr\" id=\"id6a7d6a53-be75-41ae-8bfc-765fbe82105d\">1)</span> skattepligtig indkomst før fremførsel og fordeling af underskud for hvert af de sambeskattede selskaber m.v.,</p>\r\n<p class=\"Liste1\">\r\n   <span class=\"Liste1Nr\" id=\"id7eb1e710-9bee-4881-bfe8-06ecbf3adb3a\">2)</span> den samlede anvendelse af underskud fra tidligere år, og</p>\r\n<p class=\"Liste1\">\r\n   <span class=\"Liste1Nr\" id=\"ide4c1c1e5-a0ba-44e3-abd0-03ca64e0943a\">3)</span> det resterende underskud ultimo for hvert af de sambeskattede selskaber m.v..</p>\r\n<p class=\"Stk2\">\r\n   <span class=\"StkNr\" id=\"id88c2c83f-ea32-4500-ba51-02452b385a6a\">Stk. 2.</span> Administrationsselskabet skal efter anmodning fra SKAT indsende en specifikation af den andel af fremførselsberettigede underskud, som hvert enkelt selskab m.v. i sambeskatningen har anvendt samt specifikation af skattepligtig indkomst efter underskudsfremførsel m.m. for hvert enkelt selskab i sambeskatningen. Det er ikke et krav, at indsendelse af specifikationer efter anmodning fra SKAT efter 1. pkt., sker digitalt.</p>\r\n<p class=\"Stk2\">\r\n   <span class=\"StkNr\" id=\"idbbc0628f-11ba-4ba1-9bb9-fc3dd11f5a18\">Stk. 3.</span> Skattepligtige efter kulbrinteskatteloven skal indgive oplysning om fordeling af overskud og underskud mellem de sambeskattede selskaber m.v., herunder oplysning om fremførselsberettigede underskud for det enkelte selskab m.v.</p>\r\n<p class=\"Stk2\">\r\n   <span class=\"StkNr\" id=\"iddb3861c7-5ddc-40ae-a3de-0ca2e48e873b\">Stk. 4.</span> Hvis selskabet m.v. har valgt at se bort fra underskud, skal der tillige for hvert selskab m.v. indgives oplysning herom, herunder indgives oplysning om efter hvilken bestemmelse, der bortses fra underskuddet, samt indgives en opgørelse af det beløb, der er set bort fra, og som fremføres efter selskabsskattelovens § 12.</p>\r\n<p class=\"Stk2\">\r\n   <span class=\"StkNr\" id=\"ide6f7988d-55df-425b-9d49-630647c6ced5\">Stk. 5.</span> Oplysninger m.v. efter stk. 1-4 skal indgives senest i forbindelse med rettidig indgivelse af selvangivelse.</p>\r\n<p class=\"Kapitel\" id=\"idcf973b48-7e23-4277-9926-c12848ff8563\">\r\n   <span id=\"K3\"/>\r\n<span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">\r\n   <span class=\"Italic\">International sambeskatning</span>\r\n</p>\r\n<p class=\"Paragraf\" id=\"id3beaaddf-6728-4ca2-9fa5-cae0f10bae2c\">\r\n   <span id=\"P8\"/>\r\n<span class=\"ParagrafNr\" id=\"Par8\">§ 8.</span> §§ 3-7 finder tilsvarende anvendelse ved international sambeskatning med de ændringer, der følger af selskabsskattelovens § 31 A.</p>\r\n<p class=\"Paragraf\" id=\"id1673079d-edae-428c-827e-a902ebb5116d\">\r\n   <span id=\"P9\"/>\r\n<span class=\"ParagrafNr\" id=\"Par9\">§ 9.</span> Udenlandske selskaber m.v. skal ved omregning af årets resultat fra fremmed valuta til danske kroner ved påbegyndelse af international sambeskatning anvende stk. 2.</p>\r\n<p class=\"Stk2\">\r\n   <span class=\"StkNr\" id=\"id758ae350-6ca2-4638-b616-67c0df0f470b\">Stk. 2.</span> Regnskaber for udenlandske selskaber m.v., der er aflagt i fremmed valuta, kan alene omregnes til danske kroner efter danske regler, herunder skattekontrollovens § 3 C, stk. 3-14. Anvendes omregning efter skattekontrollovens § 3 C, stk. 3-14, anses meddelelse om, hvilken valuta der ønskes anvendt, og om, hvilken centralbanks kurs der ønskes anvendt ved omregningen af resultatet uanset skattekontrollovens § 3 C, stk. 3, 3. pkt., for rettidig, hvis meddelelsen indgives senest samtidig med, at valget af international sambeskatning foretages.</p>\r\n<p class=\"Paragraf\" id=\"id123d4aab-96b2-4005-85e4-217a188058bf\">\r\n   <span id=\"P10\"/>\r\n<span class=\"ParagrafNr\" id=\"Par10\">§ 10.</span> Administrationsselskabet i en international sambeskatning, jf. selskabsskattelovens § 31 A, skal drage omsorg for, at bogføringen m.v. vedrørende de udenlandske selskaber m.v., der er omfattet af den internationale sambeskatning, tilrettelægges således, at resultatopgørelse og balance kan danne grundlag for ligningen af administrationsselskabet, og at regnskabsmateriale m.v. vedrørende de udenlandske selskaber m.v., der er omfattet af den internationale sambeskatning, opbevares i overensstemmelse med de her i landet gældende bestemmelser.</p>\r\n<p class=\"Stk2\">\r\n   <span class=\"StkNr\" id=\"id9e641bf9-a007-41e6-8864-fc36ee22ca90\">Stk. 2.</span> Såfremt et eller flere af regnskaberne for de udenlandske selskaber m.v., der er omfattet af den internationale sambeskatning, ikke er udarbejdet på en sådan måde, at det kan danne grundlag for ligningen, påhviler det administrationsselskabet, at der vedlægges selvangivelsen et særligt bilag, hvorpå resultatopgørelsen i årsregnskaberne for de udenlandske selskaber m.v., der er omfattet af den internationale sambeskatning, omformes til at udvise et resultat opgjort efter dansk lovgivning.</p>\r\n<p class=\"Stk2\">\r\n   <span class=\"StkNr\" id=\"id4e08b8ea-a1ca-47a4-ac60-61025f35802f\">Stk. 3.</span> Det regnskab, der vedlægges selvangivelsen, skal være affattet på dansk, norsk, svensk, engelsk, tysk eller fransk. SKAT kan kræve et regnskab oversat til dansk.</p>\r\n<p class=\"Stk2\">\r\n   <span class=\"StkNr\" id=\"id963dac59-d592-418b-85ae-ad207052ebe9\">Stk. 4.</span> På begæring skal regnskabsmateriale, dokumenter m.v., som kan have betydning for ligningen, indsendes til SKAT, ligesom der på begæring skal meddeles oplysninger i øvrigt, som har betydning for ligningen. Det er ikke et krav, at indsendelse af regnskabsmateriale og dokumenter m.v. på begæring efter 1. pkt. sker digitalt.</p>\r\n<p class=\"Paragraf\" id=\"idc63a33da-5065-401e-a9b7-4696506b1b7b\">\r\n   <span id=\"P11\"/>\r\n<span class=\"ParagrafNr\" id=\"Par11\">§ 11.</span> Indtræder et udenlandsk selskab m.v. i international sambeskatning, skal der afgives oplysning om opgørelsen af indgangsværdier efter selskabsskattelovens § 31 A, stk. 7-9, herunder i hvilket omfang de pågældende aktiver er erhvervet fra koncernforbundne selskaber. Oplysningerne skal indgives senest i forbindelse med rettidig indgivelse af selvangivelse.</p>\r\n<p class=\"Paragraf\" id=\"idc5f14b4d-2e81-4cfd-8a99-eee7e4a0d727\">\r\n   <span id=\"P12\"/>\r\n<span class=\"ParagrafNr\" id=\"Par12\">§ 12.</span> Genvalg af international sambeskatning skal meddeles i forbindelse med rettidig indgivelse af selvangivelse for indkomståret efter det sidste indkomstår i bindingsperioden.</p>\r\n<p class=\"Paragraf\" id=\"idb380b2a2-8cb2-4097-a4d4-00376267c7d0\">\r\n   <span id=\"P13\"/>\r\n<span class=\"ParagrafNr\" id=\"Par13\">§ 13.</span> Hvis administrationsselskabets indkomst i et indkomstår skal forhøjes som følge af ordinær eller fuld genbeskatning, jf. selskabsskattelovens § 31 A, stk. 10 og 11, skal der afgives en redegørelse for grundlaget for beregningen af det beløb, som administrationsselskabets indkomst skal forhøjes med. Redegørelsen skal senest afgives i forbindelse med rettidig indgivelse af selvangivelse for det indkomstår, hvori genbeskatningsbeløbet skal medregnes.</p>\r\n<p class=\"Paragraf\" id=\"id6e9ca80d-e6cb-4282-8890-c70743c0863d\">\r\n   <span id=\"P14\"/>\r\n<span class=\"ParagrafNr\" id=\"Par14\">§ 14.</span> § 36, stk. 1, nr. 3-5, og stk. 2 og 3, i bekendtgørelse nr. 593 af 12. juni 2006 om krav til det skattemæssige årsregnskab m.v. for større virksomheder (Mindstekravsbekendtgørelsen for større virksomheder) finder tilsvarende anvendelse.</p>\r\n<p class=\"Paragraf\" id=\"ide23f025c-60ce-4cae-b41f-6ccc9e757e59\">\r\n   <span id=\"P15\"/>\r\n<span class=\"ParagrafNr\" id=\"Par15\">§ 15.</span> Såfremt oplysningerne m.v. som nævnt i §§ 8-14 ikke fremlægges, kan dette anses for, at der ikke er fremlagt tilstrækkelige oplysninger, jf. selskabsskattelovens § 31 B, stk. 3.</p>\r\n<p class=\"Kapitel\" id=\"id583ae83d-16ec-4fcf-aa57-40cf30fd9353\">\r\n   <span id=\"K4\"/>\r\n<span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">\r\n   <span class=\"Italic\">Ikrafttræden m.v.</span>\r\n</p>\r\n<p class=\"Paragraf\" id=\"id2e409f4d-322a-479e-aabe-81085c9fe3f5\">\r\n   <span id=\"P16\"/>\r\n<span class=\"ParagrafNr\" id=\"Par16\">§ 16.</span> Bekendtgørelsen træder i kraft den 2. april 2015.</p>\r\n<p class=\"Stk2\">\r\n   <span class=\"StkNr\" id=\"idd6101cf3-b8f9-4f31-bdf7-24ff0e68f9e2\">Stk. 2.</span> Samtidig ophæves bekendtgørelse nr. 977 af 26. august 2014 om sambeskatning af selskaber m.v.</p>\r\n<p class=\"Stk2\">\r\n   <span class=\"StkNr\" id=\"ide1f55549-ca23-46c2-908e-054d022bcef3\">Stk. 3.</span> Bekendtgørelsen har virkning fra og med indkomståret 2014.</p><div class=\"Givet\" id=\"Givet\"><p class=\"Givet\" align=\"center\">Skatterådet, den 24. marts 2015</p><p class=\"Sign1\" align=\"center\">Hanne Søgaard Hansen</p><p class=\"Sign2\" align=\"right\">/ Jesper Rønnow Simonsen</p></div>\r\n",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/04/2015"
        },
        {
            "displayName": "Accession",
            "displayValue": "B20150032505"
        },
        {
            "displayName": "Entydig dokumentidentifikation",
            "displayValue": "AN011915"
        },
        {
            "displayName": "Dato for førstegangsindlæggelse",
            "displayValue": "01/04/2015"
        },
        {
            "displayName": "Dato for indlæggelse",
            "displayValue": "01/04/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "325"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "24/03/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin.,<br />Skatterådet, j.nr. 15-0041049"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}