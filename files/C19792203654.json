{
    "id": 75954,
    "title": "Skrivelse om udsendelse af aftale om tjenestetiden for fast ansatte lærere og rektorer ved husholdningsseminarierne (* 1) ",
    "documentTypeId": "200",
    "isSagsforlobPeriodValid": false,
    "shortName": "SKR nr 22036 af 07/06/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om udsendelse af aftale om  \r\n\r\n tjenestetiden for fast ansatte lærere og rektorer ved  \r\n\r\n husholdningsseminarierne (* 1) </H1>  \r\n\r\n<P></P>  \r\n\r\n<BR>  \r\n\r\n<P>Hermed følger et antal eksemplarer af den mellem Akademikernes  \r\n\r\n Centralorganisation, Lærernes Centralorganisation og undervisningsministeriet  \r\n\r\n indgåede aftale om tjenestetiden for fast ansatte lærere og rektorer ved  \r\n\r\n husholdningsseminarierne. </P>  \r\n\r\n<P>Til aftalen skal man knytte følgende bemærkninger: </P>  \r\n\r\n<P>Den i § 1, stk. 1, angivne almindelige fordeling af den årlige  \r\n\r\n undervisningsforpligtelse på 760 timer med gennemsnitligt 19 ugentlige timer  \r\n\r\n over 40 uger er foretaget med udgangspunkt i et undervisningsforløb, der  \r\n\r\n omfatter 32 skemauger, 3 studieuger (introduktionsuger samt disponible uger)  \r\n\r\n og 5 eksamensuger. Det årlige timetal fremkommer herefter ved at multiplicere  \r\n\r\n det gennemsnitlige ugentlige timetal - inclusive omregning for undervisning i  \r\n\r\n særlige fag - i skemaugerne (divisor 32) med 40 og hertil at lægge timer i  \r\n\r\n specialevejledning med omregningstimer, kursustimer i studieuger og andre  \r\n\r\n timer uden for skemaugerne, omregningstimer i forbindelse med forelæsninger  \r\n\r\n samt anden form for timereduktion. For medvirken som eksaminator ved den  \r\n\r\n afsluttende bedømmelse af specialeafhandlinger ydes en timereduktion på 2  \r\n\r\n timer pr. afhandling fordelt med 1 time til hver af de medvirkende lærere.  \r\n\r\n</P>  \r\n\r\n<P>Samtidig vedlægges cirkulære af dags dato om vejledningstimer i  \r\n\r\n forbindelse med husholdningslæreruddannelsen. </P>  \r\n\r\n<P>P.m.v. </P>  \r\n\r\n<P>e.b. </P>  \r\n\r\n<P>E. Paludan-M ller </P>  \r\n\r\n<P>Bilag </P>  \r\n\r\n<P>Undervisningsministeriet </P>  \r\n\r\n<P>løn- og personaleafdelingen </P>  \r\n\r\n<P>AFTALE </P>  \r\n\r\n<P>mellem undervisningsministeriet og Akademikernes Centralorganisation og  \r\n\r\n Lærernes Centralorganisation om tjenestetiden for fast ansatte  \r\n\r\n (tjenestemandslønnede) lærere og rektorer ved husholdningsseminarierne. </P>  \r\n\r\n<P>I henhold til § 45, stk. 2 i lov om tjenestemænd i staten, folkeskolen og  \r\n\r\n folkekirken, jf. § 2, stk. 2 i den mellem ministeren for statens lønnings- og  \r\n\r\n pensionsvæsen og tjenestemændenes centralorganisationer indgåede hovedaftale  \r\n\r\n af 27. oktober 1969, er der mellem undervisningsministeriet og Akademikernes  \r\n\r\n Centralorganisation og Lærernes Centralorganisation indgået nedenstående  \r\n\r\n aftale om tjenestetiden for fast ansatte (tjenestemandslønnede) lærere og  \r\n\r\n rektorer ved husholdningsseminarierne. </P>  \r\n\r\n<P> Indledning . </P>  \r\n\r\n<P>Det pligtige årlige undervisningstimetal er fastsat under hensyntagen til,  \r\n\r\n at det påhviler seminariernes lærere - udover at tilrettelægge og forberede  \r\n\r\n undervisningen m.v. - at varetage en række opgaver uden direkte forbindelse  \r\n\r\n med undervisningen, herunder særlige samarbejdsopgaver bl.a. i form af  \r\n\r\n deltagelse i seminariets råd og udvalg, ligesom det påhviler dem at  \r\n\r\n tilrettelægge og deltage i studieuger med eventuelle ekskursioner m.v., at  \r\n\r\n yde vejledning i og uden for undervisningstiden, bl.a. i vejledningstimer  \r\n\r\n samt at gennemføre prøver og eksaminer. </P>  \r\n\r\n<P> Det pligtige undervisningstimetal. </P>  \r\n\r\n<P> § 1 . Det pligtige årlige antal undervisningstimer er 760 timer, der i  \r\n\r\n almindelighed vil være fordelt med et gennemsnit på 19 ugentlige timer over  \r\n\r\n 40 uger. I fagene ernæringslære, kostvurdering og kostplanlægning,  \r\n\r\n konsumentkundskab, undervisningslære samt bolig- og materialekundskab  \r\n\r\n omregnes undervisningstimerne i forholdet 7:8. Specialevejledningstimer  \r\n\r\n omregnes i forholdet 5:6, hertil kommer efter nærmere derom fastsatte  \r\n\r\n bestemmelser reduktionstimer for medvirken som eksaminator ved den  \r\n\r\n afsluttende bedømmelse af specialeafhandlinger. Forelæsninger omregnes  \r\n\r\n således, at 1 forelæsningstime regnes som 2 1/2 årstime ved opgørelsen af  \r\n\r\n årstimetallet. (760). </P>  \r\n\r\n<P> Stk. 2. Undervisningstimer skal normalt være af 45 minutters varighed.  \r\n\r\n</P>  \r\n\r\n<P> Stk. 3 . Det pligtige undervisningstimetal nedsættes efter de regler, der  \r\n\r\n måtte blive aftalt om timereduktion for administrativt arbejde m.v., samt ved  \r\n\r\n det 60. år. </P>  \r\n\r\n<P> § 2. Seminarierektorernes pligtige timetal fastsættes til 200 årstimer.  \r\n\r\n</P>  \r\n\r\n<P> Løntimetallet og dets beregning . </P>  \r\n\r\n<P> § 3 . Beregningen af det timetal, som skal lægges til grund for  \r\n\r\n lønberegningen (løntimetallet), foretages med udgangspunkt i skematimetallet,  \r\n\r\n hvortil lægges omregningstimer for undervisning i særlige fag, timer for  \r\n\r\n medvirken i studie- og eksamensuger, timer i specialevejledning, ligeledes  \r\n\r\n med omregningstimer, andre timer uden for skemaugerne, samt reduktionstimer  \r\n\r\n ud over førnævnte omregningstimer. </P>  \r\n\r\n<P> Stk. 2 . Hvis løntimetallet overstiger det pligtige undervisningstimetal  \r\n\r\n for vedkommende lærer, skal de fremkomne overtimer vederlægges efter de  \r\n\r\n regler, der måtte blive aftalt herom. Rektorer kan ikke oppebære  \r\n\r\n overtimebetaling, ligesom lærere, der har opnået aldersreduktion ved det 60.  \r\n\r\n år, heller ikke vil kunne oppebære overtimebetaling. </P>  \r\n\r\n<P> Særlige hverv . </P>  \r\n\r\n<P> § 4. For seminarielærere, der påtager sig særlige hverv, som ikke kan  \r\n\r\n henføres under de pågældendes undervisnings- eller tjenestepligter, kan der  \r\n\r\n ydes reduktion i det pligtige timetal eller anden vederlæggelse efter nærmere  \r\n\r\n aftalte regler, der bygger på de for administrativt personale gældende  \r\n\r\n arbejdstidsnormer. </P>  \r\n\r\n<P> § 5 . Praktiklederes pligtige årstimetal nedsættes med 1,50 time pr.  \r\n\r\n studerende, der deltager i praktik inden for året. </P>  \r\n\r\n<P> Stk. 2 . Virksomhed som koordinerende lærer indregnes i timetallet med 50  \r\n\r\n timer pr. funktionssemester respektive 100 timer pr. funktionsår. </P>  \r\n\r\n<P> § 6. Til varetagelse af hovedlæreropgaver vil seminariet kunne disponere  \r\n\r\n over 0,25 reduktionstime årlig pr. studerende. Timerne fordeles af  \r\n\r\n seminariets rektor efter samråd med lærerrådet eller repræsentanter for  \r\n\r\n dette. </P>  \r\n\r\n<P> Timereduktion ved det 60. år . </P>  \r\n\r\n<P> § 7. Der ydes med virkning fra undervisningsårets begyndelse (1. august)  \r\n\r\n i det kalenderår, i hvilket en seminarielærer eller -rektor fylder 60 år,  \r\n\r\n timereduktion for undervisning efter nedenstående skala: </P>  \r\n\r\n<PRE>  \r\n\r\n  Pligtigt årstimetal               Aldersreduktion  \r\n\r\n      560 - 760                       120  \r\n\r\n      280 - 559                        80  \r\n\r\n      200 - 279                        40  \r\n\r\n        0 - 199                         0  \r\n\r\n Aldersreduktion ydes på grundlag af det årlige løntimetal efter  \r\n\r\n    fradrag af reduktion for administrativt arbejde.  \r\n\r\n  Ikrafttrædelsesbestemmelse .  \r\n\r\n  § 8.  Bestemmelserne i denne aftale har virkning fra 1. august 1977.  \r\n\r\n København, den 29. maj 1979.  \r\n\r\n Undervisningsministeriet  \r\n\r\n P.M.V.  \r\n\r\n e.b.  \r\n\r\n E. Paludan-Muller  \r\n\r\n      Ole Pravz                              Jørgen Jensen  \r\n\r\n ......................                  ......................  \r\n\r\n Akademikernes Centralorganisation     Lærernes Centralorganisation  \r\n\r\n</PRE>  \r\n\r\n</DIV>",
    "isHistorical": true,
    "editorialNotes": [
        "(* 1) Med aftalen som bilag"
    ],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19792203654"
        },
        {
            "displayName": "Entydig dokumentidentifikation",
            "displayValue": "CM035160"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22036"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "07/06/1979"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Lønafdelingen"
        },
        {
            "displayName": "Ressortministeriets journalnummer",
            "displayValue": "J.nr. 1974-55124-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}