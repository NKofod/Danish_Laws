{
    "id": 34232,
    "title": "Institutionsophold - § 112-institution - opholdsbetaling - mindreårig invalidepensionist (* 1) (* 5) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19216 af 18/09/1985",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Der fandtes ikke i bistandsloven at være hjemmel til at kræve  \r\n\r\n opholdsbetaling for en persons ophold på en institution godkendt efter  \r\n\r\n bistandslovens § 112, stk. 1. Det fandtes endvidere i strid med bestemmelsen  \r\n\r\n i § 31 i den dagældende lov om invalidepension m.v. at tilbageholde pension  \r\n\r\n til dækning af en mindreårig invalidepensionists opholdsbetaling.  \r\n\r\n Bestemmelsen i invalidepensionsloven § 31 kunne ikke ændres ved en analog  \r\n\r\n anvendelse af reglerne om betaling for ophold på institutioner for børn og  \r\n\r\n unge. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Institutionsophold - § 112-institution -  \r\n\r\n opholdsbetaling - mindreårig invalidepensionist (* 1) (* 5) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>En pensionist, født i 1964, som modtog mellemste invalidepension, fik den  \r\n\r\n 9. september 1981 ophold på en revalideringsinstitution godkendt i henhold  \r\n\r\n til bistandslovens § 112, stk. 1. Pr. 1. september 1982 fik pensionisten  \r\n\r\n tilkendt højeste invalidepension. </P>  \r\n\r\n<P>Det sociale udvalg traf beslutning om at tilbageholde et beløb på 11.700  \r\n\r\n kr. af pensionistens invalidepension for perioden 9. september 1981 til 31.  \r\n\r\n marts 1982, som betaling for pågældendes ophold på  \r\n\r\n revalideringsinstitutionen. </P>  \r\n\r\n<P>Det sociale udvalg begrundede sin afgørelse med, at bistandslovens § 112,  \r\n\r\n stk. 1, omhandler døgninstitutioner for voksne med vidtgående fysisk eller  \r\n\r\n psykisk handicap. Udvalget havde herefter krævet opholdsbetaling for den  \r\n\r\n periode, hvor pensionisten ikke ansås for hørende under kategorien  \r\n\r\n &#187;voksne&#171;, idet han var 17 år og umyndig. Udvalget henviste til, at  \r\n\r\n der skulle betales for opholdet i analogi med reglen i bistandslovens § 96 om  \r\n\r\n døgninstitutioner for børn og unge, jfr. § 9 i socialministeriets  \r\n\r\n bekendtgørelse nr. 467 af 17. oktober 1980. </P>  \r\n\r\n<P>Overfor amtsankenævnet havde socialministeriet vejledende udtalt, at de  \r\n\r\n gældende betalingsregler for § 112, stk. 1, - institutioner - finder  \r\n\r\n anvendelse, uanset at pensionisten er under 18 år. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet bemærkede, at reglen i bistandslovens § 100, jfr.  \r\n\r\n socialministeriets bekendtgørelse af 17. oktober 1980, alene finder  \r\n\r\n anvendelse ved ophold på institutioner, der drives i henhold til  \r\n\r\n bistandslovens § 96, eller under familiepleje. Da den omhandlede  \r\n\r\n revalideringsinstitution var en institution, der blev drevet i henhold til  \r\n\r\n bistandslovens § 112, stk. 1, fulgte det af reglen i bistandslovens § 117,  \r\n\r\n stk. 1, at ophold på denne institution var gratis. Afgørende for hvilke  \r\n\r\n betalingsregler, der skulle finde anvendelse, var således alene, hvilken  \r\n\r\n institutionstype der var tale om, hvorimod det efter bistandsloven ikke kunne  \r\n\r\n tillægges betydning, om beboeren var umyndig eller under 18 år.  \r\n\r\n Amtsankenævnet fandt herefter, at socialudvalget ikke havde haft hjemmel til  \r\n\r\n at kræve opholdsbetaling for pensionistens ophold på  \r\n\r\n revalideringsinstitutionen. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af det sociale udvalg. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens §§ 100, 112, stk. 1 og 117, stk. 1. Invalidepensionslovens  \r\n\r\n § 31, stk. 3. Socialministeriets bekendtgørelse nr. 467 af 17. oktober 1980  \r\n\r\n om betaling for ophold i døgninstitution for børn og unge, og i familiepleje.  \r\n\r\n</P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen er enig i, at der ikke i bistandsloven er hjemmel til at  \r\n\r\n kræve opholdsbetaling for en persons ophold på en institution hørende under  \r\n\r\n bistandslovens § 112, stk. 1. </P>  \r\n\r\n<P>Efter § 31 i den dagældende lov om invalidepension udbetales pensionen i 6  \r\n\r\n måneder udover indlæggelsesmåneden til en pensionist, der får ophold på en  \r\n\r\n institution, der er anerkendt i henhold til bistandslovens § 112, stk. 1. I  \r\n\r\n bestemmelsen sondres ikke mellem pensionister, der er under eller over 18 år,  \r\n\r\n og ankestyrelsen finder derfor, at det sociale udvalg ikke har været  \r\n\r\n berettiget til at tilbageholde pensionen til dækning af opholdsbetalingen i  \r\n\r\n strid med denne lovregel. Denne lovregel kan ikke ændres ved en analog  \r\n\r\n anvendelse af reglerne om betaling for ophold på institutioner for børn og  \r\n\r\n unge. </P>  \r\n\r\n<P>Ankestyrelsen tiltræder således amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 5) Overført til historisk base ved saneringsrunden maj 1994.",
        "(* 4) Dagældende retsforskrift: Lov om social pension af 4. juli 1989.",
        "(* 3) Dagældende retsforskrift: Bekendtgørelse nr. 467 af 17. oktober 1980 om betaling for ophold i døgninstitution for børn og unge og i familiepleje.",
        "(* 2) Dagældende retsforskrift: Lov om invalidepension m.v. § 31, stk. 3.",
        "(* 1) Offentliggjort af Socialstyrelsen i SM O-079-85 08/11/1985."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19851921625"
        },
        {
            "displayName": "Entydig dokumentidentifikation",
            "displayValue": "CA002160"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19216"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "18/09/1985"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20138-84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}