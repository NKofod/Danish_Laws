{
    "id": 199718,
    "title": "Forslag til folketingsbeslutning om indførelse af princip om udtrapningsplan ved udskrivelse af psykofarmaka",
    "documentTypeId": "480",
    "isSagsforlobPeriodValid": true,
    "shortName": "2017/1 BSF 78",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 27. februar 2018 af Trine Torp (SF) og Jacob Mark (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om indførelse af princip om udtrapningsplan ved udskrivelse af psykofarmaka</p>\r\n<p class=\"NormalInd\">Folketinget pålægger regeringen at indføre et princip om en obligatorisk udtrapningsplan for medicinsk behandling, hver gang en patient i psykiatrien får udskrevet psykofarmaka. Udtrapningsplanen skal samtidig fungere som et tilbud, der stilles til rådighed for patienter, så de til enhver tid kan få faglig hjælp til at trappe ud af medicinsk behandling, hvis og når de måtte ønske det. Forslagsstillerne foreslår, at princippet etableres fra den 1. juli 2018.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Dosisreducering eller hel udtrapning af psykofarmaka kan have store konsekvenser for patienten, hvis det ikke sker under ordnede forhold og i et sikkert og trygt miljø. Ned- og udtrapning af psykofarmaka fører ofte til abstinenssymptomer i større eller mindre grad, og det er i den forbindelse helt centralt, at den enkelte patient kan få hjælp til at håndtere symptomerne, og at der er støtteforanstaltninger klar i patientens nærhed til at hjælpe og understøtte patienten. Det er på samme måde afgørende, at der er et tæt samarbejde mellem den enkelte patient og lægen, når udtrapningen skal påbegyndes. Dette kan i dag være udfordrende, fordi der ikke eksisterer klare og stringente regler for ned- og udtrapning i forbindelse med ordinering af psykofarmaka til patienter.</p>\r\n<p class=\"NormalInd\">Forslagsstillerne finder, at der i psykiatrien ofte lægges stor vægt på den biomedicinske behandlingstilgang og mindre vægt på andre tilgange, som f.eks. den psykoterapeutiske behandlingstilgang. Dette kan i forskellige tilfælde være problematisk for patienters mulighed for behandling. Derfor ønsker forslagsstillerne at fremme en dagsorden, hvor der sættes større fokus på behandlingsmuligheder, der ikke nødvendigvis indebærer psykofarmaka, og hvor der også lægges vægt på en tilgang, som i højere grad fokuserer på principper om patienters selvbestemmelse. Med udgangspunkt i en recoveryorienteret tilgang ønskes det med forslaget at fremme, at behandlingen tager afsæt i det enkelte menneskes oplevelser, holdninger og selvbestemmelse, og at patientens egne ønsker og erfaringer har afgørende betydning for den fremadrettede behandling. Dette indebærer også patienters mulighed for at nedtrappe eller fuldstændigt at trappe ud af medicinsk behandling, hvis og når de måtte ønske det.</p>\r\n<p class=\"NormalInd\">Forslagsstillerne ønsker derfor, at der indføres et nyt princip i forbindelse med udskrivning af psykofarmaka. Forslagsstillerne foreslår, at der altid ved udskrivelse af psykofarmaka i psykiatrien skal medfølge en målrettet ned- eller udtrapningsplan for patientens medicinske behandling. Indholdet i en sådan plan vil altid blive fastlagt i et tæt samarbejde mellem den enkelte patient og lægen. Det helt afgørende er, at patienten vil opnå en grundig viden om eventuel ned- eller udtrapning og samtidig også vil have drøftet ned- eller udtrapning med egen læge, inden påbegyndelsen af medicineringen. Forslagsstillerne finder, at dette vil sikre, at alle borgere uanset social og økonomisk baggrund kan få hjælp til udtrapning af psykofarmaka, hvis og når de måtte ønske det, og at denne udtrapning derfor også vil ske i et sikkert og fagligt miljø, hvor der er adgang til alternativer til medicinsk behandling.</p>\r\n<p class=\"NormalInd\">Det er forslagsstillernes vurdering, at forslaget vil føre til hurtigere udtrapning, hvilket vil give det offentlige en besparelse, herunder færre udgifter til psykofarmaka. Disse besparelser kan formentlig dække udgiften til at udarbejde ned- og udtrapningsplaner, men på kort sigt kan der dog være tale om en merudgift. Den nærmere udformning samt finansiering drøftes med de politiske partier, som måtte støtte forslaget. Forslagsstillerne ser gerne, at dette nye princip kommer til at virke så hurtigt som muligt til gavn for patienten. Derfor foreslås det, at princippet etableres fra den 1. juli 2018.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Trine Torp </span>(SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om indførelse af princip om udtrapningsplan ved udskrivelse af psykofarmaka.</p>\r\n<p class=\"ForslagsNummer\">(Beslutningsforslag nr. B 78)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2017/1 BF 78",
            "stateLabel": "Forkastet",
            "references": [
                {
                    "shortName": "2017/1 BSF 78",
                    "title": "Forslag til folketingsbeslutning om indførelse af princip om udtrapningsplan ved udskrivelse af psykofarmaka",
                    "presentationName": "Beslutningsforslag som fremsat",
                    "documentTypeId": 480,
                    "documentId": 199718,
                    "eliUri": "/eli/ft/20171BB00078",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/beslutningsforslag/b78/index.htm"
                },
                {
                    "shortName": "2017/1 BRB 78",
                    "title": "Beretning over Forslag til folketingsbeslutning om indførelse af princip om udtrapningsplan ved udskrivelse af psykofarmaka",
                    "presentationName": "Beretning over beslutningsforslag",
                    "documentTypeId": 510,
                    "documentId": 201886,
                    "eliUri": "/eli/ft/20171EB01202",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "28/02/2018"
        },
        {
            "displayName": "Accession",
            "displayValue": "20171BB00078"
        },
        {
            "displayName": "Entydig dokumentidentifikation",
            "displayValue": "AX021120"
        },
        {
            "displayName": "Dato for førstegangsindlæggelse",
            "displayValue": "28/02/2018"
        },
        {
            "displayName": "Dato for indlæggelse",
            "displayValue": "28/02/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "78"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}