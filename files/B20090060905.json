{
    "id": 125542,
    "title": "Bekendtgørelse om andelsklasser i investeringsforeninger, specialforeninger, professionelle foreninger, godkendte fåmandsforeninger og hedgeforeninger",
    "documentTypeId": "60",
    "isSagsforlobPeriodValid": true,
    "shortName": "BEK nr 609 af 25/06/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om andelsklasser i investeringsforeninger, specialforeninger, professionelle foreninger, godkendte fåmandsforeninger og hedgeforeninger</p>\r\n      <p class=\"Indledning2\">I medfør af § 9 a, stk. 7, og § 132, stk. 3, i lov om investeringsforeninger og specialforeninger samt andre kollektive investeringsordninger m.v., jf. lovbekendtgørelse nr. 929 af 18. september 2008, som ændret ved lov nr. 392 af 25. maj 2009, fastsættes:</p>\r\n      <p class=\"ParagrafGruppeOverskrift\"><span id=\"Kap0_X1\">Anvendelsesområde</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Bekendtgørelsen finder anvendelse for de afdelinger i investeringsforeninger, specialforeninger, professionelle foreninger, godkendte fåmandsforeninger og hedgeforeninger, der har oprettet andelsklasser.</p>\r\n      <p class=\"ParagrafGruppeOverskrift\"><span id=\"Kap0_X2\">Indretning af andelsklasser og andelsklassers karakteristika</span></p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> En forening, der opretter andelsklasser i en afdeling, skal sørge for, at anvendelsen af andelsklasser er til fordel for alle investorerne.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Finanstilsynet kan påbyde en forening at afvikle en andelsklasse i en afdeling, hvis foreningen:</p>\r\n      <p class=\"Liste1\"><span class=\"Liste1Nr\" id=\"Par2_Stk2_Num1\">1)</span> ikke har sørget for, at anvendelsen af andelsklasser er til fordel for alle investorerne i afdelingen,</p>\r\n      <p class=\"Liste1\"><span class=\"Liste1Nr\" id=\"Par2_Stk2_Num2\">2)</span> placerer så stor en del af en afdelings formue i klasse­spe­cifikke aktiver, at en andelsklasses investeringspolitik ikke grundlæggende er den samme som afdelingens investeringspolitik, som denne er fastlagt i vedtægterne, eller</p>\r\n      <p class=\"Liste1\"><span class=\"Liste1Nr\" id=\"Par2_Stk2_Num3\">3)</span> ikke giver fyldestgørende oplysninger i henhold til § 9 a, stk. 3, i lov om investeringsforeninger og specialforeninger samt andre kollektive investeringsordninger m.v. ved oprettelsen af en andelsklasse.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> En forening kan oprette andelsklasser i en afdeling, hvor andelsklasserne indbyrdes varierer på følgende karakteristika:</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num1\">1)</span> Denominering i valuta.</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num2\">2)</span> De typer af investorer andelsklasserne markedsføres overfor.</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num3\">3)</span> Løbende omkostninger, der overholder reglerne i § 5.</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num4\">4)</span> Emissionstillæg og indløsningsfradrag, der overholder reglerne i § 5 og bekendtgørelse om beregning af emissions- og indløsningspriser ved tegning og indløsning af andele i investeringsforeninger, specialforeninger, professionelle foreninger, godkendte fåmandsforeninger og hedgeforeninger.</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num5\">5)</span> Prisberegningsmetode, jf. bekendtgørelse om beregning af emissions- og indløsningspriser ved tegning og indløsning af andele i investeringsforeninger, specialforeninger, professionelle foreninger, godkendte fåmandsforeninger og hedgeforeninger.</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num6\">6)</span> Klassespecifikke aktiver, der alene kan være afledte finansielle instrumenter samt en kontantbeholdning til brug for klassens løbende likviditetsbehov.</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num7\">7)</span> Udlodningsprofil (akkumulerende eller udloddende).</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num8\">8)</span> Minimumsinvestering.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Andelsklasser kan også variere på andre karakte­ris­tika end de i stk. 1 nævnte, hvis foreningen kan godtgøre, at investorer i én andelsklasse ikke tilgodeses på bekostning af investorer i en anden andelsklasse.</p>\r\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> En redegørelse, hvori foreningen godtgør som nævnt i stk. 2, skal indsendes til Finanstilsynet senest otte hverdage efter bestyrelsens beslutning om etablering af en andelsklasse, der varierer på andre karakteristika end de i stk. 1 nævnte.</p>\r\n      <p class=\"ParagrafGruppeOverskrift\"><span id=\"Kap0_X3\">Klassespecifikke aktiver</span></p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> En forening kan placere en del af en afdelings formue i klassespecifikke aktiver, jf. § 3, stk. 1, nr. 6.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> En forening må ikke placere så stor en del af en afdelings formue i klassespecifikke aktiver, at en andelsklasses investeringspolitik ikke grundlæggende er den samme som afdelingens investeringspolitik, som denne er fastlagt i vedtægterne.</p>\r\n      <p class=\"ParagrafGruppeOverskrift\"><span id=\"Kap0_X4\">Omkostninger</span></p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> En forening må ikke lade én andelsklasse afholde en anden andelsklasses omkostninger.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Rådgivningsomkostninger, der vedrører fællesporteføljen skal fordeles mellem andelsklasserne i et forhold, der svarer til den del af fællesporteføljen, som andelsklasserne oppebærer afkast af.</p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Løbende handelsomkostninger, der vedrører fællesporteføljen skal fordeles mellem andelsklasserne i et forhold, der svarer til den del af fællesporteføljen, som andelsklasserne oppebærer afkast af.</p>\r\n      <p class=\"Stk2\"><span class=\"StkNr\" id=\"Par5_Stk4\">Stk. 4.</span> Handelsomkostninger i forbindelse med emission og indløsning, der vedrører fællesporteføljen, skal bæres af den andelsklasse, hvor emission og indløsning finder sted.</p>\r\n      <p class=\"Stk2\"><span class=\"StkNr\" id=\"Par5_Stk5\">Stk. 5.</span> Uanset bestemmelsen i stk. 4 kan en forening fordele handelsomkostninger, som nævnt i stk. 4, mellem andelsklasser i samme afdeling, der:</p>\r\n      <p class=\"Liste1\"><span class=\"Liste1Nr\" id=\"Par5_Stk5_Num1\">1)</span> anvender enkeltprismetode eller variabel enkeltprismetode ved prisberegning, og</p>\r\n      <p class=\"Liste1\"><span class=\"Liste1Nr\" id=\"Par5_Stk5_Num2\">2)</span> retter henvendelse til samme type investorer.</p>\r\n      <p class=\"Stk2\"><span class=\"StkNr\" id=\"Par5_Stk6\">Stk. 6.</span> Handels- og rådgivningsomkostninger, der alene ved­rører klassespecifikke aktiver, skal bæres af andelsklassen alene.</p>\r\n      <p class=\"Stk2\"><span class=\"StkNr\" id=\"Par5_Stk7\">Stk. 7.</span> Handels- og rådgivningsomkostninger, der vedrører aktiver som flere men ikke alle andelsklasserne i en afdeling oppebærer afkast af, skal fordeles i et forhold, der svarer til den del af aktiverne, som andelsklasserne oppebærer afkast af.</p>\r\n      <p class=\"Stk2\"><span class=\"StkNr\" id=\"Par5_Stk8\">Stk. 8.</span> Markedsføringsomkostninger, der alene vedrører én andelsklasse skal bæres af andelsklassen alene.</p>\r\n      <p class=\"Stk2\"><span class=\"StkNr\" id=\"Par5_Stk9\">Stk. 9.</span> Omkostninger, der ikke kan henføres direkte til en bestemt andelsklasse skal fordeles mellem andelsklasserne i et forhold, der svarer til den del af fællesporteføljen, som andelsklasserne oppebærer afkast af.</p>\r\n      <p class=\"Stk2\"><span class=\"StkNr\" id=\"Par5_Stk10\">Stk. 10.</span> Bestyrelsen for en forening skal påse, at principperne i stk. 1-9 overholdes.</p>\r\n      <p class=\"ParagrafGruppeOverskrift\"><span id=\"Kap0_X5\">Risiko</span></p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> En forening må ikke bruge klassespecifikke aktiver til at eksponere en andelsklasse for en samlet risiko, der overstiger værdien af den del af afdelingens formue, som andelsklassen oppebærer afkast af.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Stk. 1 finder ikke anvendelse for hedgeforeninger.</p>\r\n      <p class=\"ParagrafGruppeOverskrift\"><span id=\"Kap0_X6\">Oplysninger</span></p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> En forening skal på sin hjemmeside oplyse nærmere om en andelsklasses karakteristika i henhold til § 3, stk. 1, herunder oplysninger om</p>\r\n      <p class=\"Liste1\"><span class=\"Liste1Nr\" id=\"Par7_Stk1_Num1\">1)</span> hvilken valuta andelsklassen er denomineret i,</p>\r\n      <p class=\"Liste1\"><span class=\"Liste1Nr\" id=\"Par7_Stk1_Num2\">2)</span> hvilken type af investorer andelsklassen markedsføres overfor,</p>\r\n      <p class=\"Liste1\"><span class=\"Liste1Nr\" id=\"Par7_Stk1_Num3\">3)</span> emissionstillæg og indløsningsfradrag,</p>\r\n      <p class=\"Liste1\"><span class=\"Liste1Nr\" id=\"Par7_Stk1_Num4\">4)</span> administrationsomkostninger, rådgivningsomkostninger og markedsføringsomkostninger,</p>\r\n      <p class=\"Liste1\"><span class=\"Liste1Nr\" id=\"Par7_Stk1_Num5\">5)</span> den anvendte prisberegningsmetode,</p>\r\n      <p class=\"Liste1\"><span class=\"Liste1Nr\" id=\"Par7_Stk1_Num6\">6)</span> hvor stor en del af andelsklassens formue, foreningen kan anvende til klassespecifikke aktiver,</p>\r\n      <p class=\"Liste1\"><span class=\"Liste1Nr\" id=\"Par7_Stk1_Num7\">7)</span> udlodningsprofil,</p>\r\n      <p class=\"Liste1\"><span class=\"Liste1Nr\" id=\"Par7_Stk1_Num8\">8)</span> minimumsinvestering, og</p>\r\n      <p class=\"Liste1\"><span class=\"Liste1Nr\" id=\"Par7_Stk1_Num9\">9)</span> karakteristika omfattet af § 3, stk. 2.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Hvis en afdeling har klassespecifikke aktiver, skal det endvidere fremgå af foreningens hjemmeside, hvad formålet er, og hvilken betydning det har for den enkelte andelsklasses investeringspolitik, som beskrevet i prospektet.</p>\r\n      <p class=\"ParagrafGruppeOverskrift\"><span id=\"Kap0_X7\">Særligt for hedgeforeninger</span></p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Opretter en hedgeforening andelsklasser i en afdeling, og anvender afdelingen gearing, skal</p>\r\n      <p class=\"Liste1\"><span class=\"Liste1Nr\" id=\"Par8_Stk1_Num1\">1)</span> gearingsfaktoren være den samme for alle andelsklasserne i afdelingen, og</p>\r\n      <p class=\"Liste1\"><span class=\"Liste1Nr\" id=\"Par8_Stk1_Num2\">2)</span> gearingsmetoden være den samme for alle andelsklasserne i afdelingen.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Ved gearing forstås</p>\r\n      <p class=\"Liste1\"><span class=\"Liste1Nr\" id=\"Par8_Stk2_Num1\">1)</span> investering for lånte midler,</p>\r\n      <p class=\"Liste1\"><span class=\"Liste1Nr\" id=\"Par8_Stk2_Num2\">2)</span> forøgelse af eksponering ved afledte finansielle instrumenter, eller</p>\r\n      <p class=\"Liste1\"><span class=\"Liste1Nr\" id=\"Par8_Stk2_Num3\">3)</span> short-salg på udækket basis.</p>\r\n      <p class=\"ParagrafGruppeOverskrift\"><span id=\"Kap0_X8\">Straf</span></p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Overtrædelse af bestemmelserne i § 2, stk. 1, § 3, stk. 3, § 4, stk. 2, § 5, stk. 1-4 og 6-9, § 6, stk. 1, § 7 og § 8, stk. 1, straffes med bøde.</p>\r\n      <p class=\"ParagrafGruppeOverskrift\"><span id=\"Kap0_X9\">Ikrafttrædelse</span></p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Bekendtgørelsen træder i kraft den 1. juli 2009.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Finanstilsynet, den 25. juni 2009</P><P CLASS=SIGN1 ALIGN=\"CENTER\">Ulrik Nødgaard</P><P CLASS=SIGN2 ALIGN=\"RIGHT\">/ Anne Marie Pico</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/06/2009"
        },
        {
            "displayName": "Accession",
            "displayValue": "B20090060905"
        },
        {
            "displayName": "Entydig dokumentidentifikation",
            "displayValue": "AU003673"
        },
        {
            "displayName": "Dato for førstegangsindlæggelse",
            "displayValue": "27/06/2009"
        },
        {
            "displayName": "Dato for indlæggelse",
            "displayValue": "13/10/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "609"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "25/06/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 142-0018"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}