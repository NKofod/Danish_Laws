{
    "id": 31140,
    "title": "Skrivelse om Kapitel 3 om De minimis støtte fra Konkurrencestyrelsens Statsstøttehåndbog 2006",
    "documentTypeId": "200",
    "isSagsforlobPeriodValid": true,
    "shortName": "SKR nr 9150 af 09/01/2007",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Skrivelse  \r\n\r\n om  \r\n\r\n Kapitel 3 om De minimis  \r\n\r\n &#150; støtte fra  \r\n\r\n Konkurrencestyrelsens Statsstøttehåndbog 2006  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekstoverskrift\">  \r\n\r\n 3.1 De minimis-støtte  \r\n\r\n</P>  \r\n\r\n<P class=\"TekstV\">  \r\n\r\n I 1992 vedtog Kommissionen den såkaldte de minimis-regel.  \r\n\r\n Reglen blev til, efter EF-Domstolen i en række sager havde statueret, at der  \r\n\r\n ikke  \r\n\r\n findes et mærkbarhedskriterium  \r\n\r\n<A HREF=\"#FN501\" NAME=\"_FN501\"><SUP>1)</SUP></A> , og at al støtte i  \r\n\r\n princippet  \r\n\r\n derfor vil kunne påvirke samhandelen mellem medlemsstaterne. I erkendelse af  \r\n\r\n at  \r\n\r\n Kommissionen ville drukne i administrativt arbejde, såfremt alle  \r\n\r\n støtteordninger uanset størrelse skulle notificeres, vedtog Kommissionen  \r\n\r\n derfor  \r\n\r\n de minimis-reglen. Reglerne findes i Kommissionens forordning 69/2001  \r\n\r\n<A HREF=\"#FN502\" NAME=\"_FN502\"><SUP>2)</SUP></A> , der blev ændret den 15.  \r\n\r\n december 2006 med  \r\n\r\n forordning 1998/2006, gældende fra 1. januar 2007.  \r\n\r\n</P>  \r\n\r\n<P class=\"TekstV\">  \r\n\r\n De minimis-reglen betyder, at medlemsstater kan tildele støtte  \r\n\r\n til en virksomhed på op til 200.000 EUR i en periode på tre regnskabsår, uden  \r\n\r\n at medlemsstaten skal notificere støtten til Kommissionen.  \r\n\r\n</P>  \r\n\r\n<P class=\"TekstV\">  \r\n\r\n De minimis-forordningen skal endvidere anvendes på  \r\n\r\n forarbejdning og afsætning af landbrugsprodukter, med mindre støttebeløbet  \r\n\r\n fastsættes på basis af prisen på eller mængden af produkter, som indkøbes hos  \r\n\r\n primærproducenter eller afsættes af de pågældende virksomheder, eller hvis  \r\n\r\n støtten er betinget af, at den helt eller delvist videregives til  \r\n\r\n primærproducenter.  \r\n\r\n Transportsektoren undtaget støtte til indkøb af køretøjer er ligeledes blevet  \r\n\r\n omfattet, dog med et de minimis-loft på 100.000 EUR.  \r\n\r\n</P>  \r\n\r\n<P class=\"TekstV\">  \r\n\r\n I modsætning til den gamle de minimis-forordning vil det fra 1.  \r\n\r\n januar 2007 kun være muligt at iværksætte støtteforanstaltninger, der er  \r\n\r\n gennemsigtige, således at støtteværdien let kan beregnes.  \r\n\r\n</P>  \r\n\r\n<P class=\"Tekstoverskrift\">  \r\n\r\n 3.2 Treårsperioden  \r\n\r\n</P>  \r\n\r\n<P class=\"TekstV\">  \r\n\r\n Den treårige periode løber over tre regnskabsår fra det  \r\n\r\n tidspunkt, hvor støttemodtageren opnår ret til at modtage støtten - dvs. ved  \r\n\r\n myndighedens godkendelse af en ansøgning eller beslutning om at tildele  \r\n\r\n støtte,  \r\n\r\n og ikke på det tidspunkt støttemodtageren faktisk modtager støtten.  \r\n\r\n Medlemsstaten skal således ved tildeling af de minimis-støtte sikre sig, at  \r\n\r\n virksomheden ikke har modtaget de minimis-støtte svarende til mere end  \r\n\r\n 200.000  \r\n\r\n EUR i virksomhedens tre foregående regnskabsår.  \r\n\r\n</P>  \r\n\r\n<P class=\"TekstV\">  \r\n\r\n Hvis en virksomhed modtager for megen de minimis-støtte - også  \r\n\r\n selv om den er tildelt ved en fejl - kan Kommissionen kræve hele støtten  \r\n\r\n tilbagebetalt med renters rente.  \r\n\r\n</P>  \r\n\r\n<P class=\"Tekstoverskrift\">  \r\n\r\n 3.3 Støttens værdi  \r\n\r\n</P>  \r\n\r\n<P class=\"TekstV\">  \r\n\r\n Støttebeløbet på 200.000 EUR er angivet i direkte tilskud og  \r\n\r\n skal, hvis støtten ydes i en anden form end direkte tilskud, omregnes til  \r\n\r\n støttens bruttosubventionsækvivalent, dvs. støttens økonomiske værdi.  \r\n\r\n Støttebeløbet beregnes som bruttobeløb, dvs. inden der er betalt skat.  \r\n\r\n<A HREF=\"#FN503\" NAME=\"_FN503\"><SUP>3)</SUP></A>  \r\n\r\n &nbsp;Det betyder, at det reelle støttebeløb, som  \r\n\r\n modtageren får i hånden, kan være mindre end de 200.000 EUR, som de  \r\n\r\n minimis-reglen  \r\n\r\n umiddelbart anerkender. Myndighederne kan som udgangspunkt ikke skattefritage  \r\n\r\n støtten, da en sådan støttetildeling vil være selektiv, og en  \r\n\r\n skattefritagelse  \r\n\r\n dermed altid vil fremstå som en undtagelse til et generelt system. En  \r\n\r\n skattefritagelse i forbindelse med de minimis-støttetildeling vil således  \r\n\r\n kunne  \r\n\r\n udgøre ulovlig statsstøtte, desuagtet modtageren ikke modtager mere end  \r\n\r\n 200.000  \r\n\r\n EUR netto.  \r\n\r\n</P>  \r\n\r\n<P class=\"TekstV\">  \r\n\r\n De minimis-støtte, der udbetales i rater, tilbagediskonteres  \r\n\r\n til det tidspunkt, hvor støtten blev ydet. Den rentesats, der skal anvendes  \r\n\r\n til  \r\n\r\n tilbagediskonteringsformål og til beregning af støttebeløbet i forbindelse  \r\n\r\n med  \r\n\r\n lån på lempelige vilkår, er den gældende referencesats på støttetidspunktet.  \r\n\r\n</P>  \r\n\r\n<P class=\"TekstV\">  \r\n\r\n Såfremt der indgår fællesskabsmidler i de minimis-støtten (fx  \r\n\r\n fra en EU-fond), skal dette også medregnes i de minimis-beløbet. Der tages  \r\n\r\n således  \r\n\r\n hensyn til støtte ydet af enhver statslig myndighed eller ethvert statsligt  \r\n\r\n organ, også selv om den finansieres helt eller delvis med fællesskabsmidler.  \r\n\r\n</P>  \r\n\r\n<P class=\"TekstV\">  \r\n\r\n Det er vigtigt at huske på reglerne om gennemsigtig støtte, som  \r\n\r\n de er omtalt i afsnit 3.1. At støtten skal være gennemsigtig betyder, at  \r\n\r\n støttens bruttosubventionsækvivalent skal kunne beregnes på forhånd, og at  \r\n\r\n støtten i øvrigt overholder forordningens artikel 2 stk. 4.  \r\n\r\n</P>  \r\n\r\n<P class=\"Tekstoverskrift\">  \r\n\r\n 3.4 Hvilke virksomheder er omfattet  \r\n\r\n</P>  \r\n\r\n<P class=\"TekstV\">  \r\n\r\n Anvendelsesområdet for de minimis-reglen er virksomheder.  \r\n\r\n Virksomhedens størrelse er ikke relevant i denne sammenhæng. Både små og  \r\n\r\n store  \r\n\r\n virksomheder kan modtage de minimis-støtte.  \r\n\r\n</P>  \r\n\r\n<P class=\"TekstV\">  \r\n\r\n Det er dog et krav, at der er tale om en selvstændig  \r\n\r\n virksomhed. Spørgsmålet om afgrænsningen af dette begreb aktualiseres, når  \r\n\r\n der  \r\n\r\n er tale om virksomheder, som er organiseret i koncerner, divisioner, filialer  \r\n\r\n og lignende. Et hyppigt forekommende eksempel på, at en virksomhed er  \r\n\r\n organiseret i flere enheder, er en koncern, der udgøres af et moderselskab og  \r\n\r\n et eller flere datterselskaber. I denne situation vil de enheder, som  \r\n\r\n koncernen  \r\n\r\n udgøres af, typisk hver især skulle betragtes som virksomheder. Hvert selskab  \r\n\r\n i  \r\n\r\n koncernen vil dermed være berettiget til at modtage op til 200.000 EUR i  \r\n\r\n støtte  \r\n\r\n over 3 år.  \r\n\r\n</P>  \r\n\r\n<P class=\"TekstV\">  \r\n\r\n Underenheder, f.eks. divisioner, filialer og kontorer af aktie-  \r\n\r\n og anpartsselskaber, er derimod normalt ikke selvstændige juridiske enheder,  \r\n\r\n idet de ikke som sådan kan udskilles fra hovedselskabet. Sådanne underenheder  \r\n\r\n vil dermed ikke være selvstændige virksomheder men skal betragtes som en del  \r\n\r\n af  \r\n\r\n den virksomhed, de indgår i. Det samme gælder for underenheder af andre  \r\n\r\n selskabsformer f.eks. andelsselskaber, interessentskaber og  \r\n\r\n kommanditselskaber.  \r\n\r\n De minimis-reglens støtteloft gælder i disse tilfælde for hele selskabet - og  \r\n\r\n ikke for den enkelte division, filial etc.  \r\n\r\n</P>  \r\n\r\n<P class=\"TekstV\">  \r\n\r\n I EF-Domstolens dom C-382/99,  \r\n\r\n<I>  \r\n\r\n Nederlandene mod Kommissionen,  \r\n\r\n</I>  \r\n\r\n fastslog Domstolen, at en støtteordning  \r\n\r\n til fordel for tankstationer langs den tyske grænse var ulovlig, blandt andet  \r\n\r\n fordi flere af tankstationerne var ejet af det samme benzinselskab. Den  \r\n\r\n Nederlandske regering havde tildelt støtten som de minimis-støtte til hver  \r\n\r\n enkelt tankstation, men Domstolen fastslog, at tankstationerne ikke skulle  \r\n\r\n betragtes som selvstændige virksomheder, da de var ejet af samme selskab. Det  \r\n\r\n var derfor ikke muligt at tildele støtten som de minimis-støtte.  \r\n\r\n<A HREF=\"#FN504\" NAME=\"_FN504\"><SUP>4)</SUP></A>  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Der kan endvidere tildeles de minimis-støtte inden for alle  \r\n\r\n sektorer, dog med undtagelse af de i afsnit 3.5 nævnte.  \r\n\r\n</P>  \r\n\r\n<P class=\"Tekstoverskrift\">  \r\n\r\n 3.5 Hvilke virksomheder er ikke omfattet  \r\n\r\n</P>  \r\n\r\n<P class=\"TekstV\">  \r\n\r\n De minimis-forordningen finder generelt ikke anvendelse på  \r\n\r\n støtte til virksomheder i landbrugs- og fiskerisektorerne.  \r\n\r\n<A HREF=\"#FN505\" NAME=\"_FN505\"><SUP>5)</SUP></A>  \r\n\r\n &nbsp;Dog kan der gives  \r\n\r\n de minimis-støtte til forarbejdning og afsætning af landbrugsprodukter. Denne  \r\n\r\n særlige de minimis-regel fritager ikke eksportstøtte eller støtte, der  \r\n\r\n fremmer  \r\n\r\n indenlandske produkter på bekostning af importerede. Reglen gælder heller  \r\n\r\n ikke  \r\n\r\n for støtte, hvis størrelse fastsættes på grundlag af prisen eller mængden af  \r\n\r\n et  \r\n\r\n produkt, der bringes på markedet. Husk dog at støtte til forarbejdning og  \r\n\r\n afsætning af landbrugsprodukter er omfattet af den almindelige de  \r\n\r\n minimis-forordning.  \r\n\r\n</P>  \r\n\r\n<P class=\"TekstV\">  \r\n\r\n Reglerne om de minimis-støtte i landbrugs- og fiskerisektoren  \r\n\r\n er også under revision. Disse de minimis-regler&nbsp;er næsten en kopi af den  \r\n\r\n &#148;almindelige&#148; de minimis-regel, dog skal det fremhæves, at  \r\n\r\n beløbsgrænserne for  \r\n\r\n landbrugs- og fiskerivirksomheder er betydeligt lavere (henholdsvis 3.000 EUR  \r\n\r\n og 30.000 EUR til den enkelte virksomhed over en løbende treårig periode).  \r\n\r\n Derudover må hvert land ikke overskride et samlet nationalt fastsat de  \r\n\r\n minimis-loft til disse to sektorer.  \r\n\r\n</P>  \r\n\r\n<P class=\"TekstV\">  \r\n\r\n Der kan endvidere ikke gives de minimis-støtte til  \r\n\r\n eksportvirksomhed. Kommissionens beslutning af 5. marts 2003 om en tysk  \r\n\r\n støtteordning vedrørende bevilling af ydelser til støtte for afsætningen og  \r\n\r\n eksporten af produkter fra Mecklenburg-Vorpommern (EFT L202 af 9.8.2003, s.  \r\n\r\n 15), behandler begrebet eksportstøtte i lyset af de minimis-reglen. I henhold  \r\n\r\n til denne beslutnings punkt 40-41 falder støtte til konsulenttjenester,  \r\n\r\n udarbejdelse af marketingstrategier  \r\n\r\n<A HREF=\"#FN506\" NAME=\"_FN506\"><SUP>6)</SUP></A>  \r\n\r\n &nbsp;med henblik på  \r\n\r\n lancering af et nyt eller allerede eksisterende produkt på et nyt marked samt  \r\n\r\n messer og udstillingsdeltagelse i ind- og udland udenfor begrebet  \r\n\r\n eksportstøtte. Kommissionen gør dog opmærksom på, at støtte til  \r\n\r\n konsulenttjenester  \r\n\r\n ikke i alle tilfælde er tilladt.  \r\n\r\n</P>  \r\n\r\n<P class=\"TekstV\">  \r\n\r\n Støtte, der er betinget af, at der anvendes indenlandske  \r\n\r\n produkter i stedet for udenlandske produkter, kan heller ikke tildeles med  \r\n\r\n hjemmel i de minimis-reglen.  \r\n\r\n</P>  \r\n\r\n<P class=\"TekstV\">  \r\n\r\n Endelig er støtte til kulindustrien og støtte til indkøb af  \r\n\r\n køretøjer i transportsektoren ikke omfattet af de minimis-reglerne.  \r\n\r\n</P>  \r\n\r\n<P class=\"Tekstoverskrift\">  \r\n\r\n 3.6 Anden støtte  \r\n\r\n</P>  \r\n\r\n<P class=\"TekstV\">  \r\n\r\n Virksomheder må som udgangspunkt gerne modtage anden støtte,  \r\n\r\n der ikke er de minimis-støtte, samtidig med at de modtager de minimis-støtte.  \r\n\r\n Grænsen på de 200.000 EUR gælder således alene i forhold til støtte med  \r\n\r\n hjemmel  \r\n\r\n i de minimis-forordningen. Dog må virksomheder ikke modtage anden støtte til  \r\n\r\n samme støtteberettigede udgifter, hvis det vil overskride støtteloftet i  \r\n\r\n andre  \r\n\r\n fællesskabsregler.  \r\n\r\n</P>  \r\n\r\n<P class=\"Tekstoverskrift\">  \r\n\r\n 3.7 Konkret anvendelse af de minimis-reglen  \r\n\r\n</P>  \r\n\r\n<P class=\"TekstV\">  \r\n\r\n Når myndigheder konkret påtænker at yde de minimis-støtte til  \r\n\r\n en virksomhed, er der flere ting den skal være opmærksom på. For det første  \r\n\r\n er  \r\n\r\n det vigtigt, at støtten formelt tildeles i overensstemmelse med de  \r\n\r\n minimis-reglen. Det  \r\n\r\n betyder,  \r\n\r\n at myndigheden i ordningen og ved tildelingen overfor støttemodtageren skal  \r\n\r\n kategorisere støtten som de minimis-støtte.  \r\n\r\n</P>  \r\n\r\n<P class=\"TekstV\">  \r\n\r\n I Heiser-sagen  \r\n\r\n<A HREF=\"#FN507\" NAME=\"_FN507\"><SUP>7)</SUP></A>  \r\n\r\n &nbsp;fra foråret 2005  \r\n\r\n vedrørende momsfradrag for østrigske læger, bestemte EF-Domstolen, at  \r\n\r\n<I>  \r\n\r\n &#148;[h]vad angår [ ] de minimis-loft[et], [ ],  \r\n\r\n fremgår det ikke af de sagsakter, den forelæggende ret har fremlagt for  \r\n\r\n Domstolen, at de fradrag, en læge kan opnå i medfør af en foranstaltning som  \r\n\r\n den i hovedsagen omtvistede, under alle omstændigheder er lavere end de  \r\n\r\n minimis-beløbet, der er fastsat til 100 000 EUR over en periode på tre år.  \r\n\r\n Den  \r\n\r\n nationale lovgivning fastsætter således ikke - som Kommissionen for De  \r\n\r\n Europæiske Fællesskaber med rette har anført - nogen grænse for det beløb,  \r\n\r\n som  \r\n\r\n en læge som individuel virksomhed kan have ret til i forbindelse med afkaldet  \r\n\r\n på at berigtige fradragene. Det er derfor ikke godtgjort, at en sådan  \r\n\r\n foranstaltning kan være omfattet af den de minimis-regel, der er indført ved  \r\n\r\n den nævnte meddelelse.&#148;  \r\n\r\n</I>  \r\n\r\n</P>  \r\n\r\n<P class=\"TekstV\">  \r\n\r\n Det betyder, at selv om en støttemodtager konkret modtager  \r\n\r\n beløb, der ligger under de minimis-grænsen, så vil reglen ikke kunne  \r\n\r\n anvendes,  \r\n\r\n såfremt der er mulighed for at modtage mere end 200.000 EUR over den treårige  \r\n\r\n regnskabsperiode. Endvidere følger det af dommen, at myndigheder bør sikre  \r\n\r\n sig,  \r\n\r\n at de benævner de minimis-støtte korrekt og følger reglerne og  \r\n\r\n kontrolprocedurerne i de minimis-forordningen, inden støtten tildeles.  \r\n\r\n</P>  \r\n\r\n<P class=\"TekstV\">  \r\n\r\n Reglerne i de minimis-forordningen betyder blandt andet:  \r\n\r\n</P>  \r\n\r\n<P class=\"Pind\">  \r\n\r\n -  \r\n\r\n &#9;  \r\n\r\n at medlemsstaten, der  \r\n\r\n tildeler de minimis-støtte, gemmer oplysningerne om støtten i minimum 10 år;  \r\n\r\n</P>  \r\n\r\n<P class=\"Pind\">  \r\n\r\n -  \r\n\r\n &#9;  \r\n\r\n at medlemsstaten gør  \r\n\r\n støttemodtageren opmærksom på, at støtten er de minimis-støtte;  \r\n\r\n</P>  \r\n\r\n<P class=\"Pind\">  \r\n\r\n -  \r\n\r\n &#9;  \r\n\r\n at medlemsstaten  \r\n\r\n undersøger, om der er tildelt anden de minimis-støtte til virksomheden inden  \r\n\r\n for virksomhedens sidste 3 regnskabsår, der medfører, at det samlede  \r\n\r\n støtteniveau overstiger 200.000 EUR, og i så fald afholder sig fra at tildele  \r\n\r\n støtten og endelig,  \r\n\r\n</P>  \r\n\r\n<P class=\"Pind\">  \r\n\r\n -  \r\n\r\n &#9;  \r\n\r\n at medlemsstaten er i  \r\n\r\n stand til, med en frist på 20 dage, at kunne stille alle oplysninger om en  \r\n\r\n given de minimis-støtteordning til rådighed for Kommissionen.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P class=\"Slutnotetekst\">  \r\n\r\n<A NAME=\"FN501\" HREF=\"#_FN501\"><SUP>1)</SUP></A>  \r\n\r\n Se hertil blandt andre EF-Domstolens dom i sag C-280/00,  \r\n\r\n<I>  \r\n\r\n Altmark Trans  \r\n\r\n</I>  \r\n\r\n , Saml. 2003 I, s. 7747 og den heri nævnte praksis.  \r\n\r\n</P>  \r\n\r\n<P class=\"Slutnotetekst\">  \r\n\r\n<A NAME=\"FN502\" HREF=\"#_FN502\"><SUP>2)</SUP></A>  \r\n\r\n Kommissionens forordning 69/2001 af 12. januar 2001 om anvendelse af  \r\n\r\n EF-Traktatens artikel 87 og 88 på de minimis-støtte, EUT 2001 L 10/30.  \r\n\r\n</P>  \r\n\r\n<P class=\"Slutnotetekst\">  \r\n\r\n<A NAME=\"FN503\" HREF=\"#_FN503\"><SUP>3)</SUP></A>  \r\n\r\n Se sag T-298/97,  \r\n\r\n<I>  \r\n\r\n Alzetta m.fl. mod  \r\n\r\n Kommissionen  \r\n\r\n</I>  \r\n\r\n , Saml. 2000 II, s. 2319.  \r\n\r\n</P>  \r\n\r\n<P class=\"Slutnotetekst\">  \r\n\r\n<A NAME=\"FN504\" HREF=\"#_FN504\"><SUP>4)</SUP></A>  \r\n\r\n Sag C-382/99,  \r\n\r\n<I>  \r\n\r\n Nederlandene mod  \r\n\r\n Kommissionen  \r\n\r\n</I>  \r\n\r\n , Saml. 2002 I, s. 5163.  \r\n\r\n</P>  \r\n\r\n<P class=\"Slutnotetekst\">  \r\n\r\n<A NAME=\"FN505\" HREF=\"#_FN505\"><SUP>5)</SUP></A>  \r\n\r\n For en nærmere definition, se bilag I til EF-Traktaten.  \r\n\r\n</P>  \r\n\r\n<P class=\"Slutnotetekst\">  \r\n\r\n<A NAME=\"FN506\" HREF=\"#_FN506\"><SUP>6)</SUP></A>  \r\n\r\n Som eksempelvis marketingskoncepter, præsentation af prototyper og afvikling  \r\n\r\n af  \r\n\r\n varebørser.  \r\n\r\n</P>  \r\n\r\n<P class=\"Slutnotetekst\">  \r\n\r\n<A NAME=\"FN507\" HREF=\"#_FN507\"><SUP>7)</SUP></A>  \r\n\r\n Sag 172/03,  \r\n\r\n<I>  \r\n\r\n Heiser  \r\n\r\n</I>  \r\n\r\n , Saml.  \r\n\r\n 2005 I, s. 1627.  \r\n\r\n</P>  \r\n\r\n</DIV>",
    "isHistorical": true,
    "editorialNotes": [
        "Skrivelsen er ikke længere relevant."
    ],
    "alternativeMedia": [],
    "ressort": "Beskæftigelsesministeriet",
    "popularTitle": "Deminimis",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/03/2007"
        },
        {
            "displayName": "Accession",
            "displayValue": "C20070915054"
        },
        {
            "displayName": "Entydig dokumentidentifikation",
            "displayValue": "BE002315"
        },
        {
            "displayName": "Dato for førstegangsindlæggelse",
            "displayValue": "06/03/2007"
        },
        {
            "displayName": "Dato for indlæggelse",
            "displayValue": "17/12/2019"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9150"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "09/01/2007"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., Arbejdsmarkedsstyrelsen, j.nr. "
        },
        {
            "displayName": "Stikord",
            "displayValue": "Deminimis"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}