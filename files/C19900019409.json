{
    "id": 56228,
    "title": "Cirkulære om natpenge mv. (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 194 af 01/10/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om natpenge mv. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Det meddeles herved, at der i henhold til § 45, stk. 1, i lov om  \r\n\r\n tjenestemænd i staten, folkeskolen og folkekirken er indgået vedhæftede  \r\n\r\n aftale mellem Finansministeriet og tjenestemændenes centralorganisationer om  \r\n\r\n natpenge mv., der har virkning fra 1. september 1990. Samtidig hermed ophæves  \r\n\r\n aftale af 30. august 1988 om natpenge mv., udsendt med cirkulære af 31.  \r\n\r\n august 1988, LP.nr 113/88, samt ændringsaftale af 17. oktober 1988, udsendt  \r\n\r\n med cirkulære af 21. oktober 1988, LP.nr. 120/88. </P>  \r\n\r\n<P>Ændringerne, der i aftalen er markeret ved indstregninger i margenen, er  \r\n\r\n en følge af dels den pr. samme dato gennemførte ændring af § 5 i aftalen om  \r\n\r\n de for statens tjenestemænd gældende arbejdstidsregler, jf. aftale af 1.  \r\n\r\n oktober 1990, udsendt ved cirkulære af samme dato (APD.nr. 126/ 90), dels de  \r\n\r\n i forbindelse med 1989-forhandlingerne aftalte forhøjelser af de  \r\n\r\n arbejdstidsbestemte tillæg. </P>  \r\n\r\n<P>Det bemærkes, at sondringen mellem arbejde i tidsrummene henholdsvis kl.  \r\n\r\n 17-22 og kl. 22-6 er ophævet, og at natpenge fremover ydes med en enhedssats,  \r\n\r\n jf. aftalens § 1. </P>  \r\n\r\n<P>Vedrørende bestemmelsen i § 5 bemærkes, at der i henhold til lov nr. 297  \r\n\r\n af 4. juni 1986 om bortfald af automatisk regulering af arbejdsvederlag mv.  \r\n\r\n på grundlag af reguleringspristallet fortsat kan ske dyrtidsregulering af  \r\n\r\n tillæg, der skal give dækning for omkostninger ved arbejdets udførelse. På  \r\n\r\n baggrund heraf reguleres natpengene for hver 3 points udsving i  \r\n\r\n reguleringspristallet med de i aftalens § 5 anførte dyrtidsportioner. </P>  \r\n\r\n<P>Der vil senere blive taget stilling til ændringer i reguleringsformen  \r\n\r\n foranlediget af, at reguleringspristallet i dets nuværende udformning er  \r\n\r\n blevet afskaffet ved lov nr. 438 af 13. juni 1990 om ændring af lov om  \r\n\r\n beregning af et reguleringspristal med virkning fra 1. august 1990. </P>  \r\n\r\n<P>De i aftalens §§ 1-4 anførte satser inkluderer samtlige hidtil udløste  \r\n\r\n dyrtidsportioner og udgør dermed de aktuelle satser pr. 1. september 1990.  \r\n\r\n Satserne er uændrede pr. 1. oktober 1990, da juli-pristallet ikke udløste  \r\n\r\n nogen dyrtidsportion. </P>  \r\n\r\n<P>Finansministeriet </P>  \r\n\r\n<P>Administrations- og Personaledepartementet </P>  \r\n\r\n<P>Den 1. oktober 1990 </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P>Eva Hoff Sonne </P>  \r\n\r\n<P>BILAG 1 </P>  \r\n\r\n<P>AFTALE </P>  \r\n\r\n<P>MELLEM FINANSMINISTERIET OG </P>  \r\n\r\n<P>STATSANSATTES KARTEL, TJENESTEMANDSSEKTIONEN, </P>  \r\n\r\n<P>STATSTJENESTEMÆNDENES CENTRALORGANISATION II, </P>  \r\n\r\n<P>AKADEMIKERNES CENTRALORGANISATION </P>  \r\n\r\n<UL CLASS=PLAIN-LIST>  \r\n\r\n<LI>(TJENESTEMANDSUDVALGET) </LI>  \r\n\r\n</UL>  \r\n\r\n<P>OG LÆRERNES CENTRALORGANISATION </P>  \r\n\r\n<P>OM </P>  \r\n\r\n<P>NATPENGE MV. </P>  \r\n\r\n<P>I henhold til § 45, stk. 1, i lov om tjenestemænd i staten, folkeskolen og  \r\n\r\n folkekirken (tjenestemandsloven) fastsættes følgende: </P>  \r\n\r\n<P> Natpenge </P>  \r\n\r\n<P> § 1. Til tjenestemænd i staten, der efter ordre eller ifølge en godkendt  \r\n\r\n tjenestefordeling udfører tjeneste i tiden kl. 17-6, ydes natpenge, der udgør  \r\n\r\n 15,05 kr. pr. time. </P>  \r\n\r\n<P>Natpengebeløbet dyrtidsreguleres i henhold til § 5. </P>  \r\n\r\n<P> Stk. 2. Tjenestemænd, der har kostforplejning, oppebærer natpenge med  \r\n\r\n halvdelen af den i stk. 1 anførte sats. </P>  \r\n\r\n<P> Stk. 3. For rådighedstjeneste på tjenestestedet, der indgår i  \r\n\r\n arbejdstiden med 3/4, jf. § 8, stk. 1, i aftale om de for statens  \r\n\r\n tjenestemænd gældende arbejdstidsregler, ydes der, når soverum ikke er  \r\n\r\n stillet til rådighed, ligeledes natpenge med halvdelen af den i stk. 1  \r\n\r\n anførte sats. Ved soverum forstås værelse med seng (sovesofa e.l.) og  \r\n\r\n sengeklæder samt adgang til bad og toilet. </P>  \r\n\r\n<P> Stk. 4. Endelig ydes natpenge med den i stk. 1 anførte sats for rejsetid  \r\n\r\n som passager, såfremt der hverken er stillet soveplads til rådighed for  \r\n\r\n tjenestemanden eller er ydet nattillæg i henhold til aftale om godtgørelse af  \r\n\r\n merudgifter ved tjenesterejser, p.t. aftale af l5. april l988, udsendt ved  \r\n\r\n cirkulære af samme dato (LP.nr. 46/88). </P>  \r\n\r\n<P> Stk. 5. For arbejdsfri ophold uden for hjemstedet samt for  \r\n\r\n rådighedstjeneste i hjemmet ydes ikke natpenge. </P>  \r\n\r\n<P> Stk. 6. Natpenge beregnes pr. påbegyndt halve time. </P>  \r\n\r\n<P> Godtgørelse for tjeneste på lørdage, søn- og helligdage, mandage,  \r\n\r\n grundlovsdag og juleaftensdag </P>  \r\n\r\n<P> § 2. Tjenestemænd i staten, der efter ordre eller ifølge godkendt  \r\n\r\n tjenestefordeling udfører tjeneste på lørdage efter kl. 14 og mandage kl.  \r\n\r\n 00,04, oppebærer en særlig godtgørelse herfor på 19,04 kr. pr. time.  \r\n\r\n Godtgørelsen beregnes pr. påbegyndt halve time. </P>  \r\n\r\n<P>Sådan godtgørelse ydes endvidere ved tjeneste i tidsrummet kl. 00-04 på  \r\n\r\n hverdage efter følgende helligdage: nytårsdag, langfredag, 2. påskedag, store  \r\n\r\n bededag, Kristi himmelfartsdag, 2. pinsedag og 2. juledag. </P>  \r\n\r\n<P> Stk. 2. Udføres sådan tjeneste på søn- og helligdage kl. 00-24,  \r\n\r\n juleaftensdag efter kl. 14 eller grundlovsdag efter kl. 12, ydes en særlig  \r\n\r\n godtgørelse herfor på 29,35 kr. pr. time. Godtgørelsen beregnes pr. påbegyndt  \r\n\r\n halve time. </P>  \r\n\r\n<P> Stk. 3 Såfremt tjenestemanden udfører tjeneste på lørdage før kl. 14 som  \r\n\r\n led i en forud tilrettelagt tjeneste, hvoraf halvdelen eller mere udføres  \r\n\r\n efter kl. l4, ydes den i stk. l angivne godtgørelse for hele tjenesten. </P>  \r\n\r\n<P> Stk. 4. Såfremt tjenestemanden udfører tjeneste på mandage inden kl. 6  \r\n\r\n som led i en forud tilrettelagt tjeneste, der påbegyndes søndag kl. 24 eller  \r\n\r\n tidligere, ydes den i stk. l angivne godtgørelse for hele den del af  \r\n\r\n tjenesten, der ligger inden kl. 6. Tilsvarende gælder tjeneste på de i stk. l  \r\n\r\n nævnte hverdage efter visse helligdage. </P>  \r\n\r\n<P> Stk. 5. For rådighedstjeneste i hjemmet ydes ingen godtgørelse. </P>  \r\n\r\n<P> Godtgørelse for delt tjeneste </P>  \r\n\r\n<P> § 3. Tjenestemænd i staten, hvis tjeneste er opdelt i 3 dele, oppebærer  \r\n\r\n herfor en godtgørelse på 45,00 kr. </P>  \r\n\r\n<P> Stk. 2. Tjenestemænd, hvis tjeneste er delt således, at den strækker sig  \r\n\r\n ud over 11 timer regnet fra første tjenesteafsnits påbegyndelse til sidste  \r\n\r\n tjenesteafsnits afslutning, oppebærer en godtgørelse på 4,85 kr. pr. time.  \r\n\r\n Godtgørelsen ydes for samtlige timer, der strækker sig ud over 11 timer,  \r\n\r\n således at også mellemliggende tjenestefri timer medregnes. Godtgørelsen  \r\n\r\n beregnes pr. påbegyndt halve time. </P>  \r\n\r\n<P> Stk. 3. Bestemmelserne i nærværende paragraf omfatter ikke  \r\n\r\n søfartspersonale, for hvilket der kan fastsættes særlige bestemmelser. </P>  \r\n\r\n<P> Godtgørelse for indgreb i på forhånd fastlagte fridage </P>  \r\n\r\n<P> § 4. Såfremt der ved omlægning af tjenesten (i modsætning til tilfældigt  \r\n\r\n overarbejde) op til eller efter en fridag sker afkortning af den på forhånd  \r\n\r\n tilrettelagte frihedsperiode, men således at betingelsen for at betragte  \r\n\r\n fridagen som givet fortsat er opfyldt, ydes der tjenestemanden en godtgørelse  \r\n\r\n på lo,89 kr. for hver fulde time, afkortningen af den på forhånd fastlagte  \r\n\r\n frihedsperiode omfatter. </P>  \r\n\r\n<P> Stk. 2. Reglen i stk. l gælder ikke, såfremt indgrebet er foranlediget af  \r\n\r\n funktion i højere stilling, for hvilken der ydes funktionsvederlag i henhold  \r\n\r\n til aftale indgået i medfør af § 2, stk. 3, i aftale af 7. juli 1979 om  \r\n\r\n midlertidig tjeneste i højere stilling. </P>  \r\n\r\n<P> Dyrtidsregulering </P>  \r\n\r\n<P> § 5. For hver fulde tre points udsving i reguleringspristallet ud over  \r\n\r\n 109 (januar 1988 = 100) forhøjes eller nedsættes den i § 1 anførte  \r\n\r\n natpengesats med 0,18 kr. </P>  \r\n\r\n<P> Stk. 2. Reguleringen finder sted pr. 1. april og 1. oktober på grundlag  \r\n\r\n af reguleringspristallet for henholdsvis januar og juli. </P>  \r\n\r\n<P> Specielle bestemmelser </P>  \r\n\r\n<P> § 6. Denne aftale gælder ikke for tjenestemandsansatte sygeplejersker  \r\n\r\n samt for tjenestemænd, for hvem der ved aftale er fastsat særligt tillæg for  \r\n\r\n de i §§ 1-4 omhandlede tjenester. </P>  \r\n\r\n<P> Ikrafttræden </P>  \r\n\r\n<P> § 7. Denne aftale er gældende fra 1. september 1990 og kan opsiges med 3  \r\n\r\n måneders varsel, dog tidligst til 1. april 1991. Samtidig ophæves aftale af  \r\n\r\n 30. august 1988 om natpenge mv. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 1. oktober 1990 </I> </P>  \r\n\r\n<P CLASS=UNDERSKREVET-AF ALIGN=CENTER>Statsansattes Kartel Finansministeriet  \r\n\r\n</P>  \r\n\r\n<P ALIGN=CENTER>Tjenestemandssektionen P. M. V.  \r\n\r\n<P CLASS=MINISTER ALIGN=RIGHT>E. B. </P>  \r\n\r\n</P>  \r\n\r\n<P>Johan Overgaard Eva Hoff Sonne </P>  \r\n\r\n<P>Statstjenestemændenes </P>  \r\n\r\n<P>Centralorganisation II </P>  \r\n\r\n<P>Bjørn Wikkelsøe Jensen </P>  \r\n\r\n<P>Akademikernes </P>  \r\n\r\n<P>Centralorganisation </P>  \r\n\r\n<UL CLASS=PLAIN-LIST>  \r\n\r\n<LI>(tjenestemandsudvalget) </LI>  \r\n\r\n</UL>  \r\n\r\n<P>Alex Nielsen </P>  \r\n\r\n<P>Lærernes </P>  \r\n\r\n<P>Centralorganisation </P>  \r\n\r\n<P>Martin Rømer </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Udsendes som APD.nr. 125/90"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/11/1990"
        },
        {
            "displayName": "Accession",
            "displayValue": "C19900019409"
        },
        {
            "displayName": "Entydig dokumentidentifikation",
            "displayValue": "CM015120"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "194"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "01/10/1990"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 7 kontor"
        },
        {
            "displayName": "Ressortministeriets journalnummer",
            "displayValue": "APD.j.nr. 7.kt. 1989-4211/011-15"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}