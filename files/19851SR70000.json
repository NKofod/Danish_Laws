{
    "id": 105557,
    "title": "1985 BR 0   BERETNING FRA UDVALGET FOR FORRETNINGSORDENEN OM ÆNDRING AF REGLERNE OM   ØKONOMISK BISTAND TIL PARTIGRUPPERNE I FOLKETINGET OG TIL AFLØNNING M.V. AF   SEKRETÆRER FOR MEDLEMMER AF FOLKETINGET    NR 70000 1985-86, 1. SAMLING BLAD NR 318 ",
    "documentTypeId": "370",
    "isSagsforlobPeriodValid": false,
    "shortName": "1985/1 BR 0",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 0 </P>  \r\n\r\n<P></P>  \r\n\r\n<P>Beretning fra udvalget for forretningsordenen om ændring af reglerne om  \r\n\r\n økonomisk bistand til partigrupperne i folketinget og til aflønning m.v. af  \r\n\r\n sekretærer for medlemmer af folketinget <BR>  \r\n\r\n Nr 70000 1985-86, 1. samling Blad nr 318 </P>  \r\n\r\n<P></P>  \r\n\r\n<P>Afgivet af udvalget for forretningsordenen </P>  \r\n\r\n<P></P>  \r\n\r\n<P>Afgivet: 19851204 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Den 5. december 1984 vedtog udvalget for forretningsordenen regler om </P>  \r\n\r\n<P>økonomisk bistand til partigrupperne i folketinget og til </P>  \r\n\r\n<P>aflønning m.v. af sekretærer for medlemmer af folketinget, jfr. </P>  \r\n\r\n<P>udvalgets beretning af samme dato (Folketingstidende 1984-85, </P>  \r\n\r\n<P>tillæg B, sp. 145). </P>  \r\n\r\n<P>I udvalgets beretning anførtes, at der i udvalget var positiv </P>  \r\n\r\n<P>holdning til snarest muligt at søge gennemført en forhøjelse af </P>  \r\n\r\n<P>bistandsbeløbene, og at præsidiet vil forelægge forslag herom. </P>  \r\n\r\n<P>Udkast til ændrede regler har herefter været drøftet i møder i </P>  \r\n\r\n<P>præsidiet og i et den 27. november 1985 afholdt møde mellem </P>  \r\n\r\n<P>præsidiet og gruppeformændene. I overensstemmelse med dette udkast </P>  \r\n\r\n<P>har udvalget for forretningsordenen herefter i et møde den 4. </P>  \r\n\r\n<P>december 1985 vedtaget følgende ændringer i reglerne af 5. </P>  \r\n\r\n<P>december 1984: </P>  \r\n\r\n<P>1) I § 2, stk. 1, ændres beløbet 9.865 kr. til 15.000 kr. og beløbet </P>  \r\n\r\n<P>4.200 kr. til 7.500 kr. </P>  \r\n\r\n<P>2) I § 2, stk. 2, ændres beløbet 36.180 kr. til 60.000 kr. </P>  \r\n\r\n<P>3) I § 2, stk. 3, ændres datoen 1. januar 1985 til 1. januar 1986. </P>  \r\n\r\n<P>4) I § 4, stk. 1, 2. punktum, tilføjes (som en yderligere sætning) </P>  \r\n\r\n<P>efter ordet udgifter: </P>  \r\n\r\n<P>ligesom medlemmet inden for denne beløbsramme kan afholde udgifter </P>  \r\n\r\n<P>til anskaffelse af specielle kontortekniske hjælpemidler til brug </P>  \r\n\r\n<P>for sekretæren. </P>  \r\n\r\n<P>De foreslåede ændringer af beløbene er ensbetydende med følgende </P>  \r\n\r\n<P>månedlige forhøjelser i forhold til de nugældende faktiske beløb </P>  \r\n\r\n<P>(dvs. de i § 2, stk. 1 og stk. 2, fastsatte grundbeløb med tillæg </P>  \r\n\r\n<P>af reguleringen efter § 2, stk. 3): </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                   Fra 1/10 1985       Fra 1/1 1986  \r\n\r\n                              (efter(gældende regler)   forslaget)  \r\n\r\n ---------------------------------------------------------------------  \r\n\r\n Almindeligt mandatbeløb                10.076,79           15.000,00  \r\n\r\n Særligt mandatbeløb  \r\n\r\n (gældende for et medlem,  \r\n\r\n der tillige er formand  \r\n\r\n for folketinget eller  \r\n\r\n minister)                               4.290,17            7.500,00  \r\n\r\n Gruppebeløb                            39.956,73           60.000,00  \r\n\r\n</PRE>  \r\n\r\n<P>Det bemærkes, at den beløbsramme, der i § 4, stk. 1, er fastsat for </P>  \r\n\r\n<P>det enkelte medlems ret til sekretær, efter forslaget vil stige </P>  \r\n\r\n<P>fra 5.786,62 kr. til 7.500,00 kr. pr. måned. </P>  \r\n\r\n<P>En gennemførelse af de under 1)-3) anførte forslag vil medføre, at </P>  \r\n\r\n<P>den årlige udgift til bistandsordningen fra 1. januar 1986 bliver </P>  \r\n\r\n<P>36.900.000 kr., hvortil kommer fremtidig automatisk regulering, 1. </P>  \r\n\r\n<P>gang pr. 1. april 1986, mod nu ca. 24.250.000 kr. Virkningen for </P>  \r\n\r\n<P>de enkelte grupper fremgår af den i bilag 1 optrykte oversigt. </P>  \r\n\r\n<P>Det under 4) anførte forslag vil imødekomme ønsker, der fra </P>  \r\n\r\n<P>forskellig side er tilkendegivet over for medlemmer af præsidiet. </P>  \r\n\r\n<P>Som bilag 2 er optrykt de herefter gældende regler som vedtaget af </P>  \r\n\r\n<P>udvalget den 5. december 1984 med de nu vedtagne ændringer af 4. </P>  \r\n\r\n<P>december 1985. </P>  \r\n\r\n<P>P. u. v. </P>  \r\n\r\n<P>Svend Jakobsen, </P>  \r\n\r\n<P>formand. </P>  \r\n\r\n<P>BILAG 1 </P>  \r\n\r\n<P>Økonomisk bistand til partigrupperne og til aflønning m.v. af </P>  \r\n\r\n<P>sekretærer for medlemmer </P>  \r\n\r\n<P>Månedlige beløb </P>  \r\n\r\n<PRE>  \r\n\r\n ---------------------------------------------------------------------  \r\n\r\n                           Nuværende beløb        Efter forslaget  \r\n\r\n                         (fra 1. oktober 1985)  (fra 1. januar  \r\n\r\n 1986)  \r\n\r\n ---------------------------------------------------------------------  \r\n\r\n Socialdemokratiet               605.547                907.500  \r\n\r\n Konservative folkeparti         429.753                652.500  \r\n\r\n Venstre                         234.003                360.000  \r\n\r\n Socialistisk folkeparti         248.569                375.000  \r\n\r\n Radikale venstre                137.725                210.000  \r\n\r\n Centrum-demokraterne            100.211                157.500  \r\n\r\n Venstresocialisterne             87.341                135.000  \r\n\r\n Kristeligt folkeparti            81.554                127.500  \r\n\r\n Fremskridtspartiet               77.264                120.000  \r\n\r\n Frie Demokrater                  10.077                 15.000  \r\n\r\n 2 enkeltmedlemmer tilsammen       8.580                 15.000  \r\n\r\n ---------------------------------------------------------------------  \r\n\r\n I alt                         2.020.624              3.075.000  \r\n\r\n ---------------------------------------------------------------------  \r\n\r\n</PRE>  \r\n\r\n<P>FOLKETINGET 1985-86Bilag 2 </P>  \r\n\r\n<P>Regler om økonomisk bistand til partigrupperne i folketinget og til </P>  \r\n\r\n<P>aflønning m.v. af sekretærer for medlemmer af folketinget </P>  \r\n\r\n<P>(Som vedtaget af udvalget for forretningsordenen den 5. december 1984 </P>  \r\n\r\n<P>med ændringer af 4. december 1985) </P>  \r\n\r\n<P>§ 1 </P>  \r\n\r\n<P>Som led i de arbejdsvilkår, der af folketinget tilvejebringes for </P>  \r\n\r\n<P>partigrupperne i folketinget og for tingets medlemmer, bevilges </P>  \r\n\r\n<P>der efter nedenstående regler over folketingets budget dels beløb </P>  \r\n\r\n<P>til partigrupperne til disses varetagelse af deres opgaver i </P>  \r\n\r\n<P>folketinget og dels beløb til folketingets medlemmer til disses </P>  \r\n\r\n<P>varetagelse af deres opgaver i forbindelse med folketingsarbejdet. </P>  \r\n\r\n<P>§ 2 </P>  \r\n\r\n<P>Bistandsbeløbenes størrelse </P>  \r\n\r\n<P>Stk. 1. Til hver folketingsgruppe udbetales et månedligt beløb, der </P>  \r\n\r\n<P>pr. mandat udgør 15.000 kr., for et medlem, der tillige er formand </P>  \r\n\r\n<P>for folketinget eller minister, dog kun 7.500 kr. </P>  \r\n\r\n<P>Stk. 2. Herudover udbetales til hver folketingsgruppe et månedligt </P>  \r\n\r\n<P>beløb, der pr. gruppe udgør 60.000 kr. </P>  \r\n\r\n<P>Stk. 3. De i stk. 1 og stk. 2 fastsatte beløb er gældende fra 1. </P>  \r\n\r\n<P>januar 1986 og reguleres derefter procentvis i takt med </P>  \r\n\r\n<P>lønudviklingen for en tjenestemand på skalatrin 14 med </P>  \r\n\r\n<P>tjenestested i København. </P>  \r\n\r\n<P>Stk. 4. Ved folketingsgrupper forstås i denne forbindelse de </P>  \r\n\r\n<P>medlemsgrupper i tinget, der ved det seneste folketingsvalg er </P>  \r\n\r\n<P>indvalgt som repræsenterende partier, som opfylder betingelserne i </P>  \r\n\r\n<P>valglovens § 23 for deltagelse i folketingsvalg. </P>  \r\n\r\n<P>Stk. 5. Til folketingsmedlemmer uden for partierne samt til </P>  \r\n\r\n<P>medlemsgrupper, der ikke omfattes af bestemmelsen i stk. 4, kan </P>  \r\n\r\n<P>der ved beslutning af folketingets præsidium i hvert enkelt </P>  \r\n\r\n<P>tilfælde fastsættes et månedligt beløb, der dog ikke kan </P>  \r\n\r\n<P>overstige, hvad der følger af bestemmelsen i stk. 1, jfr. stk. 3. </P>  \r\n\r\n<P>Stk. 6. Såfremt et folketingsvalg medfører forhøjelse eller </P>  \r\n\r\n<P>formindskelse i forhold til det beløb, der er udbetalt en </P>  \r\n\r\n<P>folketingsgruppe for den måned, hvori valget finder sted, får en </P>  \r\n\r\n<P>forhøjelse virkning fra begyndelsen af den første kalendermåned </P>  \r\n\r\n<P>efter den måned, hvori valget har fundet sted, medens en </P>  \r\n\r\n<P>formindskelse får virkning fra udløbet af den sjette kalendermåned </P>  \r\n\r\n<P>efter den måned, hvori valget har fundet sted. Til nye </P>  \r\n\r\n<P>folketingsgrupper, der repræsenterer partier, der ikke var </P>  \r\n\r\n<P>repræsenteret i folketinget før valget, finder udbetaling første </P>  \r\n\r\n<P>gang sted for den kalendermåned, der følger efter den måned, hvori </P>  \r\n\r\n<P>valget har fundet sted. </P>  \r\n\r\n<P>Stk. 7. Såfremt der bortset fra de i stk. 6 omtalte forhold indtræder </P>  \r\n\r\n<P>ændringer, der medfører forhøjelse eller formindskelse i forhold </P>  \r\n\r\n<P>til det beløb, der er udbetalt en folketingsgruppe for den måned, </P>  \r\n\r\n<P>hvori ændringen sker, får en forhøjelse virkning fra begyndelsen </P>  \r\n\r\n<P>af den første kalendermåned efter den måned, hvori de ændrede </P>  \r\n\r\n<P>forhold indtræder, medens en formindskelse får virkning fra </P>  \r\n\r\n<P>udløbet af den sjette kalendermåned efter den måned, hvori de </P>  \r\n\r\n<P>ændrede forhold indtræder. </P>  \r\n\r\n<P>§ 3 </P>  \r\n\r\n<P>Bistandsbeløbenes anvendelse </P>  \r\n\r\n<P>Stk. 1. De i overensstemmelse med § 2 udbetalte beløb kan anvendes </P>  \r\n\r\n<P>til aflønning af kontormedhjælpere for gruppen på måneds- eller </P>  \r\n\r\n<P>timebasis, til rimelig betaling for sagkyndig bistand, hvad enten </P>  \r\n\r\n<P>denne tilvejebringes som responsa eller ved ansættelse af </P>  \r\n\r\n<P>sagkyndige for en bestemt periode eller varigt, samt til udgifter </P>  \r\n\r\n<P>i forbindelse med rådgivning af partigrupperne, herunder dækning </P>  \r\n\r\n<P>af rejseudgifter og rimelige forplejningsudgifter i tilfælde, hvor </P>  \r\n\r\n<P>sagkyndige indkaldes til sådan rådgivning. Endvidere kan de </P>  \r\n\r\n<P>udbetalte beløb anvendes til sædvanlige kontorholdsudgifter, til </P>  \r\n\r\n<P>mangfoldiggørelse af materiale til partiorganer og </P>  \r\n\r\n<P>folketingskandidater om folketingsgruppens arbejde i folketinget </P>  \r\n\r\n<P>samt til anskaffelse og vedligeholdelse af kontorinventar og </P>  \r\n\r\n<P>maskinelle og andre tekniske hjælpemidler samt til faglitteratur, </P>  \r\n\r\n<P>tidsskrifter og aviser. Effekter, der anskaffes og betales af </P>  \r\n\r\n<P>bistandsbeløbene, f.eks. inventargenstande, kontormaskiner og </P>  \r\n\r\n<P>bøger, skal forblive i de folketingsgruppen tildelte lokaler på </P>  \r\n\r\n<P>Christiansborg. I ganske særlige tilfælde kan udgifter til </P>  \r\n\r\n<P>bespisning af sekretariatspersonale og medlemssekretærer i </P>  \r\n\r\n<P>forbindelse med overarbejde afholdes af bistandsbeløbene med </P>  \r\n\r\n<P>godkendelse af folketingsgruppens formand. I de tilfælde, hvor </P>  \r\n\r\n<P>folketingsgruppens formand har behov for sekretærhjælp ved </P>  \r\n\r\n<P>landsmøder uden for Christiansborg, kan der afholdes </P>  \r\n\r\n<P>befordringsudgifter for sekretæren og de for dennes deltagelse </P>  \r\n\r\n<P>nødvendige opholdsudgifter. I ganske særlige tilfælde kan der med </P>  \r\n\r\n<P>gruppeformandens godkendelse af bistandsmidlerne for et medlem af </P>  \r\n\r\n<P>gruppen afholdes nødvendige udgifter til deltagelse i kursus og </P>  \r\n\r\n<P>konferencer, når formålet med deltagelsen er at tilvejebringe </P>  \r\n\r\n<P>oplysninger til brug for folketingsgruppen i tilfælde, hvor denne </P>  \r\n\r\n<P>fremgangsmåde skønnes mere hensigtsmæssig end indkaldelse af </P>  \r\n\r\n<P>sagkyndige eller indhentning af responsa. Endelig kan der af de i </P>  \r\n\r\n<P>overensstemmelse med § 2 udbetalte beløb udredes betaling til den </P>  \r\n\r\n<P>statsautoriserede eller registrerede revisor (jfr. § 7). </P>  \r\n\r\n<P>Stk. 2. I det omfang bistandsbeløbene anvendes til udbetaling af </P>  \r\n\r\n<P>lønninger, påhviler det hver enkelt folketingsgruppe, respektive </P>  \r\n\r\n<P>medlemsgruppe eller medlem, at drage omsorg for varetagelsen af de </P>  \r\n\r\n<P>arbejdsgiveropgaver, der følger af ansættelsesforholdene, herunder </P>  \r\n\r\n<P>administrationen af kildeskat, ATP-bidrag m.v. </P>  \r\n\r\n<P>§ 4 </P>  \r\n\r\n<P>Stk. 1. Af de i overensstemmelse med § 2 udbetalte beløb skal forlods </P>  \r\n\r\n<P>reserveres de fornødne beløb til aflønning af sekretærer for </P>  \r\n\r\n<P>gruppens medlemmer. Hvert medlem har ret til en sekretær inden for </P>  \r\n\r\n<P>en beløbsramme, der udgør forskellen mellem de i § 2, stk. 1, </P>  \r\n\r\n<P>nævnte to beløb, reguleret i overensstemmelse med § 2, stk. 3, </P>  \r\n\r\n<P>således at denne beløbsramme skal dække såvel løn som de med </P>  \r\n\r\n<P>ansættelsen i øvrigt forbundne udgifter, ligesom medlemmet inden </P>  \r\n\r\n<P>for denne beløbsramme kan afholde udgifter til anskaffelse af </P>  \r\n\r\n<P>specielle kontortekniske hjælpemidler til brug for sekretæren. </P>  \r\n\r\n<P>Retten til sekretær tilkommer dog ikke et medlem, der tillige er </P>  \r\n\r\n<P>formand for folketinget eller minister. </P>  \r\n\r\n<P>Stk. 2. Folketingsmedlemmer, der ønsker at gøre brug af retten til </P>  \r\n\r\n<P>sekretær, anmelder dette til gruppens ledelse med oplysning om, </P>  \r\n\r\n<P>fra hvilket tidspunkt og i hvilket omfang retten ønskes udnyttet. </P>  \r\n\r\n<P>Det er det enkelte medlems ret eventuelt i samarbejde med gruppens </P>  \r\n\r\n<P>ledelse at træffe bestemmelse om, hvem der skal ansættes som </P>  \r\n\r\n<P>medlemmets sekretær, og hvornår der skal gøres tjeneste. </P>  \r\n\r\n<P>Stk. 3. Det påhviler gruppen at afgøre, om de arbejdsgiveropgaver, </P>  \r\n\r\n<P>der følger af ansættelsen af medlemssekretærer, herunder </P>  \r\n\r\n<P>administrationen af kildeskat, ATP-bidrag m.v., skal varetages af </P>  \r\n\r\n<P>gruppen eller af det enkelte medlem. </P>  \r\n\r\n<P>Stk. 4. Medlemssekretærens opgave er at bistå det enkelte medlem med </P>  \r\n\r\n<P>sagsbehandling, maskinskrivning, telefonpasning, arkivarbejde </P>  \r\n\r\n<P>o.lign. Medlemssekretærer kan ansættes enten således, at den </P>  \r\n\r\n<P>enkelte sekretær udelukkende bistår et bestemt medlem, eller </P>  \r\n\r\n<P>således, at den enkelte sekretær er til rådighed for to eller </P>  \r\n\r\n<P>flere medlemmer. Enhver form for ansættelse vil kunne finde sted, </P>  \r\n\r\n<P>være sig timelønnede, månedslønnede, deltidsansatte etc. </P>  \r\n\r\n<P>Medlemssekretærer har arbejdssted på Christiansborg. </P>  \r\n\r\n<P>§ 5 </P>  \r\n\r\n<P>Anvisningen af bistandsbeløb </P>  \r\n\r\n<P>Stk. 1. De i § 2, stk. 4, omtalte folketingsgrupper, der ønsker at </P>  \r\n\r\n<P>modtage de i § 2 omtalte bistandsbeløb, er forpligtet til på </P>  \r\n\r\n<P>opfordring at afgive en erklæring herom til folketingets bureau. </P>  \r\n\r\n<P>Stk. 2. Det påhviler hver enkelt folketingsgruppe, respektive </P>  \r\n\r\n<P>medlemsgruppe eller medlem, at give folketingets bureau oplysning </P>  \r\n\r\n<P>om en giro-, bank- eller sparekassekonto, hvortil bureauet kan </P>  \r\n\r\n<P>anvise de i nærværende regler omhandlede bistandsbeløb, og som kun </P>  \r\n\r\n<P>må anvendes til disse bistandsbeløb. Kontoen skal lyde på den </P>  \r\n\r\n<P>pågældende folketingsgruppe ved dennes formand eller den </P>  \r\n\r\n<P>pågældende medlemsgruppe ved dennes formand eller det pågældende </P>  \r\n\r\n<P>folketingsmedlem. </P>  \r\n\r\n<P>Stk. 3. Bureauets månedlige anvisning af bistandsbeløb efter § 2 </P>  \r\n\r\n<P>finder sted månedsvis forud til den i stk. 2 omtalte konto. De </P>  \r\n\r\n<P>anviste beløb skal forblive indestående på kontoen, indtil </P>  \r\n\r\n<P>anvendelse finder sted i overensstemmelse med nærværende regler. </P>  \r\n\r\n<P>Stk. 4. Ved udgangen af hvert kalenderår giver bureauet hver enkelt </P>  \r\n\r\n<P>folketingsgruppe meddelelse om størrelsen af det samlede </P>  \r\n\r\n<P>bistandsbeløb, der er anvist for det pågældende kalenderår. </P>  \r\n\r\n<P>§ 6 </P>  \r\n\r\n<P>Regnskabspligt m.v. </P>  \r\n\r\n<P>Stk. 1. Det påhviler hver enkelt folketingsgruppe, respektive </P>  \r\n\r\n<P>medlemsgruppe eller medlem, at føre et særskilt regnskab over de </P>  \r\n\r\n<P>fra folketinget modtagne bistandsbeløb og disses anvendelse, </P>  \r\n\r\n<P>udvisende beholdningen af uforbrugte midler ved regnskabsperiodens </P>  \r\n\r\n<P>begyndelse og udløb, og endvidere for hvert kalenderår til </P>  \r\n\r\n<P>folketingets præsidium at aflevere dette regnskab, opstillet på et </P>  \r\n\r\n<P>af præsidiet dertil autoriseret skema, samt en i skemaet indeholdt </P>  \r\n\r\n<P>erklæring om, at de forbrugte bistandsbeløb er anvendt i </P>  \r\n\r\n<P>overensstemmelse med nærværende regler og udelukkende til formål, </P>  \r\n\r\n<P>der omfattes af disse regler. Regnskabet og den nævnte erklæring </P>  \r\n\r\n<P>underskrives af folketingsgruppens formand, respektive </P>  \r\n\r\n<P>medlemsgruppens formand eller det pågældende medlem. </P>  \r\n\r\n<P>Stk. 2. På regnskabsskemaets indtægtsside opføres de fra folketinget </P>  \r\n\r\n<P>modtagne bistandsbeløb samt indvundne renter. </P>  \r\n\r\n<P>Stk. 3. På regnskabsskemaets udgiftsside redegøres for anvendelsen af </P>  \r\n\r\n<P>bistandsbeløbene i overensstemmelse med den i skemaet angivne </P>  \r\n\r\n<P>specifikation. Udgifter, der ikke kan henføres til den trykte </P>  \r\n\r\n<P>specifikation, kan opføres med angivelse af arten og med </P>  \r\n\r\n<P>tilføjelse af fornøden forklaring og/eller underspecifikation. </P>  \r\n\r\n<P>Stk. 4. De på udgiftssiden anførte lønposter skal opføres med et </P>  \r\n\r\n<P>beløb, der svarer til den udbetalte løn med tillæg af beregnede, </P>  \r\n\r\n<P>men endnu ikke udbetalte ydelser, f.eks. uafregnet kildeskat, </P>  \r\n\r\n<P>endnu ikke betalte ATP-bidrag, feriegodtgørelse m.v. </P>  \r\n\r\n<P>§ 7 </P>  \r\n\r\n<P>Revision </P>  \r\n\r\n<P>Det i § 6 omtalte regnskab skal være forsynet med en af en </P>  \r\n\r\n<P>statsautoriseret eller registreret revisor underskrevet </P>  \r\n\r\n<P>revisionspåtegning, der skal indeholde erklæring om </P>  \r\n\r\n<P>tilstedeværelsen af eventuelle uforbrugte bistandsbeløb, ledsaget </P>  \r\n\r\n<P>af fornøden redegørelse for eventuelle aktiv- og passivposter, </P>  \r\n\r\n<P>samt om, at gældende regler om indeholdelse af kildeskat og </P>  \r\n\r\n<P>indbetaling af ATP-bidrag er overholdt. </P>  \r\n\r\n<P>§ 8 </P>  \r\n\r\n<P>Aflevering af revideret regnskab </P>  \r\n\r\n<P>Stk. 1. Det i § 6 omhandlede regnskab, forsynet med den i § 7 </P>  \r\n\r\n<P>omhandlede revisionspåtegning, skal hvert år inden 1. marts (eller </P>  \r\n\r\n<P>hvis anvisning af bistandsbeløb ophører, da inden 3 måneder fra </P>  \r\n\r\n<P>ophørstidspunktet) afleveres til folketingets præsidium. </P>  \r\n\r\n<P>Stk. 2. Hver enkelt folketingsgruppe, respektive medlemsgruppe eller </P>  \r\n\r\n<P>medlem, er forpligtet til på anfordring at udlåne den </P>  \r\n\r\n<P>dokumentation i form af bilag eller andet materiale, som </P>  \r\n\r\n<P>folketingets præsidium i forbindelse med regnskabsgennemgangen </P>  \r\n\r\n<P>måtte ønske. </P>  \r\n\r\n<P>§ 9 </P>  \r\n\r\n<P>Tilbagebetaling </P>  \r\n\r\n<P>Såfremt et folketingsvalg medfører, at en folketingsgruppe ikke </P>  \r\n\r\n<P>længere er repræsenteret i folketinget, skal de uforbrugte </P>  \r\n\r\n<P>bistandsbeløb, der er udbetalt i henhold til § 2, tilbagebetales </P>  \r\n\r\n<P>til folketinget efter påkrav, ligesom effekter, hvis anskaffelse </P>  \r\n\r\n<P>er betalt af bistandsbeløbene, jfr. § 3, stk. 1, 2. og 3. punktum, </P>  \r\n\r\n<P>skal afleveres til folketinget efter påkrav. I forbindelse med </P>  \r\n\r\n<P>sådan aflevering vil der kunne træffes aftale om, at de afleverede </P>  \r\n\r\n<P>effekter opbevares af folketinget og på ny stilles til rådighed </P>  \r\n\r\n<P>for den pågældende folketingsgruppe, såfremt denne igen opnår </P>  \r\n\r\n<P>repræsentation i folketinget ved det nærmest følgende </P>  \r\n\r\n<P>folketingsvalg. I perioden efter valgdagen kan der i sådanne </P>  \r\n\r\n<P>tilfælde af bistandsmidlerne kun afholdes udgifter til opfyldelse </P>  \r\n\r\n<P>af kontraktlige forpligtelser, der er indgået før valgdagen. </P>  \r\n\r\n<P>§ 10 </P>  \r\n\r\n<P>Såfremt regnskab ikke er afleveret ved udløbet af den i § 8, stk. 1, </P>  \r\n\r\n<P>fastsatte frist, eller såfremt det i øvrigt konstateres, at </P>  \r\n\r\n<P>nærværende regler ikke er overholdt, kan folketingets formand </P>  \r\n\r\n<P>bestemme, at yderligere udbetaling af bistandsbeløb stilles i </P>  \r\n\r\n<P>bero. </P>  \r\n\r\n<P>§ 11 </P>  \r\n\r\n<P>Ikrafttrædelse </P>  \r\n\r\n<P>Nærværende regler har virkning fra 1. januar 1986. </P>  \r\n\r\n<P>Regnskabsskema </P>  \r\n\r\n<P><IMG SRC=\"/image.aspx?id=105557&img=CL5763_1.gif\" align=middle width=235 height=85 border=no alt=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851SR70000"
        },
        {
            "displayName": "Entydig dokumentidentifikation",
            "displayValue": "CL005763"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "0"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}