{
    "id": 34619,
    "title": "Kontanthjælp - tildeling - supplement til sygedagpenge (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19337 af 16/02/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fastslået, at der skal ydes supplerende kontanthjælp til maximale  \r\n\r\n sygedagpenge, såfremt en beregning efter bistandslovens § 37 overstiger  \r\n\r\n dagpengene og den hidtidige indtægt giver grundlag for udbetaling. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kontanthjælp - tildeling - supplement til  \r\n\r\n sygedagpenge (* 1) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>A blev sygemeldt fra sit arbejde i marts 1988 og ansøgte social- og  \r\n\r\n sundhedsforvaltningen om supplerende hjælp til sine sygedagpenge, som pr.  \r\n\r\n april måned 1988 udgjorde 5.684 kr. netto (max. dagpenge). </P>  \r\n\r\n<P>90 % af A's hidtidige indtægt i den seneste kalendermåned (februar 1988),  \r\n\r\n før hun blev syg, udgjorde 6.451 kr. </P>  \r\n\r\n<P>A's beregnede behov i henhold til bistandsloven udgjorde: </P>  \r\n\r\n<P>Grundydelse 2.649 kr. </P>  \r\n\r\n<P>Boligtillæg 2.915 kr. </P>  \r\n\r\n<P>Børnetillæg 598 kr. </P>  \r\n\r\n<P>Ialt 6.162 kr. </P>  \r\n\r\n<P>Det sociale udvalg fandt, at der efter beregningen ville kunne ydes  \r\n\r\n supplement, da 90 % af hidtidigt niveau lå over samlet behov, men gav afslag  \r\n\r\n på ansøgningen om supplerende hjælp under henvisning til, at der gennem  \r\n\r\n sygedagpenge var sikret kompensation for den sociale begivenhed, samt til at  \r\n\r\n bistandsloven var en subsidiær lovgivning. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet ændrede kommunens afgørelse og pålagde udvalget at yde A  \r\n\r\n supplerende kontanthjælp, da den beregnede hjælp (6.162 kr.) oversteg  \r\n\r\n dagpengenes højeste beløb, og den hidtidige indtægt gav grundlag for at yde  \r\n\r\n supplerende hjælp. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Afgørelsen blev anket af det sociale udvalg. </P>  \r\n\r\n<P>Antaget til principiel behandling: </P>  \r\n\r\n<P>Ankestyrelsen antog sagen til behandling, da spørgsmålet om supplerende  \r\n\r\n kontanthjælp til sygedagpenge og arbejdsløshedsdagpenge efter ændringerne i  \r\n\r\n bistandsloven pr. 1. juli 1987 havde givet anledning til fortolkningstvivl i  \r\n\r\n nogle kommuner. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 37. </P>  \r\n\r\n<P>Socialministeriets vejledning af 5. marts 1987 om kontanthjælp efter  \r\n\r\n bistandsloven, pkt. 7. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen anså A for berettiget til supplerende hjælp efter § 37 i  \r\n\r\n bistandsloven til sine sygedagpenge. </P>  \r\n\r\n<P>Ankestyrelsen lagde ved afgørelsen vægt på, at den beregnede kontanthjælp  \r\n\r\n oversteg dagpengenes højeste beløb, og at A's hidtidige indtægt gav grundlag  \r\n\r\n for at yde supplerende hjælp. </P>  \r\n\r\n<P>Ankestyrelsen tiltrådte således amtsankenævnets afgørelse. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort af Socialstyrelsen i SM O-040-89 15/08/1989."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19891933725"
        },
        {
            "displayName": "Entydig dokumentidentifikation",
            "displayValue": "CA002547"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19337"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "16/02/1989"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20680-88"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}