{
    "id": 165590,
    "title": "SU - ansøgningstidspunkt - formkrav",
    "documentTypeId": "240",
    "isSagsforlobPeriodValid": true,
    "shortName": "KEN nr 9852 af 15/10/2014",
    "documentHtml": "<div class=\"bjelke\">Den fulde tekst</div><p class=\"Titel2\">SU - ansøgningstidspunkt - formkrav</p>\r\n<div class=\"Resume\">\r\n   <p class=\"TekstGenerel\">Den studerendes indlevering af et papirskema havde betydning for ansøgningsfristen, selv om formkravene til en ansøgning ikke var fulgt. Ankenævnet tillagde det endvidere vægt, at styrelsen havde givet den studerende en ny frist for at søge SU, og at denne frist var overholdt.</p>\r\n</div>\r\n<p>\r\n   <span class=\"Bold\">Din klage vedrørende afslag på SU i august 2013</span>\r\n</p>\r\n<p>I brev af 25. oktober 2013 har (navn udeladt) skrevet til Styrelsen for Videregående Uddannelsers (herefter: styrelsen) og på dine vegne klaget over styrelsens afgørelse af 7. oktober 2013 om afslag på at tildele dig ret til SU i august 2013.</p>\r\n<p>[Navn] har senere oplyst til nævnet, at hun ikke repræsenterer dig, men blot har formuleret din klage for dig.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet ændrer styrelsens afgørelse af 7. oktober 2013 således, at du anses for at have søgt SU i august 2013.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 38 a.</span> Den uddannelsessøgende skal indgive ansøgning og modtage afgørelser og meddelelser om uddannelsesstøtte i elektronisk form, jf. § 43 a, stk. 1, og regler fastsat i medfør heraf, jf. dog stk. 2.</p>\r\n<p>(. . .)</p>\r\n<p>\r\n   <span class=\"Bold\">§ 38 b.</span> (. . .)</p>\r\n<p>\r\n   <span class=\"Italic\">Stk. 2.</span> Uddannelsesstøtte udbetales forud i månedlige rater, jf. dog §§ 38 c og 38 d, og kan tidligst udbetales fra begyndelsen af den måned, hvor ansøgning om støtte er modtaget</p>\r\n<p>1) i styrelsens elektroniske selvbetjeningssystem, jf. § 38 a, stk. 1, (. . .)</p>\r\n<p>Af bemærkningerne til lovforslag L 75 / 2008, som indførte reglen i § 38 a, fremgår bl.a. følgende:</p>\r\n<p>\"Ansøgninger, der indgives i papirform, vil (. . .) som udgangspunkt blive afvist. Indgiver den uddannelsessøgende efterfølgende en korrekt elektronisk ansøgning, vil styrelsen dog kunne tage hensyn til modtagelsestidspunktet for papiransøgningen, hvis der opstår spørgsmål om overholdelse af ansøgningsfrister. Dette svarer til gældende praksis i tilfælde, hvor den først modtagne ansøgning er ufuldstændig, og der efterfølgende indgives en korrekt ansøgning.\"</p>\r\n<p>SU-bekendtgørelsen (dagældende bekendtgørelse nr. 1269 af 17. december 2012, nu bekendtgørelse nr. 792 af 25. juni 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 35.</span> (. . .)</p>\r\n<p>\r\n   <span class=\"Italic\">Stk. 5.</span> Undladelse af at søge om uddannelsesstøtte sidestilles med fravalg.</p>\r\n<p>\r\n   <span class=\"Bold\">Begrundelse</span>\r\n</p>\r\n<p>\r\n   <span class=\"Italic\">Tilbagevirkende kraft</span>\r\n</p>\r\n<p>Ifølge lovens § 38 b, stk. 2, har ansøgningstidspunktet betydning for retten til SU på den måde, at det er en betingelse for at opnå ret til SU fra og med en given måned, at den studerende indgiver sin ansøgning senest i den samme måned.</p>\r\n<p>\r\n   <span class=\"Italic\">Elektronisk ansøgning</span>\r\n</p>\r\n<p>Det er en betingelse for retten til SU, at den studerende søger via minSU, jf. SU-lovens § 38 a, stk. 1. Uden elektronisk ansøgning kan den studerende ikke tildeles SU.</p>\r\n<p>SU-lovens udgangspunkt er således, at den studerende først kan opnå ret til SU i den måned, hvor den studerende søger SU via minSU.</p>\r\n<p>\r\n   <span class=\"Italic\">Ansøgningstidspunkt</span>\r\n</p>\r\n<p>Det fremgår af forarbejderne til den lov, der indførte reglerne om elektronisk ansøgning, at det er muligt at tage hensyn til modtagelsestidspunktet for en papiransøgning, hvis den studerende efterfølgende indgiver en elektronisk ansøgning og der opstår spørgsmål om ansøgningsfrister.</p>\r\n<p>Ankenævnet finder i det konkrete tilfælde, at du skal anses for at have søgt SU i august 2013. Ankenævnet har herved lagt vægt på, at du indgav oplysningsskemaet i august 2013, jf. de ovenfor citerede lovbemærkninger.</p>\r\n<p>Ankenævnet har endvidere tillagt det vægt, at styrelsen i brev af 4. september 2013 oplyste dig om, at styrelsen ikke kunne behandle din sag, før du udfyldte en elektronisk ansøgning, og at styrelsen ville anse sagen for bortfaldet, hvis ikke du søgte inden for 3 uger. Styrelsen har således efter at have modtaget den ufuldstændige ansøgning (papirskemaet) givet dig en frist til at søge elektronisk, og du kunne ifølge brevets indhold gå ud fra, at en elektronisk ansøgning inden for 3 uger efter brevets datering ville være rettidig. Du søgte SU inden for den givne frist i brevet.</p>\r\n<p>Ankenævnet bemærker, at [navn]'s bemærkninger om sproglige forudsætninger og familiemæssig situation er uden betydning for vurderingen.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Du indleverede oplysningsskema for udenlandske statsborgere den 26. august 2013.</p>\r\n<p>Styrelsen oplyste dig i brev af 4. september 2013 om, at styrelsen har modtaget oplysningsskemaet, at du ikke har udfyldt ansøgningen om SU, at du kan søge via selvbetjeningssystemet minSU, og at styrelsen ikke kan behandle din sag, før du har udfyldt digital ansøgning. Hvis du ikke indgiver digital ansøgning inden 3 uger, betragter styrelsen sagen som bortfaldet.</p>\r\n<p>Du søgte SU via minSU den 19. september 2013. Du søgte om SU fra og med september 2013.</p>\r\n<p>[Navn] har i brev af 3. oktober 2013 anført, at du flere gange forsøgte at søge via minSU men blev afvist. [Navn] har beskrevet, at du fik oplyst, at en tidligere uafsluttet ansøgning fra din forrige skole blokerede, at den gamle sag blev lukket, og at du trods flere forsøg ikke kunne komme igennem før fristen for at søge for august var overskredet. [Navn] har beskrevet, at du grundet manglende forståelse ikke havde valgt den rigtige skoleform i systemet.</p>\r\n<p>Styrelsen har ved brev af 7. oktober 2013 meddelt [navn], at anmodningen om SU for august ikke kan imødekommes, da den tidligere ansøgning blev annulleret den 16. august 2013, og at du har haft mulighed for at søge om SU i august. SU kan tidligst tildeles fra begyndelsen af den måned, hvor ansøgningen er modtaget i minSU.</p>\r\n<p>[Navn] har i brev af 25. oktober 2013 på dine vegne klaget til Ankenævnet for Statens Uddannelsesstøtteordninger og bl.a. anført, at din familie ikke har modtaget støtte til skolegangen efter 1. april 2013, og at afgørelsen bør bygge på din formåen mht. at forstå reglerne og til din families situation som helhed.</p>\r\n<p>Styrelsen har i brev af 26. februar 2014 videresendt sagen sammen med en udtalelse til ankenævnet. Styrelsen har henvist til, at ansøgning skal være modtaget i minSU inden udgangen af den måned, den studerende ønsker støtten fra. Det er ikke muligt at søge tilbagevirkende. Du har søgt SU den 19. september 2013.</p>\r\n<p>Ankenævnet har ved brev af 7. marts 2014 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/11/2014"
        },
        {
            "displayName": "Accession",
            "displayValue": "W20140985225"
        },
        {
            "displayName": "Entydig dokumentidentifikation",
            "displayValue": "CE000162"
        },
        {
            "displayName": "Dato for indlæggelse",
            "displayValue": "04/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9852"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "15/10/2014"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "14/004622"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}