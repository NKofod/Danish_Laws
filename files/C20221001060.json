{
    "id": 232909,
    "title": "Vejledning om ansøgningspuljen til ekstra hjælp til kommuner med mange børnesager",
    "documentTypeId": "180",
    "isSagsforlobPeriodValid": true,
    "shortName": "VEJ nr 10010 af 16/09/2022",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om ansøgningspuljen til ekstra hjælp til kommuner med mange børnesager</p>\r\n<p style=\"text-align: center;\">\r\n</p>\r\n<p style=\"text-align: center;\">\r\n   <span class=\"Bold\">Ansøgningsfrist den 7. november 2022 kl.</span> <span class=\"Bold\">12.00</span></p>\r\n<p style=\"text-align: center;\">\r\n</p>\r\n<p style=\"text-align: center;\">\r\n</p>\r\n<p style=\"text-align: center;\">\r\n</p>\r\n<p>INDHOLDSFORTEGNELSE</p>\r\n<p>1\tIndledning</p>\r\n<p>2\tAnsøgningspuljens formål</p>\r\n<p>3\tAnsøgerkreds</p>\r\n<p>4\tMålgruppe</p>\r\n<p>5\tBaggrund for ansøgningspuljen</p>\r\n<p>6\tIndhold i ansøgningspuljen</p>\r\n<p>7\tProjektperiode</p>\r\n<p>8\tTildelingskriterier og vurdering</p>\r\n<p>9\tTilskudsberettigede udgifter</p>\r\n<p>10\tIkke tilskudsberettigede udgifter</p>\r\n<p>11\tUdarbejdelse af budget</p>\r\n<p>12\tAnsøgningsfrist og -procedure</p>\r\n<p>13\tStatsstøtte</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">1 Indledning</span>\r\n</p>\r\n<p>Som led i aftalen om Børnene Først er der afsat i alt 14,3 mio. kr. til ansøgningspuljen til ekstra hjælp til kommuner med mange børnesager. Midlerne er afsat i finansloven for 2022 på § 15.26.35.10.</p>\r\n<p>\r\n</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">2 Ansøgningspuljens formål</span>\r\n</p>\r\n<p>Ansøgningspuljens formål er at støtte kommuner med mange udsatte børn og unge i indfasning og implementering af Børnene Først, herunder at understøtte god sagsbehandling og faglig ledelse.</p>\r\n<p>\r\n</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">3 Ansøgerkreds</span>\r\n</p>\r\n<p>Ansøgningspuljens ansøgerkreds er kommuner.</p>\r\n<p>\r\n</p>\r\n<p>Ansøgere prioriteres ud fra deres placering i Bilag A, som er opgjort på baggrund af andel udsatte børn og unge i kommunerne. Det forventes, at der ydes støtte til 7 til 8 kommuner.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">4 Målgruppe</span>\r\n</p>\r\n<p>Ansøgningspuljens målgruppe er udsatte børn og unge, som har behov for hjælp og støtte efter barnets lov.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">5 Baggrund for ansøgningspuljen</span>\r\n</p>\r\n<p>Aftalepartierne bag Børnene Først ønsker med initiativet Ekstra hjælp til kommuner med mange børnesager til løft af sagsbehandlingen at give kommuner med en stor andel af udsatte børn og unge en særlig håndsrækning til indfasningen og implementeringen af barnets lov.</p>\r\n<p>\r\n</p>\r\n<p>Med barnets lov er der fokus på en regelforenkling af sagsbehandlingen i kommunerne, hvilket blandt andet forventes at komme til udtryk ved færre proceskrav og dermed øget betydning og vægt på det socialfaglige skøn. Barnets perspektiv er også centralt i barnets lov, og loven lægger op til en mere gennemgående og afgørende inddragelse af barnet i egen sag, samtidig med at barnets rettigheder skrives tydeligere frem.</p>\r\n<p>\r\n</p>\r\n<p>Samlet set kommer barnets lov til at medføre væsentlige ændringer af sagsbehandlingen i kommunerne. Myndighedsrådgivere skal lære den nye lov at kende og forstå, hvordan den bruges i praksis. Tilrettelæggelsen af sagsbehandlingen bliver ændret, og kommunerne kommer til at have fokus på bedst muligt at understøtte og implementere lovgivningen i praksis samt være meningsskabende i forhold til de forandringer i sagsbehandlingen, der lægges op til.</p>\r\n<p>\r\n</p>\r\n<p>Det er blandt andet disse ændringer, som den ekstra hjælp til kommunerne skal understøtte gennem ansøgningspuljen.</p>\r\n<p>\r\n</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">6 Indhold i ansøgningspuljen</span>\r\n</p>\r\n<p>\r\n</p>\r\n<p>\r\n   <span class=\"Bold\">6.1.</span> <span class=\"Bold\">Det tilbyder ansøgningspuljen</span></p>\r\n<p class=\"BilagtekstListe\">Gennem ansøgningspuljen kan kommunen søge om støtte til aktiviteter i forbindelse med implementering af barnets lov. Det kan eksempelvis være til:</p>\r\n<p class=\"Liste1\">\r\n   <span class=\"Liste1Nr\">•</span> Udgifter i forbindelse med deltagelse i rådgivningsforløbet</p>\r\n<p class=\"Liste1\">\r\n   <span class=\"Liste1Nr\">•</span> Udgifter i forbindelse med deltagelse på efteruddannelse</p>\r\n<p class=\"Liste1\">\r\n   <span class=\"Liste1Nr\">•</span> Vikardækning ved kurser i den nye lovgivning</p>\r\n<p class=\"Liste1\">\r\n   <span class=\"Liste1Nr\">•</span> Midlertidig styrkelse af bemandingen mv.</p>\r\n<p>\r\n</p>\r\n<p>For en nærmere beskrivelse af tilskudsberettigede udgifter, se vejledningens afsnit 9.</p>\r\n<p>\r\n</p>\r\n<p class=\"BilagtekstListe\">Hvis kommunen opnår støtte fra ansøgningspuljen, vil den modtage et skræddersyet rådgivningsforløb, som varetages af Socialstyrelsen. Rådgivningsforløbet forventes at indeholde:</p>\r\n<p class=\"Liste1\">\r\n   <span class=\"Liste1Nr\">•</span> Workshops, hvor Socialstyrelsen understøtter den lokale implementeringsproces i kommunen</p>\r\n<p class=\"Liste1\">\r\n   <span class=\"Liste1Nr\">•</span> Netværksmøder, som vil foregå på tværs af de kommuner, som modtager midler fra ansøgningspuljen</p>\r\n<p class=\"Liste1\">\r\n   <span class=\"Liste1Nr\">•</span> Løbende sparring med kommunens involverede ledelse og tovholder i forhold til arbejdet med implementering af barnets lov.</p>\r\n<p>\r\n</p>\r\n<p>For en nærmere beskrivelse af rådgivningsforløbet, se vejledningens afsnit 6.2.</p>\r\n<p>\r\n</p>\r\n<p>\r\n   <span class=\"Bold\">6.2.</span> <span class=\"Bold\">Skræddersyet rådgivning til kommunerne</span></p>\r\n<p>Formålet med den skræddersyede rådgivning er, at kommunen modtager støtte til implementering af barnets lov. Med udgangspunkt i den enkelte kommunes behov, støttes kommunen i at skabe de forandringer i sagsbehandlingen, som barnets lov lægger op til.</p>\r\n<p>\r\n</p>\r\n<p>Rådgivningen er målrettet ledelse og medarbejdere på myndighedsområdet. Rådgivningen vil have fokus på ledelsens understøttelse af implementering af barnets lov, samt på fastholdelse af ny viden og praksis hos myndighedsrådgiverne og eventuelt relevante samarbejdspartnere.</p>\r\n<p>\r\n</p>\r\n<p>I tilrettelæggelsen af de enkelte rådgivningsforløb, vil der blive taget højde for, hvilke aktiviteter kommunen har ansøgt midler til i ansøgningspuljen samt hvilke allerede igangsatte eller planlagte rådgivningsaktiviteter kommunen i øvrigt deltager i, fx i regi af Socialstyrelsens generelle implementeringsunderstøttende aktiviteter til alle landets kommuner eller Socialstyrelsens task force forløb. Derudover vil rådgivningen tage udgangspunkt i det lokale behov for implementeringsstøtte, som vil blive afdækket indledningsvist i samarbejdet mellem Socialstyrelsen og kommunen.</p>\r\n<p>\r\n</p>\r\n<p>Rådgivningen baseres på eksisterende rådgivningsydelser fra Socialstyrelsen. Ankestyrelsen bidrager med juridisk sparring i forhold til behovet i den enkelte kommune.</p>\r\n<p>\r\n</p>\r\n<p class=\"BilagtekstListe\">Rådgivningen består overordnet af to forløb:</p>\r\n<p class=\"Liste1\">\r\n   <span class=\"Liste1Nr\">•</span> <span class=\"Bold\">Et lokalt forløb</span>, som understøtter den kommunale indfasning og implementering af barnets lov, og som gennem workshops i kommunen sætter fokus på de lokale udfordringer og muligheder i forhold til at implementere lovgivningen. Dette skal understøtte en bæredygtig praksisændring i kommunen efter barnets lov. Rådgivningen vil tage udgangspunkt i kommunens indkredsning af egne udviklingspunkter i forhold til intentionerne i reformen og de konkrete bestemmelser i lovgivningen. Herunder vil rådgivningen eksempelvis have fokus på at understøtte:</p>\r\n<p class=\"Liste2\">\r\n   <span class=\"Liste2Nr\">•</span> kommunens udvikling og implementering af nye arbejdsgange for den faglige praksis i forhold til barnets lov, fx i forhold til sagsprocessen</p>\r\n<p class=\"Liste2\">\r\n   <span class=\"Liste2Nr\">•</span> det nødvendige tværfaglige samarbejde mellem myndighed, udfører- og almenområdet</p>\r\n<p class=\"Liste2\">\r\n   <span class=\"Liste2Nr\">•</span> ledelsens rolle i udvikling af praksisændringen ved ledelsessparring.</p>\r\n<p>\r\n</p>\r\n<p>Det forventes, at der vil blive afholdt tre til fem workshops i projektperioden, som vil finde sted i den pågældende kommune.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> <span class=\"Bold\">Et tværkommunalt forløb</span>, hvor relevante ledere og medarbejdere fra kommunerne, som modtager midler fra ansøgningspuljen, sammen deltager i netværksmøder. De tværkommunale netværksmøder vil både adressere udvalgte faglige fokusområder, der er særligt vigtige i forhold til implementering af barnets lov og implementeringsmæssige forhold til realisering af den organisatoriske og faglige forandring, som den nye lov kræver, herunder fx:</p>\r\n<p class=\"Liste2\">\r\n   <span class=\"Liste2Nr\">•</span> Inddragelse af børn og unge (barnet i centrum, flere rettigheder)</p>\r\n<p class=\"Liste2\">\r\n   <span class=\"Liste2Nr\">•</span> Kvalitet i sagsbehandlingen</p>\r\n<p class=\"Liste2\">\r\n   <span class=\"Liste2Nr\">•</span> Tværprofessionelt samarbejde om barnet og familien</p>\r\n<p class=\"Liste2\">\r\n   <span class=\"Liste2Nr\">•</span> Forandringsledelse og forbedringsarbejde</p>\r\n<p class=\"Liste2\">\r\n   <span class=\"Liste2Nr\">•</span> Implementeringsredskaber.</p>\r\n<p>\r\n</p>\r\n<p>Som en del af dette forløb lægges der op til nedsættelse af ledernetværk i forhold til at understøtte ledelsesmæssig sparring om indfasning af loven, med et særligt fokus på de betingelser for implementeringen af barnets lov, som kommuner med mange børnesager har, samt på ledelsens rolle og opgaver i forhold til implementeringen af barnets lov. Det forventes, at der vil blive afholdt fire tværkommunale netværksmøder i Odense i perioden fra foråret 2023 til efteråret 2024.</p>\r\n<p>\r\n</p>\r\n<p>Det er en forudsætning for et succesfuldt rådgivningsforløb, at den enkelte kommune stiller relevante ledere og medarbejdere på myndighedsområdet til rådighed i aktiviteterne tilknyttet rådgivningen, samt at det tilstræbes at involvere relevante samarbejdspartnere efter behov. Herunder anbefales kommunen at udnævne en tovholder for arbejdet med implementeringen af barnets lov, som bliver Socialstyrelsens kontaktperson i projektperioden samt at der er truffet beslutning på chefniveau om at deltage i rådgivningsforløbet.</p>\r\n<p>\r\n</p>\r\n<p class=\"BilagtekstListe\">\r\n   <span class=\"Bold\">Eksempel på et rådgivningsforløb for den enkelte kommune:</span>\r\n</p>\r\n<p class=\"Liste1\">\r\n   <span class=\"Liste1Nr\">1.</span> Der indledes med et opstartsmøde med deltagelse af kommunens børne- og familiechef, faglig leder(e) fra myndighedsområdet og kommunens tovholder for initiativet samt Socialstyrelsen. På dette møde aftales den relevante organisering omkring implementeringsarbejdet i kommunen og kommunens ambitioner for praksisforandringerne drøftes. På en workshop udarbejdes der dernæst en parathedsanalyse, som afdækker kommunens styrker og svagheder i forhold til implementeringen af barnets lov og de forandringer, herunder nye arbejdsgange, som dette kræver. På denne baggrund udarbejdes der en indledende plan for rådgivningen.</p>\r\n<p class=\"Liste1\">\r\n   <span class=\"Liste1Nr\">2.</span> Dernæst afholdes et tværkommunalt netværksmøde for alle de kommuner, som modtager puljemidler. På baggrund af dette første tværkommunale møde udarbejdes der en implementeringsplan, som kommunen arbejder videre med i forhold til den lokale implementering af loven. Implementeringsplanen kan indeholde et forbedringskatalog over de organisatoriske tiltag internt i kommunen, som skal understøtte at loven omsættes i nye arbejdsgange.</p>\r\n<p class=\"Liste1\">\r\n   <span class=\"Liste1Nr\">3.</span> Herefter igangsættes rådgivningsforløbet, hvor der veksles mellem lokale workshops, hvor Socialstyrelsen faciliterer de implementeringsaktiviteter, som er fundet relevante, samt tværkommunale netværksmøder med fokus på generelle implementeringsmæssige fokusområder og redskaber. Der holdes løbende statusmøder mellem Socialstyrelsen og ansvarlig tovholder og ledelse i kommunen med henblik på at sikre at rådgivningen løbende tilpasses kommunens behov.</p>\r\n<p class=\"Liste1\">\r\n   <span class=\"Liste1Nr\">4.</span> Socialstyrelsen giver i forløbet løbende sparring til den ansvarlige faglige ledelse i kommunen.</p>\r\n<p class=\"Liste1\">\r\n   <span class=\"Liste1Nr\">5.</span> Afslutningsvist udarbejder kommunen, med støtte fra Socialstyrelsen, en plan for det videre implementeringsarbejde, ligesom der er fokus på hvordan praksisændringerne fastholdes i kommunen. Som en del af dette afholdes en forankringsworkshop med deltagelse af de relevante parter hos kommunen.</p>\r\n<p>\r\n</p>\r\n<p>\r\n   <span class=\"Bold\">6.3.</span> <span class=\"Bold\">Midler</span></p>\r\n<p>Der er afsat 14,3 mio. kr. til ansøgningspuljen i perioden 2023 til 2024.</p>\r\n<p>\r\n</p>\r\n<p>Det forventes, at 7 til 8 kommuner vil opnå støtte.</p>\r\n<p>\r\n</p>\r\n<p>\r\n   <span class=\"Bold\">6.4.</span> <span class=\"Bold\">Tidsplan</span></p>\r\n<p>Puljen forventes at blive udmøntet i december 2022.</p>\r\n<p>\r\n</p>\r\n<p>Rådgivningen finder sted fra primo 2023 til ultimo 2024, med forskellig varighed fra 3 til 9 måneder i forhold til den enkelte kommunes forløb. Varighed og omfang af det lokale rådgivningsspor planlægges i samarbejde med kommunen.</p>\r\n<p>\r\n</p>\r\n<p>Rådgivningen består af tre faser:</p>\r\n<p>\r\n</p>\r\n<p style=\"text-align: center;\">\r\n   <img width=\"551.1239999999999\" alt=\"Billede af rådgivningsfaser (opstart, rådgivning og implentering)\" border=\"no\" name=\"e8ccdc85-a90f-4403-ac6d-367a88ff32b7\" src=\"/image.aspx?id=232909&img=DH902_1_0.png\" style=\"margin: 0cm 0cm 0cm 0cm\" />\r\n</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">1)</span> En afklarende fase primo 2023, hvor Socialstyrelsen indledningsvist i samarbejde med den enkelte kommune afdækker kommunes behov for rådgivning og implementeringsstøtte.</p>\r\n<p class=\"Liste1\">\r\n   <span class=\"Liste1Nr\">2)</span> En rådgivningsfase som igangsættes efter barnets lov er trådt i kraft, og hvor kommunerne tværkommunalt deltager i aktiviteter tilknyttet rådgivningen og løbende modtager lokal implementeringsstøtte fra Socialstyrelsen. De lokale rådgivningsforløb i fase 2 starter op på forskellige tidspunkter i 2023, alt afhængig af den enkelte kommunes behov.</p>\r\n<p class=\"Liste1\">\r\n   <span class=\"Liste1Nr\">3)</span> En afsluttende fase fra medio 2024 til ultimo 2024, hvor det videre implementeringsarbejde efter rådgivningsforløbet afslutning identificeres.</p>\r\n<p>\r\n</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">7 Projektperiode</span>\r\n</p>\r\n<p>Midlerne fra puljen anvendes i perioden 1. januar 2023 til 31. december 2024.</p>\r\n<p>\r\n</p>\r\n<p>Ved opnåelse af midler forpligter kommunen sig til at indgå i rådgivningsforløb, som strækker sig over hele projektperioden.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">8 Tildelingskriterier og vurdering</span>\r\n</p>\r\n<p>\r\n</p>\r\n<p>\r\n   <span class=\"Bold\">8.1.</span> <span class=\"Bold\">Tildeling af tilskud</span></p>\r\n<p>Tilskud tildeles ansøgende kommuner med den største andel udsatte børn og unge jf. Bilag A, som rummer en prioriteringsliste. Det betyder, at ansøgerne prioriteres ud fra deres placering på listen, såfremt de derudover opfylde de øvrige krav til ansøgningspuljen. De kommuner, der har valgt at ansøge ansøgningspuljen, og som står øverst på listen, vil først blive tildelt tilskuddet – og så fremdeles.</p>\r\n<p>\r\n</p>\r\n<p>Det forventes, at 7 til 8 kommuner opnår støtte fra ansøgningspuljen.</p>\r\n<p>\r\n</p>\r\n<p>Ved ansøgning skal kommunerne beskrive deres aktiviteter og finansieringsbehov. I tilfælde af støtte vil størrelsen på tilskuddet afhænge af den enkelte kommunes finasieringsbehov og Socialstyrelsens vurdering heraf jf. vejledningens afsnit 8.2 og afsnit 11.</p>\r\n<p>\r\n</p>\r\n<p>Prioriteringslisten fremgår som ”Bilag A”, og er vedlagt som bilag ved udmelding af ansøgningspuljen. Bilaget kan findes på ansøgningspuljens side.</p>\r\n<p>\r\n</p>\r\n<p>\r\n   <span class=\"Bold\">8.2.</span> <span class=\"Bold\">Øvrige tildelingskriterier</span></p>\r\n<p>Ansøgningen vurderes på baggrund af, om nedenstående tildelingskriterier er opfyldt, og om der er sammenhæng mellem disse, jf. tabel 1.</p>\r\n<p>\r\n</p>\r\n<p>De enkelte vurderingsområder uddybes nedenfor efter den skematiske oversigt.</p>\r\n<p>\r\n</p>\r\n<p>Tabel 1: Vurdering og tildelingskriterier</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"648\" style=\"border-collapse: collapse;\">\r\n                  <colgroup>\r\n                     <col width=\"147px\">\r\n                     </col>\r\n                     <col width=\"339px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">Vurdering\t</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">Tildelingskriterier</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Underline\">Ansøgerkreds, formål, målgruppe</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Projektets ansøger, formål og målgruppe ligger inden for ansøgningspuljens ansøgerkreds, formål og målgruppe.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Underline\">Rådgivningsforløb</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Projektets ansøger skal deltage i rådgivningsforløb fra Socialstyrelsen i samarbejde med Ankestyrelsen.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Underline\">Budget</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Der er overensstemmelse mellem budgettet og aktiviteter og lign.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Underline\">Sammenhæng</span>\r\n                        </div>\r\n                        <div class=\"TabelTekst2\">\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Der er sammenhæng mellem formål, målgruppe, aktiviteter og finansieringsbehov.</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p>\r\n</p>\r\n<p>\r\n   <span class=\"Underline\">Ad 1) Ansøgerkreds, formål og målgruppe</span>\r\n</p>\r\n<p>Ansøgningspuljen kan søges af landets kommuner.</p>\r\n<p>\r\n</p>\r\n<p>Det vil blive vurderet, om projektets ansøger, formål og målgruppe ligger inden for ansøgningspuljens ansøgerkreds, formål og målgruppe.</p>\r\n<p>\r\n</p>\r\n<p>Ansøger skal tilkendegive i ansøgningspuljens ansøgningsskema, at projektets <span class=\"Bold\">formål </span>ligger inden for ansøgningspuljens formål, som er støtte til indfasning og implementering af Børnene Først, herunder at understøtte god sagsbehandling og faglig ledelse.</p>\r\n<p>\r\n</p>\r\n<p>Ansøger skal ligeledes tilkendegive i ansøgningspuljens ansøgningsskema, at projektets <span class=\"Bold\">målgruppe </span>ligger inden for ansøgningspuljens målgruppe, som er udsatte børn og unge, som har behov for hjælp og støtte efter barnets lov.</p>\r\n<p>\r\n</p>\r\n<p>\r\n   <span class=\"Underline\">Ad 2) Rådgivningsforløb</span>\r\n</p>\r\n<p>Som en del af ansøgningspuljen skal ansøger deltage i rådgivningsforløb, som tilpasses den konkrete kommunes behov og ønsker.</p>\r\n<p>\r\n</p>\r\n<p>Ansøger skal derfor tilkendegive i ansøgningspuljens ansøgningsskema, at såfremt der opnås støtte fra ansøgningspuljen, forpligter ansøger sig til at deltage i <span class=\"Bold\">Socialstyrelsens rådgivningsforløb</span>.</p>\r\n<p>\r\n</p>\r\n<p>For nærmere beskrivelse af rådgivningsforløbet, se vejledningens afsnit 6.</p>\r\n<p>\r\n</p>\r\n<p>\r\n   <span class=\"Underline\">Ad 3) Budget</span>\r\n</p>\r\n<p>Budgettet må kun indeholde tilskudsberettigede og nødvendige udgifter, som direkte kan henføres til det konkrete projekts gennemførsel. Der må således ikke budgetteres med udgifter, som ikke direkte kan henføres til det konkrete projekt, eller udgifter der ikke kan gives tilskud til.</p>\r\n<p>\r\n</p>\r\n<p>Det skal oplyses, hvis der er en økonomisk interesse mellem ansøger og projektets samarbejdspartnere. Dette vil eksempelvis være tilfældet, hvis der er personsammenfald mellem projektets medarbejdere og leverandører.</p>\r\n<p>\r\n</p>\r\n<p>\r\n   <span class=\"Bold\">Budgettet skal indtastes i Excel-dokumentet ”Budgetskema”, som ligger på ansøgningspuljens side på Socialstyrelsens hjemmeside.</span> <span class=\"Bold\">Ved indsendelse af ansøgningen vedhæftes budgetskemaet.</span></p>\r\n<p>\r\n</p>\r\n<p>Læs mere om krav til budgettet m.m. i vejledningens afsnit 9 til 11.</p>\r\n<p>\r\n</p>\r\n<p>\r\n   <span class=\"Underline\">Ad 4) Sammenhæng</span>\r\n</p>\r\n<p>Det vil blive vurderet, om der er sammenhæng mellem formål, målgruppe, aktiviteter og finansieringsbehov.</p>\r\n<p>\r\n</p>\r\n<p>Vurderingen vil være på baggrund af hvorvidt der er tilkendegivet at ansøgningen falder inden for ansøgningspuljens formål og målgruppe samt beskrivelsen af de aktiviteter, der søges om støtte til.</p>\r\n<p>\r\n</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">9 Tilskudsberettigede udgifter</span>\r\n</p>\r\n<p>Ansøger skal udvise <span class=\"Bold\">sparsommelighed </span>ved fastlæggelse af niveauerne i budgetposterne. Projektets udgifter skal anføres under specifikke budgetposter i budgettet. Af nedenstående oversigt fremgår, hvilke udgifter der er tilskudsberettigede i forhold til tilskud fra ansøgningspuljen:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">1)</span> <span class=\"Bold\">Lønudgifter </span>til aflønning af medarbejdere i projektet, herunder vikardækning. Lønudgifter skal budgetteres med antal timer og sats pr. time. Lønudgifter må ikke inkluderes under andre budgetposter. Lønniveauet må ikke være højere end det, der er aftalt i overenskomster for arbejdet på området. Yderligere information kan fås ved henvendelse til de relevante fagforeninger. Hvis området ikke er dækket af en overenskomst, må lønniveauet ikke være højere end det, der er aftalt i de statslige overenskomster for lignende arbejde.</p>\r\n<p class=\"Liste1\">\r\n   <span class=\"Liste1Nr\">2)</span> Udgifter til <span class=\"Bold\">midlertidig styrkelse af bemanding</span>.</p>\r\n<p class=\"Liste1\">\r\n   <span class=\"Liste1Nr\">3)</span> Udgifter til <span class=\"Bold\">honorarer til konsulenter.</span></p>\r\n<p class=\"Liste1\">\r\n   <span class=\"Liste1Nr\">4)</span> Udgifter til <span class=\"Bold\">revisor</span>. Der kan løbende afholdes udgifter til revisor.</p>\r\n<p class=\"Liste1\">\r\n   <span class=\"Liste1Nr\">5)</span> Lovpligtige <span class=\"Bold\">forsikringer</span>, herunder arbejdsskadeforsikringer.</p>\r\n<p class=\"Liste1\">\r\n   <span class=\"Liste1Nr\">6)</span> Udgifter til <span class=\"Bold\">transport </span>i egen bil. Transportudgiften skal beregnes på baggrund af statens lave takst pr. km., jf. Økonomistyrelsens Cirkulære om satsregulering for tjenesterejser. Udgifterne skal budgetteres med antal kilometer og takst pr. km.</p>\r\n<p class=\"Liste1\">\r\n   <span class=\"Liste1Nr\">7)</span> Udgifter til <span class=\"Bold\">offentlig transport</span>.</p>\r\n<p class=\"Liste1\">\r\n   <span class=\"Liste1Nr\">8)</span> Udgifter til <span class=\"Bold\">aktiviteter</span>.</p>\r\n<p class=\"Liste1\">\r\n   <span class=\"Liste1Nr\">9)</span> Udgifter til <span class=\"Bold\">specifikke uddannelses- og kursusaktiviteter</span> af begrænset omfang</p>\r\n<p class=\"Liste1\">\r\n   <span class=\"Liste1Nr\">10)</span> Udgifter til <span class=\"Bold\">formidling</span>.</p>\r\n<p class=\"Liste1\">\r\n   <span class=\"Liste1Nr\">11)</span> Udgifter til <span class=\"Bold\">lokaler</span>.</p>\r\n<p class=\"Liste1\">\r\n   <span class=\"Liste1Nr\">12)</span> Udgifter til <span class=\"Bold\">kontorhold </span>(f.eks. mindre kontorartikler, porto mv.)</p>\r\n<p class=\"Liste1\">\r\n   <span class=\"Liste1Nr\">13)</span> Andre <span class=\"Bold\">relevante udgifter</span> til projektets gennemførelse. Relevansen beskrives i en note til budgettet.</p>\r\n<p>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">10 Ikke tilskudsberettigede udgifter</span>\r\n</p>\r\n<p>Af nedenstående oversigt fremgår, hvilke udgifter der ikke kan dækkes gennem tilskud fra ansøgningspuljen:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">1)</span> <span class=\"Bold\">Materielanskaffelser </span>for over 50.000 kr. pr. projektår.</p>\r\n<p class=\"Liste1\">\r\n   <span class=\"Liste1Nr\">2)</span> Køb af <span class=\"Bold\">fast ejendom</span>.</p>\r\n<p class=\"Liste1\">\r\n   <span class=\"Liste1Nr\">3)</span> <span class=\"Bold\">Anlægsudgifter </span>(f.eks. ombygning og renovering).</p>\r\n<p class=\"Liste1\">\r\n   <span class=\"Liste1Nr\">4)</span> Dækning af <span class=\"Bold\">underskud </span>eller anden gæld.</p>\r\n<p class=\"Liste1\">\r\n   <span class=\"Liste1Nr\">5)</span> Støtte til<span class=\"Bold\"> enkeltpersoners underhold</span>.</p>\r\n<p class=\"Liste1\">\r\n   <span class=\"Liste1Nr\">6)</span> Aktiviteter, der<span class=\"Bold\"> fuldt ud er finansieret </span>fra anden side.</p>\r\n<p class=\"Liste1\">\r\n   <span class=\"Liste1Nr\">7)</span> <span class=\"Bold\">Generelle uddannelses- og kursusaktiviteter.</span></p>\r\n<p class=\"Liste1\">\r\n   <span class=\"Liste1Nr\">8)</span> Aktiviteter eller tilsvarende til personer <span class=\"Bold\">uden lovligt ophold</span>.</p>\r\n<p class=\"Liste1\">\r\n   <span class=\"Liste1Nr\">9)</span> Projekter forankret i <span class=\"Bold\">udlandet samt Grønland og Færøerne</span>.</p>\r\n<p>\r\n</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">11 Udarbejdelse af budget</span>\r\n</p>\r\n<p>Budgettet skal være realistisk, sparsommeligt og leve op til de krav, der er til udgiftstyper og niveauer.</p>\r\n<p>\r\n</p>\r\n<p>Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter i forhold til det ansøgte projekt.</p>\r\n<p>\r\n</p>\r\n<p class=\"BilagtekstListe\">Det er vigtigt, at følgende oplysninger angives i budgettet:</p>\r\n<p class=\"Liste1\">\r\n   <span class=\"Liste1Nr\">•</span> Projektets titel</p>\r\n<p class=\"Liste1\">\r\n   <span class=\"Liste1Nr\">•</span> Ansøgers identifikation (CVR-nummer)</p>\r\n<p class=\"Liste1\">\r\n   <span class=\"Liste1Nr\">•</span> Ansøgers navn og adresse</p>\r\n<p>\r\n</p>\r\n<p>\r\n   <span class=\"Bold\">Krav til budgettet</span>\r\n</p>\r\n<p>Udgifter skal specificeres i budgettet. Udgifter kan ikke samles i overordnede budgetposter som overhead, administrationsbidrag og diverse. Der kan ikke budgetteres med uforudsete udgifter.</p>\r\n<p>\r\n</p>\r\n<p>Det skal også være udgifter, som afholdes, når der er modtaget tilskud. Kun i særlige tilfælde kan der ydes tilskud til udgifter, som er afholdt, før der blev ydet tilskud, hvis udgifterne har en klar tilknytning til projektet.</p>\r\n<p>\r\n</p>\r\n<p>\r\n   <span class=\"Bold\">Periodiserede budgetter</span>\r\n</p>\r\n<p>Udgifterne skal periodiseres, således at udgiften budgetteres i det kvartal, den forventes afholdt i det pågældende projektår. Hvis der f.eks. er en ansat projektleder i projektet, opgøres lønnen, som den afholdes, én gang i kvartalet. Gennemsnitstal kan således ikke anvendes.</p>\r\n<p>\r\n</p>\r\n<p>\r\n   <span class=\"Bold\">Enhedspriser</span>\r\n</p>\r\n<p>Alle udgiftsposter skal så vidt muligt udspecificeres i antal enheder og pris pr. enhed. Hvis projektet f.eks. indebærer afholdelse af to ens aktiviteter inden for det samme projektår, og hver af aktiviteterne koster 10.000 kr., anføres to enheder á 10.000 kr. i det kvartal, hvor aktiviteten og dermed udgifterne forventes afholdt.</p>\r\n<p>\r\n</p>\r\n<p>\r\n   <span class=\"Bold\">Noter til budgettet</span>\r\n</p>\r\n<p>Ved behov skal der udarbejdes forklarende noter til de udgiftsposter, som anføres i budgettet. Hvis en af budgetposterne f.eks. er ”Seminar”, kan noten indeholde oplysninger om forventet antal deltagere, seminarets varighed (antal dage, med eller uden overnatning), pris pr. deltager, honorar til oplægsholder mv. Noten skal således dels klarlægge indholdet af den enkelte aktivitet og dels klarlægge forudsætningerne for udgiftens størrelse.</p>\r\n<p>\r\n</p>\r\n<p>\r\n   <span class=\"Bold\">Moms</span>\r\n</p>\r\n<p>Kommuner og regioner kan ikke få tilskud til dækning af moms, da momsen refunderes af momsudligningsordningen. Alle udgifter skal derfor i budgettet være ekskl. moms.</p>\r\n<p>\r\n</p>\r\n<p>\r\n   <span class=\"Bold\">Udbetaling af tilskud</span>\r\n</p>\r\n<p>Udbetalingerne vil ske til den NemKonto, som er tilknyttet organisationens CVR-nummer. Såfremt jeres organisation ikke har en NemKonto, skal I således kontakte jeres pengeinstitut og bede dem indberette en NemKonto.</p>\r\n<p>\r\n</p>\r\n<p>I kan læse mere om NemKonto samt udbetaling af tilskud på Socialstyrelsens hjemmeside via følgende link: https://socialstyrelsen.dk/puljer-og-tilskud/tilskudsportal-1/faq-om-udbetalinger.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">12 Ansøgningsfrist og -procedure</span>\r\n</p>\r\n<p class=\"Overskriftstekst1\">\r\n</p>\r\n<p>\r\n   <span class=\"Bold\">Ansøgningsfrist</span>\r\n</p>\r\n<p>Ansøgningsfristen er den<span class=\"Bold\"> 7. november 2022 kl.</span> <span class=\"Bold\">12.00.</span>  Efter dette tidspunkt kan ansøgninger ikke længere fremsendes.</p>\r\n<p>\r\n</p>\r\n<p>Det forventes, at ansøgerne får svar på ansøgningen i december måned.</p>\r\n<p>\r\n</p>\r\n<p>Spørgsmål til ansøgningspuljen kan stilles til Thea Birkelund Nielsen i Socialstyrelsen via tbin@socialstyrelsen.dk</p>\r\n<p>\r\n</p>\r\n<p>\r\n   <span class=\"Bold\">Indgivelse af ansøgning</span>\r\n</p>\r\n<p>Offentlige myndigheder og offentlige institutioner m.v. <span class=\"Underline\">skal</span> indgive ansøgning om støtte fra ansøgningspuljen ved anvendelse af den digitale løsning, som Socialstyrelsen stiller til rådighed (Socialstyrelsens elektroniske ansøgningsportal).</p>\r\n<p>\r\n</p>\r\n<p>Private ansøgere <span class=\"Underline\">kan</span> indgive ansøgning om støtte fra ansøgningspuljen ved anvendelse af den digitale løsning, som Socialstyrelsen stiller til rådighed (Socialstyrelsens elektroniske ansøgningsportal). Private ansøgere kan indsende/aflevere ansøgninger via andre kanaler end den anviste digitale løsning f.eks. med post eller via mail til tilskudsforvaltning@socialstyrelsen.dk. Det er også muligt at afhente ansøgningsmaterialet i Socialstyrelsen eller få tilsendt papirskabeloner. Ved behov for yderligere information om indsendelsesmuligheder kan Tilskudsforvaltning kontaktes på telefon 72 42 41 33 eller mail tilskudsforvaltning@socialstyrelsen.dk.</p>\r\n<p>\r\n</p>\r\n<p>For alle ansøgere gælder, at ansøgning om støtte fra ansøgningspuljen <span class=\"Underline\">skal</span> indgives på den ansøgningsblanket og i det budgetskema, som Socialstyrelsen har udarbejdet til ansøgningspuljen. Ansøgningen skal vedlægges de bilag, der fremgår af ansøgningsmaterialet. Ansøgningsmaterialet ligger på ansøgningspuljens side på Socialstyrelsens hjemmeside. Ansøgere bedes indsende ansøgningsblanketten i PDF-format af hensyn til læsevenligheden, hvis det er muligt.</p>\r\n<p>\r\n</p>\r\n<p>Der sendes en kvittering, når Socialstyrelsen har modtaget ansøgningen.</p>\r\n<p>\r\n</p>\r\n<p>For yderligere information om ansøgningsprocessen henvises til vejledningen herom på socialstyrelsens hjemmeside.</p>\r\n<p>\r\n</p>\r\n<p>\r\n   <span class=\"Bold\">Afvisning af ansøgning ved manglende opfyldelse af formalia</span>\r\n</p>\r\n<p>Socialstyrelsen har ret til at afvise ansøgninger, som ikke opfylder formalia. Det vil fx være tilfældet, hvis ansøger ikke har anvendt ansøgningspuljens ansøgningsskema eller budgetskema, hvis alle obligatoriske bilag ikke er vedlagt ansøgningen, eller hvis eventuelle anslagsbegrænsninger i tekstfelter i ansøgningsskemaet er overskredet.</p>\r\n<p>\r\n</p>\r\n<p>\r\n   <span class=\"Bold\">Vurdering af ansøgningen</span>\r\n</p>\r\n<p>Der foretages en vurdering af projektet ud fra oplysningerne i ansøgningen og budgettet, herunder evt. budgetnoter. Bilag til ansøgningen indgår alene i vurderingen, såfremt det fremgår af ansøgningsvejledningen, at ansøger skal eller kan indsende specifikke bilag. Øvrige bilag, som fremsendes, vil således ikke indgå i sagsbehandlingen.</p>\r\n<p>\r\n</p>\r\n<p>Utilstrækkelige oplysninger i ansøgningen eller anden manglende medvirken kan føre til, at sagen afgøres på det foreliggende grundlag.</p>\r\n<p>\r\n</p>\r\n<p>It-problemer ved indsendelse af ansøgning</p>\r\n<p>Du skal gøre følgende, hvis du oplever it-problemer i forbindelse med indsendelse af din ansøgning.</p>\r\n<p>\r\n</p>\r\n<p>Hvis du oplever <span class=\"Bold\">it-problemer på egne systemer</span>, er det dit eget ansvar at afhjælpe disse, fx i samarbejde med din eventuelle it-leverandør/it-support.</p>\r\n<p>\r\n</p>\r\n<p>Hvis du oplever <span class=\"Bold\">it-problemer på Socialstyrelsens ansøgningsporta</span>l, kan du kontakte Tilskudsforvaltning på mail tilskudsforvaltning@socialstyrelsen.dk eller telefon 72 42 41 33.</p>\r\n<p>\r\n</p>\r\n<p>Der er ikke tale om it-tekniske problemer, hvis fx din medarbejdersignatur ikke virker. Som ansøger bærer du således ansvaret herfor.</p>\r\n<p>\r\n</p>\r\n<p>\r\n   <span class=\"Underline\">VIGTIGT: DETTE SKAL DU GØRE FØR ANSØGNINGSFRISTEN</span>\r\n</p>\r\n<p class=\"BilagtekstListe\">Hvis it-problemet på Socialstyrelsens ansøgningsportal ikke kan løses før ansøgningsfristens udløb, kan du:</p>\r\n<p class=\"Liste1\">\r\n   <span class=\"Liste1Nr\">1)</span> fremsende ansøgningen på anden vis, så den er Socialstyrelsen i hænde inden ansøgningsfristens udløb. Ansøgningen kan sendes til sikkermail.puljer@socialstyrelsen.dk.</p>\r\n<p class=\"Liste1\">\r\n   <span class=\"Liste1Nr\">2)</span> inden ansøgningsfristens udløb kontakte Tilskudsforvaltning og dokumentere, at de it-tekniske problemer skyldes fejl på Socialstyrelsens ansøgningsportal. Fejlen kan fx bestå i, at hjemmesiden er nede, eller at link til at sende en ansøgning ikke virker. En del af dokumentationen skal være et skærmprint, der fx viser en fejlmeddelelse på Socialstyrelsens ansøgningsportal. Dokumentationen kan sendes til tilskudsforvaltning@socialstyrelsen.dk. I umiddelbar forlængelse heraf skal du indsende din ansøgning med tilhørende budget og evt. bilag til Tilskudsforvaltning. Ansøgningen kan sendes til sikkermail.puljer@socialstyrelsen.dk. Ansøgninger, som modtages senere end 1 time efter ansøgningsfristen, vil ikke komme i betragtning.</p>\r\n<p>\r\n</p>\r\n<p>Ovenstående er en forudsætning for, at din ansøgning kan indgå i Socialstyrelsens sagsbehandling.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">13 Statsstøtte</span>\r\n</p>\r\n<p>\r\n</p>\r\n<p>EU-retten indeholder et generelt forbud mod statsstøtte, jf. artikel 107, stk. 1, i Traktat om Den Europæiske Unions Funktionsmåde. Det betyder, at tilskud fra en ansøgningspulje kan være uforenelig med EU-retten, hvis støtten gives til et projekt, der indeholder en økonomisk aktivitet, fx i form af et produkt eller en ydelse, hvor støtten fordrejer eller truer med at fordreje konkurrencen på et marked, og hvor støtten potentielt kan påvirke samhandlen i det indre marked.</p>\r\n<p>\r\n</p>\r\n<p>Socialstyrelsen foretager alene en overordnet vurdering af, om projekter, der lever op til ansøgningspuljens tildelingskriterier og indstilles til støtte, er i overensstemmelse med de EU-retlige statsstøtteregler. Vurderingen foretages på baggrund af de oplysninger, der fremgår af den indsendte ansøgning. Den enkelte tilskudsmodtager skal således være opmærksom på, at tilskuddet anvendes i overensstemmelse med de EU-retlige statsstøtteregler.</p>\r\n<p>\r\n</p>\r\n<p>For yderligere information om de EU-retlige statsstøtteregler henvises til Erhvervsministeriets hjemmeside: http://em.dk/arbejdsomraader/erhvervsregulering-og-internationale-forhold.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Socialstyrelsen, den 16. september 2022</p><p class=\"Sign1\" align=\"center\">Ellen Klarskov Lauritzen</p><p class=\"Sign2\" align=\"right\">/ Anna Jin Rolfgaard</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/09/2022"
        },
        {
            "displayName": "Accession",
            "displayValue": "C20221001060"
        },
        {
            "displayName": "Entydig dokumentidentifikation",
            "displayValue": "DH000902"
        },
        {
            "displayName": "Dato for førstegangsindlæggelse",
            "displayValue": "22/09/2022"
        },
        {
            "displayName": "Dato for indlæggelse",
            "displayValue": "22/09/2022"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10010"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "16/09/2022"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Social- og Ældremin., Socialstyrelsen, j.nr. 2022-8435"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}