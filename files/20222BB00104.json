{
    "id": 235350,
    "title": "Forslag til folketingsbeslutning om et øget kørselsfradrag i yderkommuner og på visse øer",
    "documentTypeId": "480",
    "isSagsforlobPeriodValid": true,
    "shortName": "2022/2 BSF 104",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 17. marts 2023 af Susie Jessen (DD), Jens Henrik Thulesen Dahl (DD), Dennis Flydtkjær (DD), Betina Kastbjerg (DD), Hans Kristian Skibby (DD), Peter Skaarup (DD) og Inger Støjberg (DD)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om et øget kørselsfradrag i yderkommuner og på visse øer</p>\r\n<p class=\"NormalInd\">Folketinget pålægger regeringen at fremsætte et lovforslag med det formål at hæve kørselsfradraget med 50 pct. for personer med bopæl i yderkommuner eller på visse øer. Lovforslaget skal samtidig udvide ordningen til at omfatte personer med arbejdsplads i yderkommuner, som ikke har fast bopæl i yderkommuner. Forslaget skal træde i kraft den 1. januar 2024.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Danmark har brug for stærke landdistrikter, hvor folk gerne vil bo, for at vi kan komme den stigende ubalance mellem land og by i Danmark til livs - en ubalance, der er blevet opbygget gennem mange års politiske tiltag, der har tilgodeset de store byer i Danmark. Forslagsstillerne vil vende udviklingen, hvor alt for få politiske tiltag har til formål at skabe et bedre liv i landdistrikterne. Det skal være mere attraktivt at bo, arbejde og drive virksomhed uden for de store byer i Danmark. Forslagsstillerne mener, at der bør prioriteres tiltag, der bidrager til bedre vilkår for vækst og udvikling i Danmarks mange mindre byer i yderkommunerne. Derfor foreslår forslagsstillerne at hæve og udvide det forhøjede kørselsfradrag i yderkommunerne og på visse øer.</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Det forhøjede befordringsfradrag</span>\r\n</p>\r\n<p class=\"NormalInd\">Det følger af ligningslovens § 9 C, stk. 3, 3. pkt. (lovbekendtgørelse nr. 42 af 13. januar 2023), at fradrag for kørsel for skattepligtige borgere, der har bopæl i en af de 25 udvalgte yderkommuner eller på en af de 10 udvalgte småøer, beregnes efter Skatterådets satser for de første 120 km, uanset hvor mange kilometer de har til og fra arbejde dagligt. Det vil sige, at borgere med bopæl i de 25 yderkommuner eller på visse øer kan modtage et dobbelt så højt kørselsfradrag som andre pendlere, idet andre pendlere får fradraget nedsat med 50 pct. for kørsel mellem hjem og arbejdsplads, der overstiger 120 km om dagen. De 25 yderkommuner er Bornholm, Brønderslev, Frederikshavn, Faaborg-Midtfyn, Guldborgsund, Hjørring, Jammerbugt, Langeland, Lolland, Læsø, Morsø, Norddjurs, Odsherred, Samsø, Skive, Slagelse, Struer, Svendborg, Sønderborg, Thisted, Tønder, Vesthimmerland, Vordingborg, Ærø og Aabenraa, og de 10 småøer er Bågø, Egholm, Endelave, Hjarnø, Mandø, Nekselø, Orø, Sejerø, Tunø og Årø.</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Et øget kørselsfradrag i yderkommunerne</span>\r\n</p>\r\n<p class=\"NormalInd\">Forslagsstillerne foreslår, at det særlig høje kørselsfradrag hæves med 50 pct. for personer bosat i landets 25 yderkommuner eller på visse småøer, når de pendler over 120 km pr. dag. Ordningen foreslås samtidig udvidet til at gælde for personer, som arbejder i yderkommuner, men ikke bor der. Fradraget kan som nævnt i dag kun gives til dem, der bor i en yderkommune eller på en af de udvalgte småøer. Forslagsstillerne mener, at det skal være mere attraktivt at bo i yderkommunerne. Samtidig er det vigtigt, at der skabes nogle rammer, der gør det mere attraktivt at etablere virksomhed i en yderkommune. Ved at styrke mobiliteten skabes der yderligere grundlag for at gøre det attraktivt at bosætte sig eller at arbejde i yderkommunerne. I dag er der mulighed for at få det forhøjede kørselsfradrag, hvis man bor i en af de udvalgte yderkommuner eller på en af visse småøer og f.eks. arbejder i en større by, hvilket ikke styrker virksomhederne i landdistrikterne. Forslagsstillerne vil med forslaget desuden styrke de små og mellemstore virksomheders rammevilkår, som har en stor betydning for udviklingen i lokalsamfundene. Forslagsstillerne er af den overbevisning, at det øgede kørselsfradrag vil være med til at tiltrække arbejdskraft til virksomhederne i landdistrikterne og på småøerne, hvilket der er brug for. Med forslaget ønsker forslagsstillerne at gøre det mere attraktivt at bo, arbejde og drive virksomhed i yderområderne, ved at det gøres billigere at køre i bil til og fra yderkommunerne. Det kommer både virksomheder og borgerne til gode og vil medvirke til at styrke landdistrikterne.</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Finansiering</span>\r\n</p>\r\n<p class=\"NormalInd\">Forslaget vurderes at medføre et provenutab på 1 mia. kr. årligt og foreslås finansieret ved besparelser på Kulturministeriets budget, som i 2022 var på 11,9 mia. kr.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Susie Jessen</span> (DD):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om et øget kørselsfradrag i yderkommuner og på visse øer.</p>\r\n<p class=\"ForslagsNummer\">(Beslutningsforslag nr. B 104)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2022/2 BF 104",
            "stateLabel": "Igangværende",
            "references": [
                {
                    "shortName": "2022/2 BSF 104",
                    "title": "Forslag til folketingsbeslutning om et øget kørselsfradrag i yderkommuner og på visse øer",
                    "presentationName": "Beslutningsforslag som fremsat",
                    "documentTypeId": 480,
                    "documentId": 235350,
                    "eliUri": "/eli/ft/20222BB00104",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20222/beslutningsforslag/b104/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "18/03/2023"
        },
        {
            "displayName": "Accession",
            "displayValue": "20222BB00104"
        },
        {
            "displayName": "Entydig dokumentidentifikation",
            "displayValue": "AX028423"
        },
        {
            "displayName": "Dato for førstegangsindlæggelse",
            "displayValue": "18/03/2023"
        },
        {
            "displayName": "Dato for indlæggelse",
            "displayValue": "18/03/2023"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "104"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}