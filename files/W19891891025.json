{
    "id": 37250,
    "title": "Afskrivning/driftstab på driftsmidler (villatelte og windsurfere i Spanien) (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18910 af 28/11/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Investeringer i villatelte og windsurfere i Spanien kunne ikke  \r\n\r\n godkendes som givende adgang til fradrag i indkomst, idet de pågældende  \r\n\r\n aktiver ikke eksisterede. Selv om der forelå bedrageri fra mellemmanden,  \r\n\r\n gjorde det ingen forskel, at klageren havde handlet i god tro, idet der var  \r\n\r\n tale om et ikke fradragsberettiget formuetab. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afskrivning/driftstab på driftsmidler  \r\n\r\n (villatelte og windsurfere i Spanien) (* 1) </H1>  \r\n\r\n<P></P>  \r\n\r\n<P>Revisorassistent A klagede over, at amtsligningsrådet havde forhøjet hans  \r\n\r\n selvangivne indkomst for indkomstårene 1985 og 1986 med henholdsvis 46.560  \r\n\r\n kr. og 72.840 kr. i ikke godkendt fradrag for køb af mindre nyanskaffelser,  \r\n\r\n samt for 1987 nedsat med 12.360 kr. i ikke godkendt medregnet overskud af  \r\n\r\n virksomhed. </P>  \r\n\r\n<P>Det fremgik af sagen, at klageren i de omhandlede år havde investeret i  \r\n\r\n villatelte og windsurfere gennem selskaberne Waterland S.A. og Waterland  \r\n\r\n C.B., Spanien, ved B. Klageren havde i henhold til de regnskaber, han havde  \r\n\r\n modtaget fra nævnte B, foretaget fradrag for de foretagne nyanskaffelser,  \r\n\r\n ligesom han for indkomståret 1987 havde medregnet et overskud af virksomhed  \r\n\r\n med 12.360 kr. </P>  \r\n\r\n<P>En af skattemyndighederne med bistand af politiet gennemført skattemæssig  \r\n\r\n undersøgelse af, hvorvidt investeringen i nævnte aktiver kunne tillægges  \r\n\r\n skattemæssig værdi, havde givet til resultat, at de pågældende aktiver af  \r\n\r\n afskrivningsberettiget karakter ikke havde eksisteret, hvorfor  \r\n\r\n investeringerne ikke kunne eller skulle påvirke den skattepligtige indkomst  \r\n\r\n og formue. Det var således amtsligningsrådets opfattelse, at klageren som  \r\n\r\n følge af det stedfundne bedrageri havde lidt et tab, svarende til de  \r\n\r\n indbetalte beløb, tab, som måtte sidestilles med et formuetab, uanset at  \r\n\r\n klageren - som af ham anført - havde handlet i god tro. </P>  \r\n\r\n<P>Efter de foreliggende oplysninger måtte det lægges til grund, at der ikke  \r\n\r\n havde foreligget de pågældende aktiver i form af telte, windsurfere m.m. med  \r\n\r\n erhvervsmæssig anvendelse i Spanien med klageren som ejer. De af  \r\n\r\n amtsligningsrådet foretagne skattemæssige reguleringer måtte derfor anses for  \r\n\r\n berettigede. Det forhold, at klageren havde været i god tro, idet han var  \r\n\r\n blevet bedraget af den omhandlede mellemmand, kunne ikke give anledning til  \r\n\r\n indrømmelse af fradrag, da klagerens tab ikke kunne karakteriseres som noget  \r\n\r\n driftstab, men udgjorde et ikke fradragsberettiget formuetab. De påklagede  \r\n\r\n ansættelser af klagerens skattepligtige indkomst blev derfor stadfæstet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Skat 1990, nr. 1, side 49. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891891025"
        },
        {
            "displayName": "Entydig dokumentidentifikation",
            "displayValue": "CA005185"
        },
        {
            "displayName": "Dato for indlæggelse",
            "displayValue": "17/08/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18910"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "28/11/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-5-714"
        },
        {
            "displayName": "Stikord",
            "displayValue": "AFSKRIVNING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}