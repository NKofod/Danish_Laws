{
    "id": 37085,
    "title": "Driftsudgifter - færge - havneanlæg. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18544 af 22/07/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et færgeselskab, der ved etablering af ruten havde forpligtet sig til  \r\n\r\n vederlagsfrit at overdrage havneanlægget til den pågældende kommune, hvis  \r\n\r\n ruten blev indstillet, fik adgang til at fradrage restafskrivning på  \r\n\r\n havneanlægget, da ruten blev indstillet, men derimod ikke tab ved salg af  \r\n\r\n bygninger på området. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Driftsudgifter - færge - havneanlæg. (* 1) </H1>  \r\n\r\n<P></P>  \r\n\r\n<BR>  \r\n\r\n<P>LSR 1988-1-308 af 22. juli 1988. </P>  \r\n\r\n<P>Færgeselskabet A A/S klagede for skatteåret 1982/83 over, at  \r\n\r\n amtsligningsrådet ikke havde godkendt selskabets fradrag på 4.424.350 kr. for  \r\n\r\n restafskrivning på bygninger og havneanlæg. </P>  \r\n\r\n<P>Det var oplyst, at selskabet i forbindelse med etablering af færgefarten  \r\n\r\n mellem X og Y i maj 1961 havde indgået en overenskomst med Y's daværende  \r\n\r\n kommune. Selskabet havde påtaget sig at etablere havneanlæg i Y og fået ret  \r\n\r\n til at opføre nødvendige bygninger på de af kommunen ejede arealer, men uden  \r\n\r\n at der blev fastsat en bestemt lejeperiode. I overenskomsten var bl.a. aftalt  \r\n\r\n vilkårene for betaling af areallejen, og det var bestemt, at anlægget ved  \r\n\r\n ophør af færgefarten vederlagsfrit skulle tilfalde kommunen, med mindre man  \r\n\r\n besluttede at sælge til tredjemand. I tilfælde heraf skulle kommunen have  \r\n\r\n forkøbsret til samme pris, som blev tilbudt fra tredjemand. I januar 1981  \r\n\r\n blev driften indstillet, og i overensstemmelse med overenskomsten blev  \r\n\r\n havneanlægget overdraget vederlagsfrit til kommunen. Bygninger m.m. samt  \r\n\r\n havneanlægget i X blev overtaget af de pågældende kommuner mod vederlag. </P>  \r\n\r\n<P>Selskabets advokat påstod godkendt fradrag for restafskrivninger efter  \r\n\r\n reduktion med salgssummer og genvundne afskrivninger med i alt 4.816.104 kr.  \r\n\r\n Heraf udgjorde havneanlægget i Y, der var overdraget vederlagsfrit, 4.499.171  \r\n\r\n kr. </P>  \r\n\r\n<P>Aremålsafskrivningerne ifølge statsskattelovens regler var beregnet på  \r\n\r\n grundlag af en lejeperiode med udløb i år 2000 for såvel de i Y som de i X  \r\n\r\n opførte anlæg m.m., idet en sådan lejeperiode udtrykkelig var aftalt med X  \r\n\r\n kommune. Der var ikke rejst indsigelse fra skattemyndighedernes side mod den  \r\n\r\n talmæssige opgørelse af tabene. Amtsligningsrådet var af den opfattelse, at  \r\n\r\n der i henhold til nævnte overenskomst havde foreligget en salgssituation  \r\n\r\n vedrørende de omhandlede aktiver, således at bestemmelsen i  \r\n\r\n afskrivningslovens § 29 udelukkede fradrag for de ved overdragelsen  \r\n\r\n konstaterede tab. </P>  \r\n\r\n<P>Selskabets advokat gjorde herimod gældende, at der havde foreligget en  \r\n\r\n standsning af driften på en sådan måde, at der efter overenskomstens  \r\n\r\n bestemmelser måtte anses at foreligge en hjemfaldslignende situation, således  \r\n\r\n at restafskrivningerne i henhold til de herom gældende regler ville kunne  \r\n\r\n fratrækkes i den skattepligtige indkomst. Advokaten lagde navnlig vægt på den  \r\n\r\n omstændighed, at selve havneanlægget i Y i henhold til overenskomsten  \r\n\r\n tilfaldt kommunen vederlagsfrit. For så vidt angik de øvrige aktiver påpegede  \r\n\r\n advokaten, at de for disse gennem langvarige forhandlinger opnåede  \r\n\r\n salgssummer nærmest var af symbolsk karakter, og at bestemmelsen i  \r\n\r\n afskrivningslovens § 29 derfor heller ikke burde kunne bringes i anvendelse  \r\n\r\n for disse tabs vedkommende. </P>  \r\n\r\n<P>Af de i afgørelsen deltagende fire retsmedlemmer fandt tre medlemmer,  \r\n\r\n herunder retsformanden, at det nævnte tab på havneanlægget i Y på 4.499.171  \r\n\r\n kr. i henhold til hjemfaldsreglerne vedrørende bygninger m.v. på lejet grund  \r\n\r\n var af fradragsberettiget karakter. Der var herved henset til bestemmelsen i  \r\n\r\n overenskomsten om havneanlæggets vederlagsfri overdragelse til kommunen.  \r\n\r\n Derimod fandtes den omstændighed, at de øvrige anlæg og bygninger var  \r\n\r\n overdraget mod vederlag, at være til hinder for fradrag for  \r\n\r\n restafskrivningerne, jf. afskrivningslovens § 29. Disse medlemmer voterede  \r\n\r\n derfor for nedsættelse på dette punkt med 4.499.171 kr. </P>  \r\n\r\n<P>Under hensyn til, at driftsophøret skyldtes det klagende selskabs egne  \r\n\r\n forhold og beslutninger, fandt et retsmedlem ikke, at nogen del af  \r\n\r\n restsaldiene kunne bringes til fradrag efter hjemfaldsreglerne. Dette  \r\n\r\n retsmedlem voterede derfor for at følge Statsskattedirektoratets indstilling  \r\n\r\n om stadfæstelse på dette punkt. </P>  \r\n\r\n<P>Der blev truffet afgørelse efter stemmeflertallet, således at ansættelsen  \r\n\r\n blev nedsat med det nævnte beløb efter fradrag af genvundne afskrivninger på  \r\n\r\n 87.744 kr., eller med 4.411.427 kr. </P>  \r\n\r\n<P>LV 1987, G 6.6.1. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er offentliggjort i Skat 1988, nr. 12, side 777. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881854425"
        },
        {
            "displayName": "Entydig dokumentidentifikation",
            "displayValue": "CA005020"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18544"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "22/07/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-1-308"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}