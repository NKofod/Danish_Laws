{
    "id": 155826,
    "title": "Ankestyrelsens principafgørelse U-10-90 om astma - anerkendelse - erhvervssygdom - klor - kloramin T - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 9714 af 15/09/1990",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-10-90 om astma - anerkendelse - erhvervssygdom - klor - kloramin T - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Astma blev anerkendt som forværring af forudbestående lidelse hos en bryggeriarbejder, der havde været udsat for klorholdige stoffer, herunder stoffet kloramin T.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 390 af 20. maj 1992 - § 10</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>M begyndte at arbejde på bryggeri i 1975. Det meste af perioden arbejdede han i tappehal med funktioner, hvor han var udsat for forskellige kemiske stoffer, som gav ham gener fra luftvejene, navnlig produkter indeholdende klor, herunder kloramin T.</p>\r\n<p>M led af bronkitis og udviklede efterhånden også astma. Han var desuden allergisk over for visse dyrehår og havde hyperreaktive luftveje.</p>\r\n<p>Det var ikke muligt at sige, i hvilken rækkefølge lidelserne var opstået.</p>\r\n<p>M havde været ryger fra 12 års-alderen, senest med et tobaksforbrug på ca. 8 cigaretter pr. dag.</p>\r\n<p>I 1985 måtte han ophøre med arbejdet på grund af de nævnte lidelser.</p>\r\n<p>Arbejdsskadestyrelsen kunne ikke anerkende M's lungelidelse som erhvervssygdom.</p>\r\n<p>Afgørelsen var begrundet med, at lidelsen ikke var omfattet af de sygdomme, der er nævnt i Sikringsstyrelsens (nu Arbejdsskadestyrelsens) erhvervssygdomsbekendtgørelse.</p>\r\n<p>Lidelsen ville efter Arbejdsskadestyrelsens skøn heller ikke kunne anerkendes som forårsaget af arbejdets særlige art efter arbejdsskadeforsikringslovens § 10, stk. 3 i betragtning af erhvervssygdomsudvalgets praksis for anerkendelse af sådanne lidelser.</p>\r\n<p>Afgørelsen blev anket af M, der bl.a. anførte, at hans helbredstilstand var blevet betydelig bedre efter arbejdsophøret. For så vidt angår spørgsmålet om overfølsomhed overfor stoffer på arbejdspladsen henviste M til en rapport fra bedriftssundhedstjenesten, hvori det var anført, at han blev utilpas ved udsættelse for gær og produkter indeholdende klor, navnlig det sidste.</p>\r\n<p>Lovgrundlag: Arbejdsskadeforsikringslovens § 10. Sikringsstyrelsens (nu Arbejdsskadestyrelsens) bekendtgørelse nr. 60 af 20. januar 1989 om fortegnelse over erhvervssygdomme i medfør af lovgivning om arbejdsskadeforsikring, § 2, gruppe C, punkt 5.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at M under arbejdet havde været udsat for indånding af stoffer, der kunne medføre astma.</p>\r\n<p>Det var ikke overvejende sandsynligt, at M's astmalidelse alene skyldtes andre forhold end de erhvervsmæssige.</p>\r\n<p>Astmalidelsen ville herefter kunne anerkendes som en erhvervssygdom efter § 2, gruppe C, punkt 5, i erhvervssygdomsbekendtgørelsen med forbehold for de forudbestående luftvejslidelser.</p>\r\n<p>Ankestyrelsen ændrede således Arbejdsskadestyrelsens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/02/2014"
        },
        {
            "displayName": "Accession",
            "displayValue": "W19900971425"
        },
        {
            "displayName": "Entydig dokumentidentifikation",
            "displayValue": "BS008620"
        },
        {
            "displayName": "Dato for indlæggelse",
            "displayValue": "03/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9714"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "15/09/1990"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 14836-89"
        },
        {
            "displayName": "Stikord",
            "displayValue": "U-10-90"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}