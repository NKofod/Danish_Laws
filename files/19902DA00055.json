{
    "id": 107191,
    "title": "1990 BTB 55   BETÆNKNING OVER FORSLAG TIL FOLKETINGSBESLUTNING OM AT ÅBNE ADGANG TIL   HJERTE- OG LEVERTRANSPLANTATIONER I ÅRHUS AMTSKOMMUNE    NR B 55 1990-91, 2. SAMLING ",
    "documentTypeId": "500",
    "isSagsforlobPeriodValid": false,
    "shortName": "1990/2 BTB 55",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 55 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om at åbne adgang til  \r\n\r\n hjerte- og levertransplantationer i Århus Amtskommune <BR>  \r\n\r\n Nr B 55 1990-91, 2. samling </P>  \r\n\r\n<P></P>  \r\n\r\n<P>Afgivet af Sundhedsudvalget </P>  \r\n\r\n<P></P>  \r\n\r\n<P>Afgivet: 19910521 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i en række møder og har </P>  \r\n\r\n<P>herunder stillet spørgsmål til sundhedsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Der er af et flertal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets,  \r\n\r\n Fremskridtspartiets og Centrum-Demokraternes medlemmer af udvalget)  \r\n\r\n beslutningsforslaget til <I>vedtagelse</I> med det stillede ændringsforslag.  \r\n\r\n</P>  \r\n\r\n<P>Et <I>mindretal</I> (Det Konservative Folkepartis, Venstres, Socialistisk  \r\n\r\n Folkepartis og Det Radikale Venstres medlemmer af udvalget) indstiller  \r\n\r\n beslutningsforslaget til <I>forkastelse</I> og vil stemme imod det stillede  \r\n\r\n ændringsforslag. </P>  \r\n\r\n<P>Et flertal inden for mindretallet (Det Konservative Folkepartis og  \r\n\r\n Venstres medlemmer af udvalget) indstiller beslutningsforslaget til  \r\n\r\n forkastelse, fordi Sundhedsstyrelsen, der er landets øverste sundhedsfaglige  \r\n\r\n myndighed, på grundlag af en rent lægefaglig vurdering skønner, at det ikke  \r\n\r\n vil være forsvarligt på nuværende tidspunkt, mens hjerte- og  \r\n\r\n levertransplantationer endnu er under indkøring, at etablere flere centre for  \r\n\r\n transplantation af disse organer. </P>  \r\n\r\n<P>Mindretallet lægger endvidere særlig vægt på, at Sundhedsstyrelsen  \r\n\r\n oplyser, at der er tale om en betydelig forhøjet risiko for de pågældende  \r\n\r\n patienter, hvis de relativt få transplantationer, der på grund af  \r\n\r\n donorsituationen kan blive tale om, bliver fordelt på 2-3 centre, inden  \r\n\r\n transplantationsbehandlingerne er blevet rutine i Danmark. Vedtagelse af  \r\n\r\n beslutningsforslaget vil samtidig indebære, at grundlaget for  \r\n\r\n transplantationsaktiviteten på Rigshospitalet forsvinder, fordi ekspertisen  \r\n\r\n ikke kan fastholdes med et halveret aktivitetsniveau og omkostningerne bliver  \r\n\r\n for store. Det vil i praksis betyde, at hjerte- og  \r\n\r\n levertransplantationsprogrammet i Danmark skal starte forfra i Århus. </P>  \r\n\r\n<P>Et mindretal inden for mindretallet (Socialistisk Folkepartis medlem af  \r\n\r\n udvalget) vender sig på det skarpeste mod oprettelse af endnu et  \r\n\r\n transplantationscenter. Det er en beslutning helt uden saglig begrundelse.  \r\n\r\n</P>  \r\n\r\n<P>Med det antal donorer, der i dag er til rådighed, vil der blive alt for  \r\n\r\n lang tid mellem de transplantationer, som den enkelte kirurg kommer til at  \r\n\r\n udføre, og der vil ikke blive oparbejdet den nødvendige rutine. Samtidig vil  \r\n\r\n udgifterne til operationshold og døgnberedskab blive fordoblede, uden at det  \r\n\r\n kommer nogen til gode. </P>  \r\n\r\n<P>Det er dybt beklageligt, at lokalpatriotiske hensyn på denne måde  \r\n\r\n tilsidesætter hensynet til den bedst mulige behandling for den enkelte  \r\n\r\n patient, og det er lige så beklageligt, at der fra udvalgsflertallets side  \r\n\r\n lades fuldstændig hånt om en vurdering af, om en sådan opprioritering af  \r\n\r\n transplantationskirurgien er den mest ønskelige udvikling for det danske  \r\n\r\n sundhedsvæsen. </P>  \r\n\r\n<P>Et andet mindretal inden for mindretallet (Det Radikale Venstres medlem af  \r\n\r\n udvalget) udtaler følgende: </P>  \r\n\r\n<P>Mindretallet tager afstand fra beslutningen om at oprette endnu et  \r\n\r\n transplantationscenter i Danmark. Med det antal donorer, der i dag er til  \r\n\r\n rådighed, vil der blive alt for lang tid mellem de transplantationer, det  \r\n\r\n enkelte lægehold kommer til at udføre, og der vil ikke blive oparbejdet den  \r\n\r\n nødvendige rutine på nogen af operationsstederne. </P>  \r\n\r\n<P>Det er en fagligt uforsvarlig og en kostbar beslutning. De detaljer, der  \r\n\r\n er kommet frem under udvalgsbehandlingen, har bekræftet dette, og det er dybt  \r\n\r\n betænkeligt, at fletallet på denne måde sidder lægefaglige advarsler  \r\n\r\n overhørig. </P>  \r\n\r\n<P>Mindretallet skal afslutningsvis beklage, at det ikke er lykkedes  \r\n\r\n sundhedsministeren at give tilstrækkeligt håndfaste tilsagn om et øget  \r\n\r\n samarbejde mellem de kvalificerede lægehold, der findes flere steder i  \r\n\r\n landet. </P>  \r\n\r\n<P>Hvis en samarbejdsplan var blevet udarbejdet, var grundlaget for forslaget  \r\n\r\n faldet bort, og beslutningen om at oprette to transplantationscentre var  \r\n\r\n næppe blevet gennemtrumfet. </P>  \r\n\r\n<P>Et <I>andet mindretal</I> (Kristeligt Folkepartis medlem af udvalget) vil  \r\n\r\n redegøre for sin stilling til beslutningsforslaget og til det stillede  \r\n\r\n ændringsforslag ved 2. behandling. </P>  \r\n\r\n<P>Ændringsforslag </P>  \r\n\r\n<P>Af et <I>flertal</I> (S, FP og CD): </P>  \r\n\r\n<P>Til teksten </P>  \r\n\r\n<P> <B>1)</B> Efter den foreslåede tekst indsættes som nye afsnit: </P>  \r\n\r\n<P>&#187;Det pålægges således sundhedsministeren at drage omsorg for, at  \r\n\r\n godkendelse til udtagelse af hjerter og lever, jf. § 15 i lov om ligsyn,  \r\n\r\n obduktion og transplantation m.v., inden 14 dage efter modtagelse af  \r\n\r\n ansøgningerne meddeles de 2 overlæger, som Sundhedsstyrelsen tidligere har  \r\n\r\n næget godkendelse på et usagligt grundlag. </P>  \r\n\r\n<P>Folketinget opfordrer til, at der etableres et ligeværdigt samarbejde  \r\n\r\n vedrørende hjerte- og levertransplantationer mellem Århus Universitets  \r\n\r\n Hospital og Rigshospitalet.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Med ændringsforslaget pålægges det sundhedsministeren at godkende de to  \r\n\r\n læger, der af Sundhedsstyrelsen er nægtet autorisation til udtagelse af  \r\n\r\n hjerte og lever. Samtidig opfordres der til samarbejde mellem Århus  \r\n\r\n Universitets Hospital og Rigshospitalet om hjerte- og levertransplantationer.  \r\n\r\n</P>  \r\n\r\n<P> <I>Hanne Andersen (S) Dorte Bennedsen (S) Martin Glerup (S) Anna-Marie  \r\n\r\n Hansen (S) Tove Lindbo Larsen (S) Torben Lund (S)</I> nfmd. <I>Lone Møller  \r\n\r\n (S) Birgitte Husmark (SF) Lis Noer Holmberg (CD) Karen Højte Jensen (KF)  \r\n\r\n Ahlmann-Ohlsen (KF) Mariann Fischer Boel (V) Anders Mølgaard (V) Jørgen  \r\n\r\n Winther (V) Køpke Christensen (FP)</I> fmd. <I>Elisabeth Arnold (RV) Inger  \r\n\r\n Stilling Pedersen (KRF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/06/1991"
        },
        {
            "displayName": "Accession",
            "displayValue": "19902DA00055"
        },
        {
            "displayName": "Entydig dokumentidentifikation",
            "displayValue": "CL002796"
        },
        {
            "displayName": "Dato for førstegangsindlæggelse",
            "displayValue": "13/06/1991"
        },
        {
            "displayName": "Dato for indlæggelse",
            "displayValue": "13/06/1991"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "55"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}