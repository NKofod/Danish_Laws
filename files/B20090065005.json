{
    "id": 125562,
    "title": "Bekendtgørelse om tilladelse til selvstændigt virke som kiropraktor",
    "documentTypeId": "60",
    "isSagsforlobPeriodValid": true,
    "shortName": "BEK nr 650 af 26/06/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om tilladelse til selvstændigt virke som kiropraktor</p>\r\n      <p class=\"Indledning2\">I medfør af § 53, stk. 3, i lov om autorisation af sundhedspersoner og om sundhedsfaglig virksomhed, jf. lovbekendtgørelse nr. 1350 af 17. december 2008, fastsættes efter bemyndigelse fra ministeren for sundhed og forebyggelse:</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> For at opnå tilladelse til selvstændigt virke som kiropraktor skal en kiropraktor have gennemført en supplerende praktisk uddannelse (turnustjeneste) i Danmark eller en praktisk uddannelse, der af Sundhedsstyrelsen kan sidestilles hermed.</p>\r\n      <p class=\"ParagrafGruppeOverskrift\"><span id=\"Kap0_X2\">Uddannelsens formål</span></p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Formålet med turnustjenesten er at træne og videreudvikle kiropraktorens kliniske erfaring med henblik på, at denne selvstændigt, rutineret og forsvarligt kan varetage diagnostik, forebyggelse og behandling indenfor det kiropraktiske virksomhedsområde på et niveau, der svarer til almindelig anerkendt faglig standard. Ansættelsen skal sikre en bred indsigt i de arbejdsprocesser og rutiner, der knytter sig til kiropraktisk virksomhed.</p>\r\n      <p class=\"ParagrafGruppeOverskrift\"><span id=\"Kap0_X3\">Uddannelsens opbygning og indhold</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Turnustjenesten har en varighed svarende til 1 års fuldtidsansættelse og skal foregå ved ansættelse hos en kiropraktor (tutor) med tilladelse til selvstændigt virke og med godkendelse som tutor, jf. § 5.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Kiropraktoren har selv ansvaret for at skaffe sig den fornødne ansættelse.</p>\r\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Ansættelser af mindre end 3 måneders varighed kan ikke indgå som en del af turnustjenesten.</p>\r\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> Turnustjenesten finder sted i en kiropraktorpraksis. Sundhedsstyrelsen kan i særlige tilfælde godkende, at en del af turnustjenesten gennemføres ved anden ansættelse i sundhedsvæsenet.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Turnustjenesten består af en klinisk del og en teoretisk del. Den kliniske del foregår ved ansættelse i kiropraktorpraksis og tilrettelægges på grundlag af målbeskrivelser og et uddannelsesprogram, hvor turnuskandidaten i tiltagende grad varetager selvstændige funktioner.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Indholdet af den teoretiske del samt målbeskrivelser og vejledninger for den kliniske del om indhold og evaluering godkendes af Sundhedsstyrelsen efter indstilling fra det i medfør af § 8 nedsatte uddannelsesråd.</p>\r\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Som led i uddannelsesforløbet gennemgås reglerne om kiropraktorers virksomhedsområde herunder reglerne om kiropraktorers rettigheder og pligter.</p>\r\n      <p class=\"ParagrafGruppeOverskrift\"><span id=\"Kap0_X4\">Tutorer</span></p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> En tutor skal praktisere for den offentlige sygesikring og have praktiseret i mindst 3 år.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Tutor skal være godkendt af Sundhedsstyrelsen. Godkendelse sker efter indstilling fra uddannelsesrådet. Godkendelse kan gives for en periode af op til 5 år ad gangen.</p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Tutor skal sammen med kiropraktoren tilrettelægge et uddannelsesprogram, der opfylder formålet med turnustjenesten, jf. § 2.</p>\r\n      <p class=\"Stk2\"><span class=\"StkNr\" id=\"Par5_Stk4\">Stk. 4.</span> Tutor skal deltage i et kursus, som er målrettet hvervet som tutor. Kurset tilrettelægges af uddannelsesrådet og godkendes af Sundhedsstyrelsen.</p>\r\n      <p class=\"Stk2\"><span class=\"StkNr\" id=\"Par5_Stk5\">Stk. 5.</span> Tutor er forpligtet til at levere dokumentation for ansættelsens varighed og forløbet af ansættelsen.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Turnustjenesten skal finde sted indenfor fysiske rammer, der er i overensstemmelse med almindelig anerkendt nutidig dansk kiropraktorstandard. Der skal være røntgenanlæg.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Tutorpraksis skal have et patientunderlag, der er passende differentieret og af rimelig størrelse, således at praksis har et for kiropraktorpraksis repræsentativt uddannelsesgrundlag.</p>\r\n      <p class=\"ParagrafGruppeOverskrift\"><span id=\"Kap0_X5\">Uddannelsesråd</span></p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Sundhedsstyrelsen nedsætter et uddannelsesråd på 6 medlemmer, som udpeges for en periode på 5 år med mulighed for genudpegning. Rådet har følgende sammensætning:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"\">–</span> 1 medlem udpeget af Sundhedsstyrelsen</p>\r\n          <p class=\"Liste1\"><span class=\"Liste1Nr\" id=\"\">–</span> 1 medlem udpeget af Danske Regioner,</p>\r\n          <p class=\"Liste1\"><span class=\"Liste1Nr\" id=\"\">–</span> 1 medlem udpeget af Regionernes Lønnings- og Takstnævn</p>\r\n          <p class=\"Liste1\"><span class=\"Liste1Nr\" id=\"\">–</span> 1 medlem udpeget af Syddansk Universitet (SDU)</p>\r\n          <p class=\"Liste1\"><span class=\"Liste1Nr\" id=\"\">–</span> 1 medlem udpeget af Nordisk Institut for Kiropraktik og Klinisk Biomekanik (NIKKB)</p>\r\n          <p class=\"Liste1\"><span class=\"Liste1Nr\" id=\"\">–</span> 1 medlem udpeget af Dansk Kiropraktor Forening (DKF)</p>\r\n        </div>\r\n      </p>\r\n      <p class=\"Tekst2\">\r\n        <div>Dansk Kiropraktor Forening varetager opgaven som sekretariat for rådet. Et udvalg (turnusudvalget) varetager de praktiske opgaver, der er forbundet med tilrettelæggelse og gennemførelse af turnustjenesten.</div>\r\n      </p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Uddannelsesrådet er rådgivende overfor Sundhedsstyrelsen i spørgsmål om turnustjenesten, herunder om eventuelle justeringer af uddannelsens indhold.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Uddannelsesrådet indstiller til Sundhedsstyrelsens godkendelse:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"\">–</span> målbeskrivelser og vejledninger om krav til turnuskandidat og tutor, herunder om evaluering af forløbet,</p>\r\n          <p class=\"Liste1\"><span class=\"Liste1Nr\" id=\"\">–</span> det teoretiske uddannelsesprogram,</p>\r\n          <p class=\"Liste1\"><span class=\"Liste1Nr\" id=\"\">–</span> indhold og omfang af kursus for tutorer,</p>\r\n          <p class=\"Liste1\"><span class=\"Liste1Nr\" id=\"\">–</span> de enkelte tutorer.</p>\r\n        </div>\r\n      </p>\r\n      <p class=\"ParagrafGruppeOverskrift\"><span id=\"Kap0_X6\">Ansøgning og dokumentation</span></p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Tilladelse til selvstændigt virke som kiropraktor meddeles af Sundhedsstyrelsen efter indstilling fra uddannelsesrådet.</p>\r\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Ansøgning om tilladelse til selvstændigt virke med den fornødne dokumentation, indsendes til uddannelsesrådet. Kiropraktoren skal selv fremskaffe den nødvendige dokumentation hos tutor for ansættelsens varighed og forløb.</p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Udenlandsk uddannede kiropraktorer, der opfylder kravene i overenskomst om fælles nordisk arbejdsmarked for visse personalegrupper indenfor sundhedsvæsenet m.v. meddeles tilladelse til selvstændigt virke som kiropraktor af Sundhedsstyrelsen.</p>\r\n      <p class=\"ParagrafGruppeOverskrift\"><span id=\"Kap0_X7\">Ikrafttræden</span></p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Bekendtgørelsen træder i kraft den 1. august 2009 og er gældende for supplerende praktisk uddannelsesforløb, der påbegyndes efter denne dato. Samtidig ophæves bekendtgørelse nr. 883 af 20. september 2005 om kiropraktorers supplerende praktiske uddannelse og vejledning nr. 88 af 17. oktober 2005 om kiropraktorers supplerende praktiske uddannelse (turnustjeneste).</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Sundhedsstyrelsen, den 26. juni 2009</P><P CLASS=SIGN1 ALIGN=\"CENTER\">Jesper Fisker</P><P CLASS=SIGN2 ALIGN=\"RIGHT\">/ Birte Obel</P></FONT></DIV>",
    "isHistorical": false,
    "editorialNotes": [],
    "alternativeMedia": [
        "Sundhedsstyrelsens hjemmeside www.sst.dk"
    ],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/07/2009"
        },
        {
            "displayName": "Accession",
            "displayValue": "B20090065005"
        },
        {
            "displayName": "Entydig dokumentidentifikation",
            "displayValue": "BK000485"
        },
        {
            "displayName": "Dato for førstegangsindlæggelse",
            "displayValue": "01/07/2009"
        },
        {
            "displayName": "Dato for indlæggelse",
            "displayValue": "01/07/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "650"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "26/06/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Sundhed og Forebyggelse,<br />Sundhedsstyrelsen, j.nr. 7-702-01-311"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}