{
    "id": 90849,
    "title": "Forslag til folketingsbeslutning om udvidelse af det danske bidrag til den internationale sikkerhedsstyrke ISAF i Afghanistan",
    "documentTypeId": "480",
    "isSagsforlobPeriodValid": true,
    "shortName": "2004/1 BSF 43",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 4. november 2004 af  \r\n\r\n udenrigsministeren&nbsp;(Per&nbsp;Stig&nbsp;Møller)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n udvidelse af det danske bidrag til den internationale  \r\n\r\n<BR>  \r\n\r\n sikkerhedsstyrke ISAF i Afghanistan  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst1Sp\">  \r\n\r\n Folketinget meddeler sit samtykke til, at danske militære styrker  \r\n\r\n til den internationale sikkerhedsstyrke ISAF i Afghanistan styrkes med et  \r\n\r\n bidrag til det tysk-ledede Provincial Reconstruction Team i Feyzabad i det  \r\n\r\n nordøstlige Afghanistan, udsendelse af et dansk C-130 transportfly og et  \r\n\r\n jordbaseret støtteelement samt eventuel udsendelse af det danske  \r\n\r\n kommunikationsmodul.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til beslutningsforslaget  \r\n\r\n</P>  \r\n\r\n<P class=\"NormalInd\">  \r\n\r\n I. FNs Sikkerhedsråd har efter anmodning fra den afghanske  \r\n\r\n overgangsregering ved resolution 1386 af 20. december 2001 og resolution 1510  \r\n\r\n af 13. oktober 2003 bemyndiget oprettelsen af en international  \r\n\r\n sikkerhedsstyrke, der skal bistå den afghanske overgangsregering med  \r\n\r\n opretholdelse af sikkerheden i Kabul og andre områder af Afghanistan. Den  \r\n\r\n internationale sikkerhedsstyrkes mandat blev forlænget frem til den 13.  \r\n\r\n oktober  \r\n\r\n 2005 ved resolution 1563 af 17. september 2004.  \r\n\r\n</P>  \r\n\r\n<P class=\"NormalInd\">  \r\n\r\n NATO overtog den 11. august 2003 ansvaret for ISAF missionen  \r\n\r\n og har i forlængelse heraf udarbejdet en operationsplan, der i revideret form  \r\n\r\n blev vedtaget den 25. juni 2004. Planen har skabt grundlag for en trinvis  \r\n\r\n udvidelse af den internationale sikkerhedsstyrkes operationsområde. Det  \r\n\r\n første  \r\n\r\n trin i udvidelsen blev besluttet på topmødet i Istanbul i juni 2004 og har  \r\n\r\n medført, at den nordøstlige del af Afghanistan indgår under den  \r\n\r\n internationale  \r\n\r\n sikkerhedsstyrke, som pt. har deltagelse af ca. 35 lande. Dette betyder, at  \r\n\r\n bl.a. de tysk- og britisk-ledede Provincial Reconstruction Teams i  \r\n\r\n Mezar-E-Sharif og Kunduz er blevet underlagt NATO.  \r\n\r\n</P>  \r\n\r\n<P class=\"NormalInd\">  \r\n\r\n NATOs operationsplan fastlægger en trinvis udvidelse af  \r\n\r\n operationsområdet til resten af Afghanistan og oprettelse af yderligere  \r\n\r\n Provincial Reconstruction Teams, som primært består af militære men dog også  \r\n\r\n civile dele. Operationsområdet udvides i takt med, at de nødvendige  \r\n\r\n styrkebidrag kan mønstres. Oprettelse af Provincial Reconstruction Teams  \r\n\r\n udgør  \r\n\r\n et væsentligt element i at styrke den afghanske overgangsregerings autoritet  \r\n\r\n og  \r\n\r\n ansvar for at fremme stabiliteten og genopbygningen af landet. Indsatsen  \r\n\r\n gennemføres i samvirke med regionale og lokale politiske, militære og  \r\n\r\n religiøse  \r\n\r\n ledere samt ved samarbejde og koordination med internationale organisationer.  \r\n\r\n Provincial Reconstruction Teams støtter bl.a. sikkerhedssektorreformerne samt  \r\n\r\n øvrige civile aktiviteter, der skal bidrage til at afvæbne og demobilisere  \r\n\r\n tidligere kombattanter med henblik på at reintegrere dem i det afghanske  \r\n\r\n samfund. Dette arbejde er vigtigt for at kunne indlede genopbygningen af de  \r\n\r\n mest usikre provinser i Afghanistan.  \r\n\r\n</P>  \r\n\r\n<P class=\"NormalInd\">  \r\n\r\n Den afghanske hær og politistyrke er under genopbygning, men  \r\n\r\n kan fortsat ikke selvstændigt varetage sikkerhedsopgaverne. I mellemtiden er  \r\n\r\n det internationale samfunds bidrag afgørende for at fremme sikkerheden i  \r\n\r\n landet. Den afghanske overgangsregering har derfor, og med støtte fra bl.a.  \r\n\r\n FN  \r\n\r\n og EU, gennem længere tid udtrykt ønske om, at sikkerhedsstyrkens indsats  \r\n\r\n forstærkes og udbredes til andre dele af Afghanistan.  \r\n\r\n</P>  \r\n\r\n<P class=\"NormalInd\">  \r\n\r\n NATOs engagement i Afghanistan vil fortsat medvirke til at  \r\n\r\n understøtte bestræbelserne på at etablere et fredeligt og stabilt Afghanistan  \r\n\r\n til gavn for hele den afghanske befolkning, herunder også tilbagevendende  \r\n\r\n flygtninge og internt fordrevne. En tre-partsaftale om tilbagetagelse af  \r\n\r\n afviste asylansøgere fra Danmark er blevet underskrevet af Afghanistan,  \r\n\r\n Danmark  \r\n\r\n og FNs flygtningeorganisation UNHCR d. 18. oktober 2004.  \r\n\r\n</P>  \r\n\r\n<P class=\"NormalInd\">  \r\n\r\n II. De afghanske parter indgik den 5. december 2001 i Bonn  \r\n\r\n en aftale om de fremtidige forhold i landet. Aftalen indebar dannelsen af en  \r\n\r\n overgangsadministration bestående af en midlertidig regering under ledelse af  \r\n\r\n Hamid Karzai, en kommission til forberedelse af et traditionelt ældreråd  \r\n\r\n (Loya  \r\n\r\n Jirga) og en højesteret.  \r\n\r\n</P>  \r\n\r\n<P class=\"NormalInd\">  \r\n\r\n Den ambitiøse tidsplan for demokratiseringsprocessen, som  \r\n\r\n blev vedtaget i Bonn, er hidtil gennemført tilfredsstillende. Der er i år  \r\n\r\n vedtaget en ny forfatning, der som udgangspunkt sikrer lige ret for alle  \r\n\r\n borgere, kvinder som mænd og uanset etnisk tilhørsforhold. Afghanistan bliver  \r\n\r\n ifølge forfatningsudkastet en islamisk stat, men retssystemet indrettes efter  \r\n\r\n vestligt forbillede. Sharia-lovene er ikke nævnt.  \r\n\r\n</P>  \r\n\r\n<P class=\"NormalInd\">  \r\n\r\n Ved præsidentvalget den 9. oktober 2004 blev Hamid Karzai  \r\n\r\n valgt som Afghanistans første folkevalgte præsident. Valget blev afviklet  \r\n\r\n uden  \r\n\r\n alvorlige sikkerhedsepisoder, hvilket ikke mindst kan tilskrives de  \r\n\r\n internationale styrkers indsats. Selve valgprocessen har været præget af  \r\n\r\n Taliban og Al-Qaidas forsøg på at afspore valget. Til trods herfor har den  \r\n\r\n afghanske  \r\n\r\n befolkning sluttet massivt op om valgprocessen. Omkring 10,5 mio. af de  \r\n\r\n mellem  \r\n\r\n 11 og 12 mio. stemmeberettigede afghanere havde ladet sig registrere til  \r\n\r\n valget. Af disse var ca. 42 pct. kvinder. En række af de tidligere  \r\n\r\n krigsherrer  \r\n\r\n valgte at indgå i den politiske proces frem for at bruge væbnet magt.  \r\n\r\n</P>  \r\n\r\n<P class=\"NormalInd\">  \r\n\r\n Parlamentsvalg skal efter planen afholdes i foråret 2005.  \r\n\r\n Forbedring af sikkerheden er en grundlæggende forudsætning for udvidet  \r\n\r\n stabilitet, sikring af genopbygningsindsatsen, samt for gennemførelse af  \r\n\r\n parlamentsvalgene. Genopbygningen er afgørende for at vise den afghanske  \r\n\r\n befolkning, at den afghanske regering formår at skabe bedre levevilkår i  \r\n\r\n landet.  \r\n\r\n</P>  \r\n\r\n<P class=\"NormalInd\">  \r\n\r\n Danmark deltager på flere områder aktivt i den  \r\n\r\n internationale indsats. Foruden Danmarks militære bidrag har regeringen for  \r\n\r\n 2002 - 2004 afsat op til 250 mio. kr. i humanitær bistand og for 2002 - 2006  \r\n\r\n op  \r\n\r\n til 495 mio. kr. til genopbygningsbistand. De humanitære midler er allokeret  \r\n\r\n og  \r\n\r\n har fokuseret på støtte til repatriering af flygtninge og internt fordrevne  \r\n\r\n samt minerelaterede aktiviteter såsom minerydning og mineoplysning.  \r\n\r\n Genopbygningsmidlerne bidrager til en genetablering af landets administrative  \r\n\r\n system, støtte til etablering af demokratiske institutioner og fremme af  \r\n\r\n respekt  \r\n\r\n for menneskerettigheder, støtte til uddannelsessektoren samt støtte til  \r\n\r\n udvikling af landområderne. Der forudses fremlagt et nyt aktstykke for den  \r\n\r\n fremtidige støtte til Afghanistan senere i år.  \r\n\r\n</P>  \r\n\r\n<P class=\"NormalInd\">  \r\n\r\n III. Danmarks aktuelle bidrag til den internationale sikkerhedsstyrke  \r\n\r\n i Afghanistan, som har mandat i Folketingets beslutning B 57 af 2. december  \r\n\r\n 2003, omfatter i øjeblikket ca. 70 personer.  \r\n\r\n</P>  \r\n\r\n<P class=\"NormalInd\">  \r\n\r\n Bidraget omfatter forbindelseshold, der varetager opgaver  \r\n\r\n for den internationale sikkerhedsstyrke i forhold til de afghanske  \r\n\r\n myndigheder  \r\n\r\n samt det nødvendige støttepersonel, stabsofficerer til hovedkvarteret for den  \r\n\r\n internationale sikkerhedsstyrke, et mindre antal personer  \r\n\r\n til driften af Kabuls Internationale Lufthavn, samt tre  \r\n\r\n personer til et team, der bl.a. skal varetage oplysning til lokalbefolkningen  \r\n\r\n om ISAFs virke. Med henblik på at understøtte regeringens  \r\n\r\n samtænkningsinitiativ  \r\n\r\n omfatter det danske bidrag e  \r\n\r\n ndvidere et militært observatørhold på seks  \r\n\r\n personer, der indgår i det britiske Provincial Reconstruction Team i Mezar  \r\n\r\n -E-  \r\n\r\n Sharif. I tilknytning hertil er udsendt en civil rådgiver, der faciliterer  \r\n\r\n humanitære og civile indsatser.  \r\n\r\n</P>  \r\n\r\n<P class=\"NormalInd\">  \r\n\r\n Som led i styrkelse af NATOs opgavevaretagelse under ISAF  \r\n\r\n ønsker regeringen at udvide det danske bidrag i 2005. Det øgede bidrag  \r\n\r\n omfatter  \r\n\r\n et bidrag til det tysk-ledede Provincial Reconstruction Team i Feyzabad i det  \r\n\r\n nordøstlige Afghanistan, udsendelse af et dansk C-130 transportfly og et  \r\n\r\n jordbaseret støtteelement samt eventuel udsendelse af et dansk  \r\n\r\n kommunikationsmodul til Afghanistan.  \r\n\r\n</P>  \r\n\r\n<P class=\"NormalInd\">  \r\n\r\n Det tysk-ledede Provincial Reconstruction Team i Feyzabad i  \r\n\r\n provinsen Badakhshan i det nordlige Afghanistan består af et militært og et  \r\n\r\n civilt element. Det militære element vil blive underlagt ISAF, mens de civile  \r\n\r\n elementer underlægges relevante nationale civile myndigheder. Danmark vil  \r\n\r\n bidrage med ca. 40 soldater til det tysk-ledede Provincial Reconstruction  \r\n\r\n Team.  \r\n\r\n Bidraget ventes at bestå af stabsofficerer, militære observatørhold og en  \r\n\r\n civil-militær samarbejdsenhed. Bidraget forventes udsendt primo 2005, idet  \r\n\r\n en stabsofficer allerede i oktober 2004 blev udsendt til den tyske stab i  \r\n\r\n Feyzabad.  \r\n\r\n Provincial Reconstruction Team Feyzabad forventes at blive multinationalt,  \r\n\r\n idet  \r\n\r\n også Tjekkiet og i mindre omfang Kroatien ventes at bidrage til indsatsen.  \r\n\r\n Der  \r\n\r\n planlægges også udsendt dansk civil rådgivning til Feyzabad samtidig med de  \r\n\r\n danske militære styrker.  \r\n\r\n</P>  \r\n\r\n<P class=\"NormalInd\">  \r\n\r\n For at imødekomme ISAFs behov for taktiske transportfly vil  \r\n\r\n Danmark desuden bidrage med et C-130 transportfly og et jordbaseret  \r\n\r\n støtteelement, der forventes udsendt i seks måneder i andet halvår af 2005.  \r\n\r\n Bidraget omfatter ca. 75 personer. Transportflyet vil indgå i ISAFs pulje af  \r\n\r\n transportfly og indsættes til generel støtte for NATOs operationer i  \r\n\r\n Afghanistan.  \r\n\r\n</P>  \r\n\r\n<P class=\"NormalInd\">  \r\n\r\n Det danske kommunikationsmodul, der er tilmeldt NATO, var  \r\n\r\n udsendt til ISAF i perioden januar til marts 2004. Regeringen forventer, at  \r\n\r\n NATO vil anmode Danmark om at kommunikationsmodulet udsendes igen i 2005 i en  \r\n\r\n tre måneders periode. Dette bidrag vil omfatte ca. 40 personer. Herudover kan  \r\n\r\n der blive behov for at udsende et mindre antal personer fra  \r\n\r\n kommunikationsmodulet i yderligere en periode.  \r\n\r\n</P>  \r\n\r\n<P class=\"NormalInd\">  \r\n\r\n Ved udvidelse af det danske bidrag til ISAF forventes det  \r\n\r\n samlede styrkebidrag i 2005 at kunne udgøre mellem ca. 110 og ca. 225  \r\n\r\n personer.  \r\n\r\n Bidraget vil være fleksibelt sammensat og tilgodese muligheden for  \r\n\r\n samtænkning  \r\n\r\n af den militære og den civile indsats ved bidragene til de britisk-ledede og  \r\n\r\n det tysk-ledede Provincial Reconstruction Team.  \r\n\r\n</P>  \r\n\r\n<P class=\"NormalInd\">  \r\n\r\n Der vil inden for en international koordineret ramme i  \r\n\r\n videst muligt omfang blive gennemført en koncentreret dansk civil indsats i  \r\n\r\n de  \r\n\r\n områder, hvor der er udstationeret danske soldater. Udgangspunktet for den  \r\n\r\n dansk finansierede civile indsats i Afghanistan er, at det er civile danske  \r\n\r\n og  \r\n\r\n internationale organisationer, der bør forestå gennemførelsen af indsatserne.  \r\n\r\n Grundet sikkerhedssituationen i Afghanistan, der vanskeliggør  \r\n\r\n organisationernes  \r\n\r\n muligheder for at operere, vil danske soldater dog også kunne blive  \r\n\r\n involveret  \r\n\r\n i humanitære og andre civile indsatser med henblik på at bidrage til en  \r\n\r\n normalisering  \r\n\r\n af forholdene for civilbefolkningen. Regeringen ønsker herved at sikre, at  \r\n\r\n der  \r\n\r\n fortsat sker konkrete fremskridt i det afghanske samfund, idet der efter  \r\n\r\n regeringens opfattelse er en direkte sammenhæng mellem forbedring af den  \r\n\r\n sociale og økonomiske situation og forbedringer af sikkerhedssituationen.  \r\n\r\n Behovet for en sådan samtænkt dansk  \r\n\r\n civil-militær indsats blev bekræftet af en forundersøgelsesmission gennemført  \r\n\r\n i  \r\n\r\n uge 43.  \r\n\r\n</P>  \r\n\r\n<P class=\"NormalInd\">  \r\n\r\n IV. Det danske bidrag til den internationale  \r\n\r\n sikkerhedsstyrke vil være indsat i Kabul og i de nordøstlige provinser i  \r\n\r\n Afghanistan. Der kan imidlertid blive tale om opgaver også i andre områder af  \r\n\r\n Afghanistan i takt med, at udvidelsen af ISAFs opgaver udmøntes.  \r\n\r\n</P>  \r\n\r\n<P class=\"NormalInd\">  \r\n\r\n Den afghanske overgangsadministration underskrev den 31.  \r\n\r\n december 2001 en militærteknisk aftale, der bl.a. vedrører den retlige status  \r\n\r\n for personel udsendt som en del af den internationale sikkerhedsstyrke.  \r\n\r\n</P>  \r\n\r\n<P class=\"NormalInd\">  \r\n\r\n Deltagelsen i den internationale sikkerhedsstyrke i  \r\n\r\n Afghanistan er forbundet med risiko. Forsvarets Efterretningstjeneste har  \r\n\r\n afgivet  \r\n\r\n følgende trusselsvurdering for Afghanistan:  \r\n\r\n</P>  \r\n\r\n<P class=\"NormalInd\">  \r\n\r\n »Forsvarets Efterretningstjeneste vurderer, at  \r\n\r\n sikkerhedssituationen i Afghanistan fortsat er ustabil. Den ustabile  \r\n\r\n situation  \r\n\r\n i Afghanistan er primært knyttet til de fortsatte angreb fra væbnede  \r\n\r\n oppositionsgrupper,  \r\n\r\n centralregeringens begrænsede kontrol med områderne udenfor Kabul og den  \r\n\r\n omfattende  \r\n\r\n opiumsproduktion. De gennemførte angreb er i udpræget grad lejlighedsangreb  \r\n\r\n og  \r\n\r\n i meget begrænset omfang rettet mod strategiske mål. Angrebene vurderes ikke  \r\n\r\n at  \r\n\r\n være centralt koordinerede eller dirigerede, hvilket sandsynligvis er udtryk  \r\n\r\n for, at de militante oppositionsgrupper har begrænset operativ kapacitet til  \r\n\r\n at  \r\n\r\n planlægge og gennemføre omfattende og målrettede angreb. Truslen i  \r\n\r\n Kabulområdet  \r\n\r\n vurderes høj, mens truslen i de nordlige provinser vurderes middel. Antallet  \r\n\r\n af  \r\n\r\n miner og mængden af ueksploderet ammunition i Afghanistan er betragtelig.  \r\n\r\n Placering af disse er dog som oftest kendt. Truslen fra miner og ueksploderet  \r\n\r\n ammunition varierer således lokalt fra lav til høj. Truslen mod flytrafikken  \r\n\r\n varierer fra lav til middel afhængig af flyvehøjde og område. Truslen  \r\n\r\n vurderes  \r\n\r\n lav ved alle højder i Samangan og Badakhshan, mens den på grund af truslen  \r\n\r\n fra  \r\n\r\n luftværn vurderes middel i Kabul ved flyvning i lave højder. En lang række  \r\n\r\n efterretningstjenester opererer i Afghanistan. Især Afghanistans naboer  \r\n\r\n vurderes at være bredt repræsenteret i landet. Derudover foretages der  \r\n\r\n indhentning af en række ikke-statslige aktører, herunder både kriminelle- og  \r\n\r\n terrororganisationer.  \r\n\r\n Truslen fra spionage i Afghanistan vurderes høj.«  \r\n\r\n</P>  \r\n\r\n<P class=\"NormalInd\">  \r\n\r\n V. Det samlede danske styrkebidrag består dels af fastansat  \r\n\r\n personel, dels af kontraktansat personel, herunder personel på  \r\n\r\n reaktionsstyrkekontrakt fra Den Danske Internationale Brigade. Personellets  \r\n\r\n uddannelse, erfaring og motivation er på højt niveau. Styrkebidragene råder  \r\n\r\n over moderne udrustning, herunder personlig udrustning. Med personellets  \r\n\r\n uddannelse og træning, materiellets beskaffenhed samt iagttagelsen af  \r\n\r\n nødvendige procedurer vil der blive taget de bedst mulige forholdsregler over  \r\n\r\n for mulige faremomenter. Forsvarets personel vil under udsendelsen være  \r\n\r\n omfattet af forsvarets særlige erstatnings- og godtgørelsesordning.  \r\n\r\n</P>  \r\n\r\n<P class=\"NormalInd\">  \r\n\r\n VI. De danske styrker udsendes på grundlag af FNs  \r\n\r\n sikkerhedsråds resolution 1386 af 20. december 2001, resolution 1510 af 13.  \r\n\r\n oktober 2003 og resolution 1563 af 17. september 2004.  \r\n\r\n</P>  \r\n\r\n<P class=\"NormalInd\">  \r\n\r\n FNs sikkerhedsråd har i henhold til FN-pagtens kapitel VII  \r\n\r\n bemyndiget den internationale sikkerhedsstyrke i Afghanistan til at anvende  \r\n\r\n alle nødvendige midler med henblik på at opfylde sine opgaver. FNs  \r\n\r\n sikkerhedsråd har herved bemyndiget den internationale sikkerhedsstyrke,  \r\n\r\n herunder det danske bidrag, til i fornødent omfang at anvende militær magt i  \r\n\r\n selvforsvar og til at gennemføre de af Sikkerhedsrådet pålagte opgaver.  \r\n\r\n</P>  \r\n\r\n<P class=\"NormalInd\">  \r\n\r\n VII. Danmark deltager i den internationale sikkerhedsstyrke  \r\n\r\n for at medvirke til at give den politiske overgangsproces og  \r\n\r\n genopbygningsindsatsen i Afghanistan de rette sikre rammer. Et fortsat og  \r\n\r\n styrket dansk bidrag til den internationale militære tilstedeværelse i  \r\n\r\n Afghanistan vil sende et klart signal om et fortsat helhjertet dansk  \r\n\r\n engagement  \r\n\r\n i landets fremtid.  \r\n\r\n</P>  \r\n\r\n<P class=\"NormalInd\">  \r\n\r\n VIII. Regeringen har fundet det hensigtsmæssigt at anmode  \r\n\r\n Folketinget om at meddele sit samtykke til, at et forøget antal danske  \r\n\r\n militære  \r\n\r\n styrker stilles til rådighed for den FN-bemyndigede internationale  \r\n\r\n sikkerhedsstyrke i Afghanistan, jfr. grundlovens §&nbsp;19, stk.&nbsp;2.  \r\n\r\n</P>  \r\n\r\n<P class=\"NormalInd\">  \r\n\r\n IX.  \r\n\r\n Regeringen  \r\n\r\n vil løbende vurdere det danske bidrags sammensætning med henblik på at sikre  \r\n\r\n en  \r\n\r\n effektiv opgaveløsning. Såfremt det i øvrigt skulle vise sig hensigtsmæssigt  \r\n\r\n at  \r\n\r\n justere bidraget, herunder ansvarsområdet væsentligt, eller såfremt der i  \r\n\r\n øvrigt skulle ske en væsentlig ændring i opgavernes karakter eller det  \r\n\r\n folkeretlige grundlag for sikkerhedsstyrkens tilstedeværelse, vil regeringen  \r\n\r\n rådføre sig med Det Udenrigspolitiske Nævn herom eller om nødvendigt på ny  \r\n\r\n forelægge sagen for Folketinget.  \r\n\r\n</P>  \r\n\r\n<P class=\"NormalInd\">  \r\n\r\n X. Videreførelse af det nuværende danske bidrag til den  \r\n\r\n internationale sikkerhedsstyrke indebærer merudgifter i størrelsesordenen ca.  \r\n\r\n 45 mio. kr. i 2005. Det øgede danske styrkebidrag til den internationale  \r\n\r\n sikkerhedsstyrke vil kunne indebære yderligere merudgifter i  \r\n\r\n størrelsesordenen  \r\n\r\n ca. 120 mio. kr. De samlede merudgifter i 2005 forbundet med det danske  \r\n\r\n engagement i ISAF beløber sig således til ca. 165 mio. kr., der afholdes  \r\n\r\n inden  \r\n\r\n for den ramme, der er afsat til forsvarets internationale aktiviteter på  \r\n\r\n finanslovens §&nbsp;35.11.26. reserve til merudgifter forbundet med  \r\n\r\n forsvarets  \r\n\r\n og politiets internationale operationer.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2004/1 BF 43",
            "stateLabel": "Vedtaget",
            "references": [
                {
                    "shortName": "2004/1 SF. B 43",
                    "title": "Skriftlig fremsættelse (4. november 2004) - B 43",
                    "presentationName": "Skriftlig fremsættelse af besl. forslag",
                    "documentTypeId": 390,
                    "documentId": 90852,
                    "eliUri": "/eli/ft/20041XX00089",
                    "externalLink": ""
                },
                {
                    "shortName": "2004/1 BSF 43",
                    "title": "Forslag til folketingsbeslutning om udvidelse af det danske bidrag til den internationale sikkerhedsstyrke ISAF i Afghanistan",
                    "presentationName": "Beslutningsforslag som fremsat",
                    "documentTypeId": 480,
                    "documentId": 90849,
                    "eliUri": "/eli/ft/20041BB00043",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20041/beslutningsforslag/b43/index.htm"
                },
                {
                    "shortName": "2004/1 BTB 43",
                    "title": "Betænkning over Forslag til folketingsbeslutning om udvidelse af det danske bidrag til den internationale sikkerhedsstyrke ISAF i Afghanistan",
                    "presentationName": "Betænkning over beslutningsforslag",
                    "documentTypeId": 500,
                    "documentId": 97614,
                    "eliUri": "/eli/ft/20041DB00137",
                    "externalLink": ""
                },
                {
                    "shortName": "2004/1 BSV 43",
                    "title": "Folketingsbeslutning om udvidelse af det danske bidrag til den internationale sikkerhedsstyrke ISAF i Afghanistan",
                    "presentationName": "Beslutningsforslag som vedtaget",
                    "documentTypeId": 490,
                    "documentId": 97608,
                    "eliUri": "/eli/ft/20041CB00043",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/11/2004"
        },
        {
            "displayName": "Accession",
            "displayValue": "20041BB00043"
        },
        {
            "displayName": "Entydig dokumentidentifikation",
            "displayValue": "AS000683"
        },
        {
            "displayName": "Dato for førstegangsindlæggelse",
            "displayValue": "04/11/2004"
        },
        {
            "displayName": "Dato for indlæggelse",
            "displayValue": "04/11/2004"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "43"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}