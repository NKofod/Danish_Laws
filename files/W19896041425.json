{
    "id": 32289,
    "title": "Tv-Reklame - sammenlignende reklame ",
    "documentTypeId": "240",
    "isSagsforlobPeriodValid": false,
    "shortName": "KEN nr 60414 af 10/01/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En tv-reklame for en butikskæde, i form af en omtale af, at denne  \r\n\r\n butikskæde inden for et ikke nærmere defineret vareudvalg var billigere end  \r\n\r\n navngivne konkurrenter, blev anset for at være i strid med de generelle  \r\n\r\n principper for sammenlignende reklame, som kommer til udtryk i artikel 5 i  \r\n\r\n kodex for reklamepraksis og i Forbrugerombudsmandens retningslinier for  \r\n\r\n vejledende prisreklame af juni 1978. Nævnet finder generelt, at der bør  \r\n\r\n udvises stor tilbageholdenhed med anvendelsen af sammenlignende reklame i tv.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tv-Reklame - sammenlignende reklame </H1>  \r\n\r\n<P></P>  \r\n\r\n<BR>  \r\n\r\n<P>Ved skrivelse af 20.12.88 har De som advokat for Brugsen og Irma A/S  \r\n\r\n påklaget et reklameindslag for butikskæden Netto, der er bragt i TV 2 den  \r\n\r\n 14.12.88. </P>  \r\n\r\n<P>I reklameindslaget siges bl.a.: &#187;Når jeg har været inde at handle hos  \r\n\r\n Netto, så får jeg nogle store net fulde af madvarer, og det koster ikke nær  \r\n\r\n så mange penge, som hvis jeg går i Brugsen og Irma&#171;. </P>  \r\n\r\n<P>Det er Deres opfattelse, at reklamen er illoyal og i strid med  \r\n\r\n Markedsføringslovens §§ 1 og 2. </P>  \r\n\r\n<P>TV-Reklamenævnet har indhentet en udtalelse om sagen fra annoncøren, jfr.  \r\n\r\n skrivelse af 30.12.88 fra advokatfirmaet Kromann, Nørregaard og Friis. Heri  \r\n\r\n bestrides det, at reklameindslaget kan give grund til klage, ligesom det  \r\n\r\n påpeges, at der haves og kan fremlægges dokumentation for, at Netto generelt  \r\n\r\n har et lavere prisniveau end Brugsen og Irma A/S. </P>  \r\n\r\n<P>Sagen har været behandlet på nævnets møde den 9. ds. </P>  \r\n\r\n<P>Nævnet finder generelt, at der bør udvises stor tilbageholdenhed med  \r\n\r\n anvendelsen af sammenlignende reklame i tv, dels fordi de konkurrenter, der  \r\n\r\n sammenlignes med, ikke har praktisk mulighed for at tage til genmæle inden  \r\n\r\n for det tidsrum, hvor reklamen er aktuel, dels fordi tv-reklameindslag  \r\n\r\n normalt er så kortfattede, at kravene til loyal og korrekt information  \r\n\r\n vanskeligt kan opfyldes. Hvad særligt angår prissammenligninger inden for  \r\n\r\n dagligvarehandlen gælder det, at sådanne sammenligninger let kan være  \r\n\r\n vildledende, idet prisniveauet for de enkelte varer er noget fluktuerende,  \r\n\r\n bl.a. som følge af anvendelsen af tilbudspriser o.lign. </P>  \r\n\r\n<P>I det konkrete tilfælde finder nævnet, at reklameindslaget er kritisabelt  \r\n\r\n og i strid med såvel artikel 5 i Kodex for Reklamepraxis som  \r\n\r\n Forbrugerombudsmandens retningslinier for sammenlignende prisreklame af juni  \r\n\r\n 1978, allerede fordi vareudvalget er for uspecifikt (&#187;store fulde net af  \r\n\r\n madvarer&#171;) og prissammenligningen for upræcis (&#187;ikke nær så mange  \r\n\r\n penge&#171;). Uanset nævnet ikke finder grund til at betvivle, at Netto  \r\n\r\n generelt har et lavt prisniveau, finder man således, at reklamebudskabet har  \r\n\r\n fået en utilladelig form. </P>  \r\n\r\n<P>Nævnet har herefter henstillet til TV 2-Reklame A/S (TVR), at  \r\n\r\n reklameindslaget ikke bringes på ny. </P>  \r\n\r\n<P>Det tilføjes, at nævnet ikke har fundet anledning til at kritisere den  \r\n\r\n anvendte interviewform, der næppe i sig selv kan føre til fejlopfattelser hos  \r\n\r\n seerne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19896041425"
        },
        {
            "displayName": "Entydig dokumentidentifikation",
            "displayValue": "CA000200"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60414"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "10/01/1989"
        },
        {
            "displayName": "Administrerende myndighed",
            "displayValue": "Radio- og tv-nævnet"
        },
        {
            "displayName": "Ressortministeriets journalnummer",
            "displayValue": "352-89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}