{
    "id": 157045,
    "title": "Ankestyrelsens principafgørelse O-3-95 om anbringelse uden for hjemmet uden samtykke - advokatbistand - begrænsning af advokatvalg - gyldig afgørelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9254 af 15/01/1995",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-3-95 om anbringelse uden for hjemmet uden samtykke - advokatbistand - begrænsning af advokatvalg - gyldig afgørelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen fandt det i strid med § 124, stk. 1, (nu servicelovens § 60, stk. 1) at en kommune havde begrænset moderens valg af advokat i forbindelse med behandling af en sag om tvangsanbringelse af hendes barn udenfor hjemmet.</p>\r\n   <p class=\"TekstGenerel\">Ankestyrelsen fandt derimod, at kommunen efter omstændighederne kunne være berettiget til at afslå godtgørelse af de udgifter, der var forbundet med at engagere en advokat, der var bosiddende uden for retskredsen.</p>\r\n   <p class=\"TekstGenerel\">Den omstændighed, at kommunen uberettiget havde nægtet moderen adgang til at lade sig repræsentere af en bestemt advokat under sagen, og at moderen som følge heraf mødte uden advokat, medførte ikke i dette tilfælde sagens ugyldighed.</p>\r\n   <p class=\"TekstGenerel\">Landsretten stadfæstede Ankestyrelsens afgørelse.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>08-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 124</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 218 af 15. december 1992 om bistandslovens bestemmelser om særlig støtte til børn og unge - pkt. 88, pkt. 89</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Børn og unge-udvalget traf den 1. oktober 1993 beslutning om fortsat anbringelse af et barn uden for hjemmet uden moderens samtykke.</p>\r\n<p>I forbindelse med sagens behandling i Børn og unge-udvalget havde kommunen oplyst til moderen, at hun alene kunne benytte en advokat, der boede indenfor en radius af ca. 50 km fra kommunen.</p>\r\n<p>Da moderen ønskede at benytte en advokat udenfor denne afstandsangivelse, var moderen ikke repræsenteret ved advokat eller andre under mødet i Børn og unge-udvalget. Moderen var heller ikke selv til stede ved mødet.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen udtalte, at det ikke fandtes at være i overensstemmelse med reglen i bistandslovens § 124, stk. 1, at kommunen havde begrænset moderens valg af advokat. Ankestyrelsen bemærkede, at der i bistandslovens § 124, stk. 5 var henvist til retsplejelovens regler om fri proces ved fastsættelse af salær og godtgørelse for udlæg til advokater.</p>\r\n<p>Ankestyrelsen fandt herefter, at kommunen efter omstændighederne kunne være berettiget til at afslå godtgørelse af de udgifter, der var forbundet med at engagere en advokat, der var bosiddende udenfor retskredsen.</p>\r\n<p>Indbringelse for Landsretten: Under Landsretsbehandlingen blev der nedlagt påstand om at udvalgets afgørelse af 1. oktober 1993 var ulovlig.</p>\r\n<p>Landsretten fandt, at kommunalbestyrelsen efter bistandslovens § 124,stk 1, nr. 4 skulle tilbyde forældremyndighedens indehaver vederlagsfri advokatbistand under en sag om opretholdelse af anbringelse efter lovens § 35 a. Efter § 124, stk. 5, gjaldt om salær og godtgørelse for udlæg til advokaten samme regler som i tilfælde, hvor der var meddelt fri proces, jf. retsplejelovens kapitel 31. Kommunalbestyrelsen fandtes ikke i medfør af disse bestemmelser at kunne afvise en af forældremyndighedens indehaver ønsket advokat som følge af afstanden til den pågældende advokats kontor.</p>\r\n<p>Efter sagens oplysninger kunne det imidlertid ikke anses for sand synliggjort, at det forhold, at kommunen stillede afstandskrav med hensyn til moderens advokatvalg, og at moderen herefter valgte ikke at lade sig repræsentere ved mødet den 1. oktober 1993 i Børn og unge-udvalget, havde haft betydning for sagens udfald. Der fandtes derfor ikke i det anførte forhold grundlag for at anse Børn og unge udvalgets afgørelse for ulovlig.</p>\r\n<p>Landsretten stadfæstede således Ankestyrelsens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19950925425"
        },
        {
            "displayName": "Entydig dokumentidentifikation",
            "displayValue": "BS009835"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9254"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/01/1995"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 40291-93"
        },
        {
            "displayName": "Stikord",
            "displayValue": "O-3-95"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}