{
    "id": 69803,
    "title": "Vejledning om Manuel plasmaskæring (* 1) (* 2) (* 3) (* 4) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3000 af 01/01/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om Manuel plasmaskæring (* 1) (* 2)  \r\n\r\n (* 3) (* 4) </H1>  \r\n\r\n<P></P>  \r\n\r\n<BR>  \r\n\r\n<P>Plasmaskæring er en elektrisk lysbueproces. Snitfugen dannes ved smeltning  \r\n\r\n og delvis fordampning. Der benyttes en pladmastråle, der består at en strøm  \r\n\r\n af luftarter med stor hastighed, høj elektrisk spænding og en temperatur på  \r\n\r\n ca. 20.000 grader C. </P>  \r\n\r\n<P> <B>Sundhedsfarer</B>  </P>  \r\n\r\n<P>Sundhedsfarer forbundet med manuel plasmaskæring svarer i vid omfang til  \r\n\r\n de, der ses ved svejsning. Det materiale, der skæres i, kan være af betydning  \r\n\r\n for omfanget og karakteren af sundhedsfaren (malede emner, rustfrit stål  \r\n\r\n osv.) Røgen, der udvikles, kan på længere sigt fremkalde skader på lungerne,  \r\n\r\n først og fremmest kronisk bronkitis. På kortere sigt kan de nitrøse gasser og  \r\n\r\n ozon virke luftvejsirriterende med risiko for væskeudtrængning i lungerne  \r\n\r\n (lungeødem), en virkning, der ofte først viser sig flere timer efter  \r\n\r\n arbejdets ophør. Ultraviolet-stråling kan give skader på hud og øjne. </P>  \r\n\r\n<P>Ud fra arbejdsmiljølovgivningens bestemmelser om tekniske hjælpemidler og  \r\n\r\n arbejdets udførelse stilles efter arbejdstilsynets praksis en række krav til:  \r\n\r\n</P>  \r\n\r\n<P>- plasmaskæreudstyret </P>  \r\n\r\n<P>- arbejdsstedet </P>  \r\n\r\n<P>- arbejdets udførelse </P>  \r\n\r\n<P> <B>Skæreudstyr</B>  </P>  \r\n\r\n<P> <B>Brugsanvisning</B>  </P>  \r\n\r\n<P>Ved enhver levering (salg, udlejning og udlån) af plasmaskæreudstyr skal  \r\n\r\n der følge en skriftlig brugsanvisning på dansk om betjening, brug og  \r\n\r\n vedligeholdelse. </P>  \r\n\r\n<P>Eventuelle særlige forsigtighedsregler skal være tydeligt markeret på  \r\n\r\n anlægget. Det er ikke tilstrækkeligt med advarsler i instruktionsbøger eller  \r\n\r\n brugsanvisning. </P>  \r\n\r\n<P> <B>Indretning</B>  </P>  \r\n\r\n<P>Plasmaskæreudstyr skal være indrettet efter stærkstrømsreglementets  \r\n\r\n bestemmelser, som bl.a. angiver, med hvilke spændinger der må arbejdes. </P>  \r\n\r\n<P>Anlægget skal være indrettet så udskiftning, justering og håndtering af  \r\n\r\n elektroden kun kan foretages i spændingsløs tilstand. Dette kan fx opnås ved  \r\n\r\n påbygning af en sikkerhedsanordning. Det kan bl.a. ske ved, at hæfte  \r\n\r\n værktøjet til at adskille brænderen sammen med nøglen der afbryder maskinen.  \r\n\r\n</P>  \r\n\r\n<P>Hvis tomgangsspændingen overstiger 100 volt jævnstrøm skal anlægget være  \r\n\r\n tydeligt mærket: &#187;Tomgangsspænding over 100 V&#171;. </P>  \r\n\r\n<P>Anlægget skal være forsynet med en tydeligt markeret afbryder (nødstop),  \r\n\r\n som kan gøre udstyret spændingsløst. Det anbefales, at denne afbryder  \r\n\r\n samtidig lukker for gassen. </P>  \r\n\r\n<P>Hvis den maksimale skærestrøm er 60 Amp kan maskinens hovedafbryder også  \r\n\r\n anvendes som nødstop, forudsat at den er tydeligt mærket. </P>  \r\n\r\n<P>Alle forbindelser og tilslutninger for overføring af plasmagas skal være  \r\n\r\n omhyggeligt udført og tætte. </P>  \r\n\r\n<P>Fyldte og tomme trykflasker skal være sikret mod væltning og bør opbevares  \r\n\r\n hver for sig og beskyttet mod vejrliget, mod solvarme og anden opvarmning.  \r\n\r\n</P>  \r\n\r\n<P>Der må kun bruges slanger, som er beregnet til svejsebrug og til den  \r\n\r\n luftart, der skal benyttes. </P>  \r\n\r\n<P> <B>Vedligeholdelse og reparation</B>  </P>  \r\n\r\n<P>Skæreudstyr skal vedligeholdes, så det altid er i forsvarlig stand. </P>  \r\n\r\n<P>Leverandørens anvisninger for eftersyn og vedligeholdelse skal følges.  \r\n\r\n</P>  \r\n\r\n<P>Defekt udstyr må ikke benyttes. Eventuel reparation skal foretages af  \r\n\r\n fagfolk. </P>  \r\n\r\n<P>Hvis der opstår fejl, skal anlægget straks sættes ud af drift og må ikke  \r\n\r\n benyttes, før det er i orden. </P>  \r\n\r\n<P> <B>Arbejdsstedet</B>  </P>  \r\n\r\n<P>Arbejdsstedet skal holdes ryddeligt. </P>  \r\n\r\n<P>Arbejdsstedet skal indrettes så arbejdet kan udføres uden unødig fysisk  \r\n\r\n forhindring. </P>  \r\n\r\n<P>Alt brændbart materiale i 10-15 meters afstand omkring arbejdspladsen  \r\n\r\n fjernes så vidt muligt. </P>  \r\n\r\n<P>Vær særlig opmærksom på letantændelige materialer. Kan de brændbare  \r\n\r\n materialer ikke fjernes, skal de eller arbejdspladsen afdækkes effektivt.  \r\n\r\n</P>  \r\n\r\n<P>Man skal også være opmærksom på brandfare i tilstødende lokaler. </P>  \r\n\r\n<P>Vagtmand med ildslukker kan være nødvendig. </P>  \r\n\r\n<P> <B>Ventilation</B>  </P>  \r\n\r\n<P>Arbejdsstedet skal være velventileret. </P>  \r\n\r\n<P>Rumventilationsmetoder, tilpasset den pågældende arbejdsproces kan være  \r\n\r\n påkrævet. </P>  \r\n\r\n<P>Lokal-udsugning med flytbart sugehoved er oftest påkrævet. </P>  \r\n\r\n<P>Skær fortrinsvis emner på skærebord med effektiv udsugning, lufthastighed  \r\n\r\n på skærestedet ca. 1,5-2 m/sek. </P>  \r\n\r\n<P>Ved skæring af beholdere skal der fortrinsvis skæres fra ydersiden. </P>  \r\n\r\n<P> <B>Plasmagas</B>  </P>  \r\n\r\n<P>En ændring af plasmagassen fra luft eller argon/nitrogen (kvælstof) til  \r\n\r\n argon/helium kan bevirke en reduktion i røg og nitrøse gasser. </P>  \r\n\r\n<P> <B>Strømstyrke</B>  </P>  \r\n\r\n<P>En nedsættelse af strømstyrken er med til at mindske røg og nitrøse  \r\n\r\n gasser. </P>  \r\n\r\n<P> <B>Støjreduktion</B>  </P>  \r\n\r\n<P>Under plasmaskæring skal unødig støjbelastning undgås. Støjniveauet skal  \r\n\r\n derfor holdes så lavt som det er rimeligt, under hensyn til den tekniske  \r\n\r\n udvikling. Den max. tilladelige støjbelastning på 90 dB(A) må ikke  \r\n\r\n overskrides. </P>  \r\n\r\n<P>Plasmaskæring bør foregå enten i særskilt lokale med passende lav  \r\n\r\n efterklangstid eller i afskærmet del af det større lokale. </P>  \r\n\r\n<P>Skæring bør foregå med så lav strømstyrke som muligt, hvorved støjniveauet  \r\n\r\n reduceres. </P>  \r\n\r\n<P>Ved indkøb af nyt udstyr skal man sørge for at få oplysninger om  \r\n\r\n støjniveauet. I den brugsanvisning, som leveres med udstyret, skal der være  \r\n\r\n oplysning om maskinens støjniveau, hvis udstyret under normal brug udsætter  \r\n\r\n arbejdstagerne for støjbelastning over 85 dB(A). Leverandøren skal kunne give  \r\n\r\n oplysning om, under hvilke betingelser målingen er sket. </P>  \r\n\r\n<P> <B>Lysafskærmning</B>  </P>  \r\n\r\n<P>Plasmaskærepladsen skal afgrænses (svejsegardiner, -skærme), så skadelige  \r\n\r\n strålingspåvirkninger af andre personer i lokalet undgås. Brug ikke  \r\n\r\n plastmaterialer til afskærmning hvis de ikke er afprøvet og godkendt med  \r\n\r\n hensyn til filtrering af ultraviolet-stråling. </P>  \r\n\r\n<P> <B>Arbejdets udførelse</B>  </P>  \r\n\r\n<P>Ved brug af plasmaskæreudstyr skal leverandørens anvisninger følges. </P>  \r\n\r\n<P>Plasmaskæreudstyr må kun betjenes af personale, der er instrueret i  \r\n\r\n betjening og i de nødvendige sikkerhedsforanstaltninger. </P>  \r\n\r\n<P> <B>El-fare</B>  </P>  \r\n\r\n<P>Generelt: </P>  \r\n\r\n<P>Ved manuelle anlæg må der ikke anvendes vandtilsætning, og brænderen skal  \r\n\r\n være indrettet så eventuelle ledende belægninger ikke kan overføre spænding  \r\n\r\n fra dyse til berøringstilgængelige uisolerede metaldele. </P>  \r\n\r\n<P>Indgreb i brænderen, herunder elektrodeskift, elektrode- eller  \r\n\r\n dysejustering, må kun foretages, når forsyningen til brænderen er afbrudt.  \r\n\r\n</P>  \r\n\r\n<P> <B>Særlige arbejdsforhold</B>  </P>  \r\n\r\n<P>Ved særlige arbejdsforhold forstås: </P>  \r\n\r\n<P>- Arbejde, hvor svejseren er i stadig kontakt med arbejdsstykket og dele,  \r\n\r\n der er i ledende forbindelse med det, fx skæring af kedler, beholdere,  \r\n\r\n skibssektioner o.l. </P>  \r\n\r\n<P>- Arbejde, hvor der er overvejende sansynlighed for, at kroppen berører  \r\n\r\n arbejdsstykket, og dele, der er i ledende forbindelse med det, fx skæring i  \r\n\r\n knælende, siddende, liggende eller lænende stilling (broarbejde,  \r\n\r\n rørledningsarbejde o.l.). </P>  \r\n\r\n<P>- Al montage- og reparationsskæring, bortset fra værkstedsskæring. </P>  \r\n\r\n<P>Der gælder følgende regler under særlige arbejdsforhold: </P>  \r\n\r\n<P>Der må ikke arbejdes i områder, hvor der er vådt eller fugtigt. </P>  \r\n\r\n<P>Ved arbejde i knælende eller liggende stilling skal der endvidere benyttes  \r\n\r\n isolerende underlæg. </P>  \r\n\r\n<P>Ved arbejde i snævre ledende rum må kun brænderen medtages. </P>  \r\n\r\n<P>Der skal benyttes fejlfri tørre isolerende handsker og arbejdssko e.l. med  \r\n\r\n isolerende såler. </P>  \r\n\r\n<P> <B>Personlige værnemidler</B>  </P>  \r\n\r\n<P>Alle der beskæftiges med plasmaskæring skal bære heldækkende arbejdstøj.  \r\n\r\n</P>  \r\n\r\n<P>Der skal bruges beskyttelsesbriller der opfylder følgende betingelser:  \r\n\r\n</P>  \r\n\r\n<P>- Filtrering af ultraviolet-stråling: </P>  \r\n\r\n<P>Al ultraviolet- stråling i bølgelængdeintervallet 200-400 nm skal  \r\n\r\n filtreres. </P>  \r\n\r\n<P>- Der skal anvendes briller der svarer til en tæthedsgrad 7-9. </P>  \r\n\r\n<P>Operatøren bør vælge den tæthedsgrad der giver komfortable  \r\n\r\n synsbetingelser. </P>  \r\n\r\n<P>Medhjælpere som ikke udsættes for direkte stråling, skal anvende  \r\n\r\n beskyttelsesbriller med sidebeskyttelse af godkendt type og med tæthedsgrad 3  \r\n\r\n eller 4. </P>  \r\n\r\n<P>Under skærearbejdet skal der bæres varmeisolerende beskyttelseshandsker.  \r\n\r\n</P>  \r\n\r\n<P>Andre personlige værnemidler kan også være påkrævet, fx åndedrætsværn,  \r\n\r\n høreværn og forklæde. </P>  \r\n\r\n<P>Hold arbejdsdragten tør og hel, især handskerne. </P>  \r\n\r\n<P>Erik Andersen </P>  \r\n\r\n</DIV>",
    "isHistorical": true,
    "editorialNotes": [
        "(* 4) Bekendtgørelse nr. 264 af 27. august 1984 om støjgrænse på arbejdspladser.",
        "(* 3) Bekendtgørelse nr. 323 af 7. juli 1983 om arbejdets udførelse.",
        "(* 2) Bekendtgørelse nr. 43 af.22 januar 1981 om tekniske hjælpemidlers indretning og anvendelse.",
        "(* 1) At-meddelelse Nr. 2.09.4 januar 1988"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19880300060"
        },
        {
            "displayName": "Entydig dokumentidentifikation",
            "displayValue": "CM028989"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3000"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "01/01/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}