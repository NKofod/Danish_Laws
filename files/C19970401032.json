{
    "id": 83680,
    "title": "Bruttoetageareal - Glasoverdækninger Fremtidig udsendelse af meddelelser om individuel boligstøtte ",
    "documentTypeId": "720",
    "isSagsforlobPeriodValid": false,
    "shortName": "MED nr 4010 af 17/01/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bruttoetageareal - Glasoverdækninger Fremtidig  \r\n\r\n udsendelse af meddelelser om individuel boligstøtte </H1>  \r\n\r\n<P></P>  \r\n\r\n<BR>  \r\n\r\n<P>Bygge- og Boligstyrelsen har modtaget flere forespørgsler fra kommuner om,  \r\n\r\n i hvilket omfang glasoverdækkede arealer i boligbebyggelser indgår i  \r\n\r\n boligernes bruttoetageareal efter styrelsens bekendtgørelse nr. 617 af 8.  \r\n\r\n juli 1992, om beregning af boligens bruttoetageareal i henhold til  \r\n\r\n boligstøtteloven. </P>  \r\n\r\n<P>Bekendtgørelsen om opgørelse af bruttoetageareal i relation til  \r\n\r\n boligstøtteloven er udfærdiget på grundlag af de gældende regler for  \r\n\r\n ejendommens registrering i bygnings- og boligregisteret (BBR). Bygge- og  \r\n\r\n Boligstyrelsen har på den baggrund indhentet en udtalelse fra Kort- og  \r\n\r\n Matrikelstyrelsen, der administrer lovgivningen om bygnings- og  \r\n\r\n boligregisteret, med hensyn til, i hvilket omfang glasoverdækkede arealer  \r\n\r\n medregnes i boligers bruttoetageareal ved registrering i bygnings- og  \r\n\r\n boligregisteret. </P>  \r\n\r\n<P>På baggrund heraf, kan Bygge- og Boligstyrelsen oplyse, at indrettes der  \r\n\r\n glasoverdækkede arealer i tilknytning til en bolig, og opfylder disse ikke  \r\n\r\n kravene (byggelovgivningens isoleringskrav) til anvendelse til helårsbrug,  \r\n\r\n indgår arealerne ikke i boligens bruttoetageareal, efter bekendtgørelsen om  \r\n\r\n beregning af boligens bruttoetageareal i henhold til boligstøtteloven. </P>  \r\n\r\n<P>Glasoverdækkede adgangsarealer medregnes ikke i bruttoetagearealet efter  \r\n\r\n boligstøtteloven. </P>  \r\n\r\n<P>----- </P>  \r\n\r\n<P> <B>Fremtidig udsendelse af meddelelser</B>  </P>  \r\n\r\n<P>Ved forrige meddelelse nr. 19 af december 1996 oplyste Bygge- og  \r\n\r\n Boligstyrelsen, at fremtidige boligstøttemeddelelser vil blive udsendt pr.  \r\n\r\n telefax. </P>  \r\n\r\n<P>Dette har imidlertid givet anledning til et stort antal henvendelser til  \r\n\r\n styrelsen fra kommuner, der har oplyst, at de af tekniske årsager ikke kan  \r\n\r\n modtage meddelelserne i tilstrækkeligt læselig form, eller at interne forhold  \r\n\r\n indebærer, at faxmeddelelser ikke på samme måde som postforsendelser når frem  \r\n\r\n til de relevante medarbejdere. </P>  \r\n\r\n<P>Tiden synes således ikke moden til faxudsendelse af  \r\n\r\n boligstøttemeddelelserne. </P>  \r\n\r\n<P>Meddelelserne om individuel boligstøtte vil derfor indtil videre fortsat  \r\n\r\n blive udsendt som postforsendelser. </P>  \r\n\r\n<P>--------------------- </P>  \r\n\r\n<P>Bygge- og Boligstyrelsens meddelelser om individuel boligstøtte udsendes  \r\n\r\n til samtlige kommuners boligstøttekontorer, til samtlige sociale ankenævn og  \r\n\r\n til Kommunedata I/S. Meddelelserne kan ligeledes findes i ministeriets  \r\n\r\n regelbaser under det statslige EDB-baserede juridiske informationssystem,  \r\n\r\n Retsinformation. </P>  \r\n\r\n</DIV>",
    "isHistorical": true,
    "editorialNotes": [
        "Meddelelse om individuel boligstøtte nr. 20"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19970401032"
        },
        {
            "displayName": "Entydig dokumentidentifikation",
            "displayValue": "CM043089"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/09/2002"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "4010"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "17/01/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Bygge- og Boligstyrelsens 5. kontor, jr.nr. B-5128-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}