{
    "id": 194087,
    "title": "Skriftlig fremsættelse (11. oktober 2017) - L 63",
    "documentTypeId": "380",
    "isSagsforlobPeriodValid": true,
    "shortName": "2017/1 SF.L L 63",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (11. oktober 2017)</p>\r\n<p class=\"Fremsaetter\">\r\n   <span class=\"Bold\">Skatteministeren</span> (Karsten Lauritzen):</p>\r\n<p class=\"TekstGenerel\">Herved tillader jeg mig for Folketinget at fremsætte:</p>\r\n<p class=\"ForslagsTitel\">Forslag til lov om indgåelse af dobbeltbeskatningsoverenskomst mellem Danmark og Azerbaijan</p>\r\n<p class=\"ForslagsNummer\">(Lovforslag nr. L 63)</p>\r\n<p class=\"TekstGenerel\">Regeringen arbejder aktivt for at udbygge og vedligeholde Danmarks net af dobbeltbeskatningsoverenskomster. Dobbeltbeskatningsoverenskomster bidrager således til økonomisk udvikling og vækst ved at skabe klarhed over virksomheders skattemæssige forhold og ved at sikre rimeligheden i, at dobbeltbeskatning undgås. På denne måde forbedres samhandlen til gavn for begge parter.</p>\r\n<p class=\"TekstGenerel\">Regeringen lægger stor vægt på, at danske virksomheder har de bedst mulige forhold i udlandet. Jeg har derfor nedsat en DBO Task Force, hvor erhvervsorganisationerne er repræsenteret. DBO Task Forcen er løbende med til at klarlægge, hvilke lande der kunne være behov for at få en ny eller revidere en eksisterende dobbeltbeskatningsoverenskomst med.</p>\r\n<p class=\"TekstGenerel\">Formålet med lovforslaget er i forlængelse heraf at indhente Folketingets samtykke til, at regeringen tiltræder en dobbeltbeskatningsoverenskomst mellem Danmark og Azerbaijan. Overenskomsten blev undertegnet den 17. februar 2017 i Baku. Lovforslaget har ikke været i høring forud for fremsættelsen, da regeringen alene skal have Folketingets bekræftelse på, at overenskomsten kan indgås.</p>\r\n<p class=\"TekstGenerel\">En dobbeltbeskatningsoverenskomst har som sit hovedformål at eliminere dobbeltbeskatning. Overenskomsten indeholder regler for, hvornår Danmark henholdsvis Azerbaijan kan beskatte indkomst, som en person eller et selskab, der er hjemmehørende i den ene stat (bopælsstaten), modtager fra den anden stat (kildestaten), og om hvordan bopælsstaten skal lempe dobbeltbeskatning, når en indkomst også er blevet beskattet i kildestaten.</p>\r\n<p class=\"TekstGenerel\">Udover regler der skal eliminere dobbeltbeskatning, indeholder overenskomsten også regler, der skal søge at forhindre international skatteunddragelse samt procedurer for et udvidet myndighedssamarbejde mellem landes skattemyndigheder, såsom indgåelse af gensidige aftaler ved dobbeltbeskatningstvister samt udveksling at oplysninger.</p>\r\n<p class=\"TekstGenerel\">Lovforslaget skønnes ikke at medføre væsentlige administrative konsekvenser. Dets økonomiske konsekvenser for det offentlige samt erhvervslivet og personer skønnes ligeledes at være ikke-væsentlige.</p>\r\n<p class=\"TekstGenerel\">Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2017/1 LF 63",
            "stateLabel": "Vedtaget",
            "references": [
                {
                    "shortName": "2017/1 SF.L L 63",
                    "title": "Skriftlig fremsættelse (11. oktober 2017) - L 63",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 194087,
                    "eliUri": "/eli/ft/20171XX00128",
                    "externalLink": ""
                },
                {
                    "shortName": "2017/1 LSF 63",
                    "title": "Forslag til Lov om indgåelse af dobbeltbeskatningsoverenskomst mellem Danmark og Azerbaijan",
                    "presentationName": "Lovforslag som fremsat",
                    "documentTypeId": 400,
                    "documentId": 194066,
                    "eliUri": "/eli/ft/201712L00063",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/lovforslag/l63/index.htm"
                },
                {
                    "shortName": "2017/1 BTL 63",
                    "title": "Betænkning over Forslag til lov om indgåelse af dobbeltbeskatningsoverenskomst mellem Danmark og Aserbajdsjan",
                    "presentationName": "Betænkning  over lovforslag",
                    "documentTypeId": 420,
                    "documentId": 194783,
                    "eliUri": "/eli/ft/201714L00244",
                    "externalLink": ""
                },
                {
                    "shortName": "2017/1 TBL 63",
                    "title": "Tillægsbetænkning over Forslag til lov om indgåelse af dobbeltbeskatningsoverenskomst mellem Danmark og Aserbajdsjan",
                    "presentationName": "Tillægsbetænkning over lovforslag",
                    "documentTypeId": 430,
                    "documentId": 196782,
                    "eliUri": "/eli/ft/201715L00448",
                    "externalLink": ""
                },
                {
                    "shortName": "2017/1 LSV 63",
                    "title": "Forslag til Lov om indgåelse af dobbeltbeskatningsoverenskomst mellem Danmark og Aserbajdsjan",
                    "presentationName": "Lovforslag som vedtaget",
                    "documentTypeId": 410,
                    "documentId": 196822,
                    "eliUri": "/eli/ft/201713L00063",
                    "externalLink": ""
                },
                {
                    "shortName": "LOV nr 1673 af 26/12/2017",
                    "title": "Lov om indgåelse af dobbeltbeskatningsoverenskomst mellem Danmark og Aserbajdsjan",
                    "presentationName": "Lov",
                    "documentTypeId": 10,
                    "documentId": 196905,
                    "eliUri": "/eli/lta/2017/1673",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "12/10/2017"
        },
        {
            "displayName": "Accession",
            "displayValue": "20171XX00128"
        },
        {
            "displayName": "Entydig dokumentidentifikation",
            "displayValue": "AN013123"
        },
        {
            "displayName": "Dato for førstegangsindlæggelse",
            "displayValue": "12/10/2017"
        },
        {
            "displayName": "Dato for indlæggelse",
            "displayValue": "12/10/2017"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 63"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}