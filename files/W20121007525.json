{
    "id": 153707,
    "title": "Ankestyrelsens principafgørelse 134-12 om tilskud til hjælpemidler - ordinær ansættelse - IT-rygsæk - tillidsrepræsentant - arbejdsmiljørepræsentant",
    "documentTypeId": "240",
    "isSagsforlobPeriodValid": true,
    "shortName": "KEN nr 10075 af 01/09/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 134-12 om tilskud til hjælpemidler - ordinær ansættelse - IT-rygsæk - tillidsrepræsentant - arbejdsmiljørepræsentant</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">\r\n      <span class=\"Bold\">Tilskud til hjælpemidler tiltillidsrepræsentant</span>\r\n   </p>\r\n   <p class=\"TekstGenerel\">Der kan ydes tilskud til hjælpemidler, hvis hjælpemidlet er nødvendigt for, at ansøgeren opnår eller fastholder ordinær ansættelse.</p>\r\n   <p class=\"TekstGenerel\">Hvervet som tillidsrepræsentant og arbejdsmiljørepræsentant anses for at være en naturlig del af enhver ordinær ansættelse.</p>\r\n   <p class=\"TekstGenerel\">Der kan derfor ydes tilskud til hjælpemidler til varetagelsen af hvervet som tillidsrepræsentant og arbejdsmiljørepræsentant til personer i ordinær ansættelse, hvis hjælpemidlet er nødvendigt for varetagelsen af hvervet.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om en aktiv beskæftigelsesindsats - lovbekendtgørelse nr. 706 af 28. juni 2012 - § 100</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen</span></p>\r\n<p>Ankestyrelsen har behandlet sagen for at afklare, om der kan gives støtte efter § 100 i beskæftigelsesindsatsloven til et hjælpemiddel, der er nødvendigt til at varetage af hvervet som tillidsrepræsentant i ordinær ansættelse.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>§ 100 i beskæftigelsesindsatsloven fastslår, at der kan ydes tilskud til hjælpemidler med henblik på at fremme, at personer opnår eller fastholder ordinær ansættelse.</p>\r\n<p>\r\n   <span class=\"Bold\">3.</span> <span class=\"Bold\">Andre Principafgørelser</span></p>\r\n<p>\r\n   <span class=\"Bold\">Gældende</span>\r\n</p>\r\n<p>Følgende Principafgørelser er brugt ved afgørelsen:</p>\r\n<p>Principafgørelse 133-12</p>\r\n<p>Principafgørelsen fastslår, at en person, som er i ordinær beskæftigelse, er omfattet af personkredsen for hjælpemidler efter beskæftigelsesindsatslovens § 100, selvom den pågældende i kraft af den ordinære ansættelse ikke er omfattet af målgrupperne i § 2.</p>\r\n<p>Det er dog en forudsætning for at få hjælp efter § 100, at den pågældende, hvis den pågældende ikke var i ordinær ansættelse, ville kunne være en del af målgruppen i § 2 og dermed kunne blive ansat med løntilskud.</p>\r\n<p>Ankestyrelsen har ikke andre Principafgørelser på området.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Afgørelse i din sag om tilskud til hjælpemiddel</p>\r\n<p>Ankestyrelsens Beskæftigelsesudvalg har i møde truffet afgørelse i din sag, der er antaget for at afklare, om der kan gives støtte efter § 100 i beskæftigelsesindsatsloven til hjælpemiddel, der er nødvendigt til varetagelse af hvervet som tillids- og arbejdsmiljørepræsentant i ordinær ansættelse.</p>\r\n<p>Resultatet er:</p>\r\n<p>• Der kan ydes tilskud til hjælpemidler, der er nødvendige til varetagelsen af hvervet som tillids- og arbejdsmiljørepræsentant i ordinær ansættelse</p>\r\n<p>• Vi hjemviser sagen til kommunen, da kommunen skal tage stilling til, om du er berettiget til det ansøgte</p>\r\n<p>Det betyder, at kommunen skal træffe en ny afgørelse, hvor kommunen tager stilling til, om du opfylder betingelserne i § 100, stk. 2.</p>\r\n<p>Vi ændrer således afgørelsen fra Beskæftigelsesankenævnet i Statsforvaltningen YY.</p>\r\n<p>En mødedeltager var ikke enig i afgørelsen. Mødedeltageren mente, at det ikke er en del af et ansættelsesforhold at være tillids- eller arbejdsmiljørepræsentant.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsens Beskæftigelsesudvalg finder, at der kan ydes tilskud til hjælpemidler, der er nødvendige til varetagelsen af hvervet som tillids- og arbejdsmiljørepræsentant i ordinær ansættelse.</p>\r\n<p>Det afgørende er, at hvervet som tillids- og arbejdsmiljørepræsentant må anses for at være en naturlig og integreret del af ethvert ansættelsesforhold, og at hvervet som tillids- og arbejdsmiljørepræsentant dermed må anses for at være omfattet af den ordinære ansættelse.</p>\r\n<p>Det forhold, at du alene måtte have behov for hjælpemidlet til brug for varetagelsen af hvervet som tillids- og arbejdsmiljørepræsentant, kan efter vores opfattelse ikke føre til et andet resultat, da personer med et handicap, herunder ordblinde, på lige fod med alle andre blandt andet har ret til at udøve deres fagforeningsrettigheder.</p>\r\n<p>Der var ikke enighed om afgørelsen. En mødedeltager mente, at hvervet som tillids- og arbejdsmiljørepræsentant er et hverv, personen vælges til af de andre medarbejdere. Det er derfor ikke en del af beskæftigelsesindsatslovens formål at understøtte denne opgave. Formålet med § 100 er alene at bevare personen i ordinært job.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• de oplysninger, som forelå, da Beskæftigelsesankenævnet traf afgørelse i sagen</p>\r\n<p>• nævnets afgørelse af 15. marts 2012</p>\r\n<p>• klagen til Ankestyrelsens Beskæftigelsesudvalg af 11. april 2012 og 26. april 2012</p>\r\n<p>• nævnets genvurdering af 10. maj 2012</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20121007525"
        },
        {
            "displayName": "Entydig dokumentidentifikation",
            "displayValue": "BS006509"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10075"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "01/09/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2200115-12"
        },
        {
            "displayName": "Stikord",
            "displayValue": "134-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}