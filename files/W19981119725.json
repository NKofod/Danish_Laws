{
    "id": 41316,
    "title": "Høring over Forskningsministeriets udkast til lov om digital signatur m.v.",
    "documentTypeId": "240",
    "isSagsforlobPeriodValid": false,
    "shortName": "KEN nr 11197 af 15/04/1998",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at Registertilsynet generelt støtter udkastet til lov om  \r\n\r\n digital signatur. Endvidere udtalt, at man bør tage hensyn til, at  \r\n\r\n EU-Kommissionen har taget initiativ til, at der i alle medlemslande skal  \r\n\r\n iværksættes de nødvendige tiltag for at sikre tillid til digitale  \r\n\r\n signatur-systemer </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Høring over Forskningsministeriets udkast til  \r\n\r\n lov om digital signatur m.v. </H1>  \r\n\r\n<P></P>  \r\n\r\n<P>Ved skrivelse af 17. februar 1998 med bilag har Forskningsministeriet  \r\n\r\n fremsendt udkast til lovforslag om digital signatur m.v. og anmodet om  \r\n\r\n Registertilsynets bemærkninger hertil. </P>  \r\n\r\n<P>Det fremgår af lovudkastet, at formålet bl.a. er at fremme en sikker og  \r\n\r\n effektiv udnyttelse af digital kommunikation gennem fastsættelse af  \r\n\r\n minimumskrav til nøglecentre og digitale signaturer med tilhørende  \r\n\r\n nøglecertifikater. </P>  \r\n\r\n<P>Registertilsynet skal herefter udtale: </P>  \r\n\r\n<P>Med hensyn til det ovennævnte formål med fremsættelse af lovforslaget skal  \r\n\r\n Registertilsynet indledningsvis bemærke, at tilsynet generelt støtter  \r\n\r\n udkastet til lov om digital signatur m.v., idet en lovgivning på området vil  \r\n\r\n kunne bidrage til forhøjet sikkerhed i forbindelse med digital kommunikation.  \r\n\r\n</P>  \r\n\r\n<P>Registertilsynet skal imidlertid pege på, at det hverken i lovudkastet  \r\n\r\n eller de tilhørende bemærkninger er klart, hvad der i udkastets § 13, stk. 3,  \r\n\r\n menes med udtrykket &quot;retshåndhævelse&quot;. Bestemmelsen bør derfor  \r\n\r\n efter Registertilsynets opfattelse præciseres. </P>  \r\n\r\n<P>Såfremt udtrykket &quot;retshåndhævelse&quot; er tænkt anvendt som værende  \r\n\r\n ensbetydende med, at politiet under henvisning hertil vil kunne få fri adgang  \r\n\r\n til oplysninger om, hvem der har foretaget opslag i det autoriserede  \r\n\r\n nøglecenters database, eller andre oplysninger om en gennemført  \r\n\r\n kommunikation, finder Registertilsynet, at udtrykket bør udgå. I tilfælde af,  \r\n\r\n at det er nødvendigt for politiet at få adgang til disse oplysninger, må  \r\n\r\n politiet efter tilsynets opfattelse sikre sig en retskendelse i henhold til  \r\n\r\n Retsplejelovens regler herom. </P>  \r\n\r\n<P>Registertilsynet skal endvidere bemærke, at tilsynet er bekendt med, at  \r\n\r\n EU-Kommissionen har taget initiativ til, at der i alle medlemslande skal  \r\n\r\n iværksættes de nødvendige tiltag for at sikre tillid til digitale  \r\n\r\n signatur-systemer. Efter Kommissionens vurdering indbefatter dette, at der  \r\n\r\n bør indføres fælles krav for europæiske nøglecentre og nøglecertifikater,  \r\n\r\n samt at det bør sikres, at sikker digital signatur på alle områder, hvor  \r\n\r\n dette er muligt, har samme juridiske anerkendelse som dokumenter med  \r\n\r\n håndskreven underskrift. Efter Registertilsynets opfattelse vil det derfor  \r\n\r\n være anbefalelsesværdigt, at man i forbindelse med en eventuel lovgivning  \r\n\r\n omkring digital signatur m.v. i Danmark tager hensyn hertil, således at det  \r\n\r\n sikres, at dansk lovgivning på dette område kan indpasses i en kommende  \r\n\r\n regulering på fællesskabsplan. </P>  \r\n\r\n<P>Hvad angår de forskellige modeller for lovens gennemførelse, jf.  \r\n\r\n lovudkastets § 6, A-C, skal Registertilsynet afslutningsvis bemærke, at dette  \r\n\r\n spørgsmål har været drøftet under et møde i Registerrådet. Rådet var af den  \r\n\r\n opfattelse, at tilmeldingsmodellen, jf. lovudkastets § 6 B, må anses for at  \r\n\r\n være den mest hensigtsmæssige, idet denne model bedst sikrer, at  \r\n\r\n myndighederne rent praktisk er i stand til at håndtere digital kommunikation  \r\n\r\n med anvendelse af digitale signaturer. </P>  \r\n\r\n<P>I øvrigt har Registertilsynet kun vurderet lovudkastet ud fra en  \r\n\r\n registerretlig synsvinkel. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/05/1998"
        },
        {
            "displayName": "Accession",
            "displayValue": "W19981119725"
        },
        {
            "displayName": "Entydig dokumentidentifikation",
            "displayValue": "CA009287"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11197"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/04/1998"
        },
        {
            "displayName": "Ressortministeriets journalnummer",
            "displayValue": "Registertilsynet 1998-004-037"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}