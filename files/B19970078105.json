{
    "id": 85892,
    "title": "Bekendtgørelse om overvågning af Salmonella i slagtesvin og i fersk kød af kvæg og svin samt om fund af multiresistente Salmonella Typhimurium DT 104 hos kvæg og svin",
    "documentTypeId": "60",
    "isSagsforlobPeriodValid": false,
    "shortName": "BEK nr 781 af 15/10/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om overvågning af Salmonella i  \r\n\r\n slagtesvin og i fersk kød af kvæg og svin samt om fund af multiresistente  \r\n\r\n Salmonella Typhimurium DT 104 hos kvæg og svin </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 2, § 5, stk. 2, §§ 11 og 12, § 19, stk. 1, § 24, stk. 1, §  \r\n\r\n 25, stk. 3, og § 27, stk. 3, i lov nr. 343 af 14. maj 1992 om kød (kødloven)  \r\n\r\n og §§ 3, 4, 5, 6, § 9, stk. 1, § 10, § 13, stk. 3, og § 15, stk. 2, i lov nr.  \r\n\r\n 1106 af 21. december 1994 om zoonoser og efter bemyndigelse fra ministeren  \r\n\r\n for fødevarer, landbrug og fiskeri fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> De i medfør af kødloven autoriserede eller  \r\n\r\n godkendte virksomheder skal som led i den offentlige veterinærkontrol udtage  \r\n\r\n prøver til undersøgelse for Salmonella fra slagtesvin samt fra fersk kød af  \r\n\r\n kvæg og svin. Endvidere skal virksomhederne føre lister med oplysning om  \r\n\r\n leverandører af dyr til slagtning, herunder antal leverede dyr mv.  \r\n\r\n Oplysningerne skal i attesteret form løbende indsendes til Veterinær- og  \r\n\r\n Fødevaredirektoratet. Attestation af oplysningerne skal på de autoriserede  \r\n\r\n virksomheder være foretaget af embedsdyrlægen og på de godkendte virksomheder  \r\n\r\n af den kontrollerende levnedsmiddelkontrolenhed. Listerne skal opbevares  \r\n\r\n mindst 1 år og på forlangede forevises Veterinær- og Fødevaredirektoratet.  \r\n\r\n</P>  \r\n\r\n<P CLASS=STK> <I>Stk. 2. </I> Virksomhederne skal indsende prøverne til  \r\n\r\n undersøgelse på Statens Veterinære Serumlaboratorium, Veterinær- og  \r\n\r\n Fødevaredirektoratets laboratorium eller et af Veterinær- og  \r\n\r\n Fødevaredirektoratet hertil godkendt laboratorium. </P>  \r\n\r\n<P CLASS=STK> <I>Stk. 3. </I> Serologiske undersøgelser for Salmonella samt  \r\n\r\n typebestemmelser af alle Salmonellaisolater skal foretages på Statens  \r\n\r\n Veterinære Serumlaboratorium. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Alle resultater af de laboratoriemæssige  \r\n\r\n undersøgelser fra slagtesvin skal af laboratoriet indberettes til Veterinær-  \r\n\r\n og Fødevaredirektoratet. Resultaterne skal opbevares på laboratoriet i mindst  \r\n\r\n 1 år og på forlangende forevises Veterinær- og Fødevaredirektoratet. </P>  \r\n\r\n<P CLASS=STK> <I>Stk. 2. </I> På grundlag af antal udtagne prøver, antal  \r\n\r\n positive prøver og den påviste antistofaktivitet i prøverne sammenholdt med  \r\n\r\n antal leverede svin fra den enkelte besætning placerer Veterinær- og  \r\n\r\n Fødevaredirektoratet besætningerne i niveau 1 til 3. Resultaterne af de  \r\n\r\n laboratoriemæssige undersøgelser samt niveautildelingen af besætningerne  \r\n\r\n meddeles virksomheden og den besætningsansvarlige. </P>  \r\n\r\n<P CLASS=STK> <I>Stk. 3. </I> Alle resultater af de laboratoriemæssige  \r\n\r\n undersøgelser fra fersk kød af kvæg og svin skal af laboratoriet meddeles til  \r\n\r\n virksomheden og tilsynsmyndigheden ved virksomheden. Resultaterne skal  \r\n\r\n opbevares i mindst 1 år og på forlangende forevises Veterinær- og  \r\n\r\n Fødevaredirektoratet. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Føring af leverandørlister og indsendelse af  \r\n\r\n oplysninger, jf. § 1, stk. 1, samt udtagelse og indsendelse af prøver,  \r\n\r\n foretagelse af laboratorieundersøgelser, registrering og indberetning af  \r\n\r\n resultater, jf § 1, § 2 og § 5, stk. 1 og 2, skal ske efter Veterinær- og  \r\n\r\n Fødevaredirektoratets anvisning. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Slagtesvin fra besætninger i niveau 3 skal  \r\n\r\n undergives særlig slagtemæssig behandling efter Veterinær- og  \r\n\r\n Fødevaredirektoratets anvisning. </P>  \r\n\r\n<P CLASS=STK> <I>Stk. 2. </I> Fersk kød af kvæg og svin, hvori der påvises  \r\n\r\n Salmonella ved den i § 1 nævnte bakteriologiske undersøgelse, må kun anvendes  \r\n\r\n efter Veterinær- og Fødevaredirektoratets anvisning. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> I besætninger, der er tildelt niveau 2 eller 3,  \r\n\r\n jf. § 2, stk. 2, skal der udtages og indsendes stibundsprøver og eventuelt  \r\n\r\n blodprøver inden 35 dage efter meddelelse om niveautildeling. </P>  \r\n\r\n<P CLASS=STK> <I>Stk. 2. </I> Stibundsprøver og blodprøver skal udtages af en  \r\n\r\n dyrlæge eller efter en dyrlæges anvisning og af dyrlægen indsendes til  \r\n\r\n undersøgelse på Statens Veterinære Serumlaboratorium eller et af Veterinær-  \r\n\r\n og Fødevaredirektoratet hertil godkendt laboratorium. </P>  \r\n\r\n<P CLASS=STK> <I>Stk. 3. </I> Når dyrlægen har modtaget meddelelse om  \r\n\r\n resultatet af undersøgelsen fra det i stk. 2 anførte laboratorium,  \r\n\r\n underretter dyrlægen den besætningsansvarlige om resultatet. </P>  \r\n\r\n<P CLASS=STK> <I>Stk. 4. </I> Resultaterne af de laboratoriemæssige  \r\n\r\n undersøgelser af stibundsprøver og blodprøver skal opbevares på laboratoriet  \r\n\r\n i mindst 1 år og på forlangende forevises Veterinær- og Fødevaredirektoratet.  \r\n\r\n</P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Hvis der ved undersøgelse af materiale fra kvæg-  \r\n\r\n eller svinebesætninger påvises multiresistente Salmonella Typhimurium DT 104,  \r\n\r\n kan besætningen sættes under offentligt tilsyn, og Veterinær- og  \r\n\r\n Fødevaredirektoratet kan pålægge ejeren eller den besætningsansvarlige at  \r\n\r\n overholde restriktioner, der kan omfatte </P>  \r\n\r\n<UL CLASS=PLAIN-LIST>  \r\n\r\n<LI>1) påbud om isolation af dyr, </LI>  \r\n\r\n<LI>2) forbud mod eller særlige betingelser for fjernelse af dyr eller  \r\n\r\n produkter fra besætningen, </LI>  \r\n\r\n<LI>3) påbud om særlig gødningsbehanding samt betingelser for fjernelse af  \r\n\r\n gødning, redskaber, maskiner og lignende, der anvendes i besætningen og </LI>  \r\n\r\n<LI>4) påbud om rensning og desinfektion af dyrs opholdssted, redskaber,  \r\n\r\n maskiner og lignende. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Slagtedyr fra en besætning under offentligt  \r\n\r\n tilsyn kan påbydes underkastet særlig slagtemæssig behandling efter  \r\n\r\n Veterinær- og Fødevaredirektoratets anvisning. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Det offentlige tilsyn kan hæves, når der er  \r\n\r\n foretaget 2 undersøgelser med mindst 45 dages mellemrum af materiale fra  \r\n\r\n besætningen, og foranstaltninger påbudt af Veterinær- og Fødevaredirektoratet  \r\n\r\n er gennemført, med et efter Veterinær- og Fødevaredirektoratets vurdering  \r\n\r\n tilfredsstillende resultat, eller besætningen er slagtet eller slået ned og  \r\n\r\n rensning og desinfektion er godkendt af kredsdyrlægen. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Veterinær- og Fødevaredirektoratet kan påbyde  \r\n\r\n udtagelse, indsendelse og undersøgelse på Statens Veterinære  \r\n\r\n Serumlaboratorium af materiale fra besætninger, der er mistænkt for at være  \r\n\r\n inficeret med multiresistente Salmonella Typhimurium DT 104 på grund af  \r\n\r\n smittefarlig kontakt med dyr fra besætninger, hvori der er påvist  \r\n\r\n multiresistente Salmonella Typhimurium DT 104 eller på grund af anden kontakt  \r\n\r\n med sådanne besætninger. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Udgifter i forbindelse med føring af  \r\n\r\n leverandørlister og indsendelse af oplysninger i forbindelse med udtagning,  \r\n\r\n indsendelse og bakteriologiske undersøgelser af prøver af fersk kød af kvæg  \r\n\r\n og svin afholdes af virksomhederne. Udgifter til typebestemmelser af  \r\n\r\n Salmonellaisolater afholdes af staten. </P>  \r\n\r\n<P CLASS=STK> <I>Stk. 2. </I> Udgifter i forbindelse med udtagning,  \r\n\r\n indsendelse og serologiske undersøgelser af prøver af slagtesvin afholdes  \r\n\r\n inden for de hertil givne bevillinger af staten. </P>  \r\n\r\n<P CLASS=STK> <I>Stk. 3. </I> Udgifter i forbindelse med udtagning,  \r\n\r\n indsendelse og serologisk undersøgelse af blodprøver fra svin, der udtages  \r\n\r\n som led i screeningsundersøgelse af avls- og opformeringsbesætninger  \r\n\r\n gennemført i samarbejde med organisationerne, afholdes inden for de givne  \r\n\r\n bevillinger af staten. Udgifter i forbindelse med udtagning og indsendelse  \r\n\r\n til undersøgelse for Salmonella af blodprøver, der i anden anledning er  \r\n\r\n udtaget månedligt til sundhedskontrol, er staten uvedkommende. </P>  \r\n\r\n<P CLASS=STK> <I>Stk. 4. </I> Udgifter i forbindelse med udtagning,  \r\n\r\n indsendelse og undersøgelse af de i § 5 anførte stibundsprøver og blodprøver  \r\n\r\n er staten uvedkommende. Veterinær- og Fødevaredirektoratet kan dog afholde  \r\n\r\n udgifterne til undersøgelse af blodprøverne og stibundsprøverne. </P>  \r\n\r\n<P CLASS=STK> <I>Stk. 5. </I> Udgifter i forbindelse med §§ 6, 7 og 8 er  \r\n\r\n Veterinær- og Fødevaredirektoratet uvedkommende. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Med bøde straffes den, der </P>  \r\n\r\n<UL CLASS=PLAIN-LIST>  \r\n\r\n<LI>1) overtræder § 1, stk. 1 eller 2, § 2, stk. 1 eller 3, eller § 5 eller  \r\n\r\n</LI>  \r\n\r\n<LI>2) undlader at efterkomme påbud eller forbud efter §§ 3, 4, 6 eller § 8.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 2. </I> Bortset fra ved overtrædelse af §§ 5, 6 eller 8  \r\n\r\n kan straffen stige til hæfte eller fængsel i indtil 1 år, hvis overtrædelsen  \r\n\r\n er begået forsætligt eller ved grov uagtsomhed, og hvis der ved overtrædelsen  \r\n\r\n er </P>  \r\n\r\n<UL CLASS=PLAIN-LIST>  \r\n\r\n<LI>1) voldt skade på menneskers sundhed eller fremkaldt fare derfor eller  \r\n\r\n</LI>  \r\n\r\n<LI>2) opnået eller tilsigtet en økonomisk fordel for den pågældende selv  \r\n\r\n eller andre, herunder ved besparelser. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Der kan pålægges selskaber m.v. (juridiske  \r\n\r\n personer) strafansvar efter straffelovens 5. kapitel. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Bekendtgørelsen træder i kraft den 25. oktober  \r\n\r\n 1997. </P>  \r\n\r\n<P CLASS=STK> <I>Stk. 2. </I> Samtidig ophæves Veterinær- og  \r\n\r\n Fødevaredirektoratets bekendtgørelse nr. 553 af 24. juni 1994 om overvågning  \r\n\r\n af Salmonella i slagtesvin og i fersk kød af kvæg og svin. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Veterinærdirektoratet, den 15. oktober  \r\n\r\n 1997 </I> </P>  \r\n\r\n<P CLASS=UNDERSKREVET-AF ALIGN=CENTER>Erik Stougaard </P>  \r\n\r\n<P CLASS=MINISTER ALIGN=RIGHT>/ Christian Due-Thomsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/10/1997"
        },
        {
            "displayName": "Accession",
            "displayValue": "B19970078105"
        },
        {
            "displayName": "Entydig dokumentidentifikation",
            "displayValue": "CM045611"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "781"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/10/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Fødevaremin., Veterinær- og Fødevaredir., j.nr. 2a 10-435-0/97 og JK 10-364-1/96"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}