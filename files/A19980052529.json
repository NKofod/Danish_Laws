{
    "id": 87694,
    "title": "Bekendtgørelse af lov om folkeregistrering",
    "documentTypeId": "30",
    "isSagsforlobPeriodValid": false,
    "shortName": "LBK nr 525 af 30/06/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af lov om folkeregistrering </H1>  \r\n\r\n<P></P>  \r\n\r\n<P CLASS=SUB-TITLE>Herved bekendtgøres lov om folkeregistrering, jf.  \r\n\r\n lovbekendtgørelse nr. 508 af 14. september 1978 (* 1), med de ændringer, der  \r\n\r\n følger af lov nr. 386 af 22. maj 1996 og lov nr. 400 af 26. juni 1998. Den  \r\n\r\n bekendtgjorte lovtekst gælder fuldt ud fra den 1. oktober 1998. </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Folkeregistrene føres ved kommunalbestyrelsernes  \r\n\r\n foranstaltning. Udgifterne ved registrenes førelse påhviler kommunerne. </P>  \r\n\r\n<P CLASS=STK> <I>Stk. 2. </I> Regler om registrenes førelse og om tilsyn  \r\n\r\n hermed samt om registrenes indbyrdes samarbejde fastsættes af  \r\n\r\n indenrigsministeren. Denne fastsætter tillige regler om adgangen til at få  \r\n\r\n oplysninger fra registrene samt om betalingen herfor. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Indenrigsministeren opretter et centralt  \r\n\r\n personregister (CPR) og fastsætter de nærmere regler om dettes førelse og  \r\n\r\n udnyttelse samt om betalingen herfor. </P>  \r\n\r\n<P CLASS=STK> <I>Stk. 2. </I> De kommunale folkeregistre medvirker til  \r\n\r\n oprettelsen og vedligeholdelsen af det centrale personregister på den af  \r\n\r\n indenrigsministeren fastsatte måde. </P>  \r\n\r\n</DIV>  \r\n\r\n<A NAME=\"\"P2A\"\"></A>\r\n\r\n<DIV CLASS=PARAGRAPH ID=\"P2A\">  \r\n\r\n<P CLASS=PARAB> <B>§ 2 a. </B> Formålet med loven er at sikre, at </P>  \r\n\r\n<UL CLASS=PLAIN-LIST>  \r\n\r\n<LI>1) der tildeles et personnummer til enhver, som efter bestemmelser  \r\n\r\n fastsat af indenrigsministeren skal have tildelt et sådan, </LI>  \r\n\r\n<LI>2) Det Centrale personregister (CPR) indeholder grundlæggende  \r\n\r\n personoplysninger om enhver, der har et personnummer, </LI>  \r\n\r\n<LI>3) enhver folkeregistreres i CPR på den adresse, hvor vedkommende faktisk  \r\n\r\n bor eller opholder sig, og </LI>  \r\n\r\n<LI>4) oplysningerne i CPR på en hensigtsmæssig måde kan videregives til  \r\n\r\n offentlige myndigheder og private med en berettiget interesse heri. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P2B\"\"></A>\r\n\r\n<DIV CLASS=PARAGRAPH ID=\"P2B\">  \r\n\r\n<P CLASS=PARAB> <B>§ 2 b. </B> Enhver som tildeles et personnummer på  \r\n\r\n grundlag af folkeregistrering, registreres i CPR med </P>  \r\n\r\n<UL CLASS=PLAIN-LIST>  \r\n\r\n<LI>1) personnummeroplysninger </LI>  \r\n\r\n<LI>2) navneoplysninger, </LI>  \r\n\r\n<LI>3) adresseoplysninger, </LI>  \r\n\r\n<LI>4) fødselsregistreringsoplysninger, </LI>  \r\n\r\n<LI>5) statsborgerskabsoplysninger, </LI>  \r\n\r\n<LI>6) folkekirkeoplysninger, </LI>  \r\n\r\n<LI>7) slægtskabsoplysninger, </LI>  \r\n\r\n<LI>8) civilstandsoplysninger, </LI>  \r\n\r\n<LI>9) statusoplysninger, </LI>  \r\n\r\n<LI>10) evt. beskyttelsesoplysninger, </LI>  \r\n\r\n<LI>11) evt. stillingsoplysninger, </LI>  \r\n\r\n<LI>12) evt. oplysninger om kommunale forhold, </LI>  \r\n\r\n<LI>13) evt. oplysninger om folkeregisternotater, </LI>  \r\n\r\n<LI>14) evt. markeringer af abonnement på personoplysninger, </LI>  \r\n\r\n<LI>15) evt. valgretsoplysninger og </LI>  \r\n\r\n<LI>16) evt. værgemålsoplysninger. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Indenrigsministeren fastsætter nærmere regler  \r\n\r\n om behandlingen af oplysninger i stk. 1. </P>  \r\n\r\n</DIV>  \r\n\r\n<A NAME=\"\"P2C\"\"></A>\r\n\r\n<DIV CLASS=PARAGRAPH ID=\"P2C\">  \r\n\r\n<P CLASS=PARAB> <B>§ 2 c. </B> Offentlige myndigheder har efter regler, som  \r\n\r\n fastsættes af indenrigsministeren, herunder om betaling, adgang til de  \r\n\r\n oplysninger i CPR og ældre folkeregistermateriale, som vedkommende myndighed  \r\n\r\n efter Europa-Parlamentets og Rådets direktiv nr. 95/46/EF af 24. oktober 1995  \r\n\r\n om beskyttelse af fysiske personer i forbindelse med behandling af  \r\n\r\n personoplysninger og om fri udveksling af sådanne oplysninger er berettiget  \r\n\r\n til at behandle. </P>  \r\n\r\n<P CLASS=STK> <I>Stk. 2. </I> Indenrigsministeren fastsætter regler om  \r\n\r\n myndighedernes videregivelse af oplysninger modtaget med hjemmel i stk. 1.  \r\n\r\n</P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Fra det centrale personregister (CPR) kan til  \r\n\r\n private personer og virksomheder m.v., der forud over for registret kan  \r\n\r\n identificere en bestemt person, videregives følgende oplysninger om  \r\n\r\n vedkommende person: </P>  \r\n\r\n<UL CLASS=PLAIN-LIST>  \r\n\r\n<LI>1) navn </LI>  \r\n\r\n<LI>2) stilling </LI>  \r\n\r\n<LI>3) adresse, medmindre denne er beskyttet, og </LI>  \r\n\r\n<LI>4) oplysning om, at personen er under værgemål med fratagelse af den  \r\n\r\n retlige handleevne, jf. værgemålslovens § 6, afgået ved døden, forsvundet  \r\n\r\n eller er udvandret af landet. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Andre oplysninger om en forud identificeret  \r\n\r\n person kan kun videregives til private, såfremt vedkommende person eller  \r\n\r\n virksomhed m.v. kan godtgøre at have retlig interesse i at få den pågældende  \r\n\r\n oplysning. </P>  \r\n\r\n<P CLASS=STK> <I>Stk. 3. </I> På vilkår, der fastsættes i hvert enkelt  \r\n\r\n tilfælde, kan der mod vederlag gives tilladelse til, at erhvervsvirksomheder  \r\n\r\n fra det centrale personregister (CPR) får de i stk. 1 angivne data eller  \r\n\r\n løbende ændringer i disse for en større afgrænset kreds af personer, der  \r\n\r\n enkeltvis forud er identificeret over for registret. Forinden sådan  \r\n\r\n tilladelse gives, skal der indhentes en udtalelse fra det i lov om offentlige  \r\n\r\n myndigheders registre omhandlede registertilsyn. Tilladelsen kan til enhver  \r\n\r\n tid tilbagekaldes. Det er en betingelse, at oplysningerne udelukkende skal  \r\n\r\n bruges i konkrete retsforhold og ikke til etablering af relationer, som ikke  \r\n\r\n eksisterer i forvejen, samt at modtagne oplysninger kun må videregives til  \r\n\r\n private personer eller andre erhvervsvirksomheder, såfremt det udtrykkeligt  \r\n\r\n er fastsat i vilkårene. I vilkårene skal i øvrigt fastsættes de nærmere  \r\n\r\n betingelser for udleveringen og brugen af oplysningerne samt betalingen  \r\n\r\n herfor. </P>  \r\n\r\n<P CLASS=STK> <I>Stk. 4. </I> Indenrigsministeren fastsætter i øvrigt regler  \r\n\r\n om privates adgang til oplysningerne i CPR og ældre folkeregistermateriale  \r\n\r\n samt adressering for private på grundlag heraf. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Efter regler, der fastsættes af vedkommende  \r\n\r\n minister efter forhandling med indenrigsministeren, skal offentlige  \r\n\r\n myndigheder meddele oplysninger til folkeregistrene og det centrale  \r\n\r\n personregister. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Enhver, der flytter, skal inden 5 dage efter  \r\n\r\n flytningen foretage anmeldelse herom til folkeregistret. Anmeldelsen skal  \r\n\r\n tillige omfatte de medlemmer af husstanden, der flytter med. </P>  \r\n\r\n<P CLASS=STK> <I>Stk. 2. </I> Indenrigsministeren kan fastsætte regler om, at  \r\n\r\n bestemmelsen i stk. 1 også skal gælde for personer, der tager ophold i en  \r\n\r\n anden kommune end bopælskommunen for længere tid. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Folkeregistret kan pålægge enhver husejer eller  \r\n\r\n lejer inden udløbet af den frist, der er nævnt i § 5, at meddele registret  \r\n\r\n oplysninger om, hvem der flytter til eller fra hans ejendom eller lejlighed.  \r\n\r\n Et sådant pålæg gælder dog ikke med hensyn til flyttende, der har forevist  \r\n\r\n vedkommende husejer eller lejer kvittering fra folkeregistret for, at de har  \r\n\r\n foretaget anmeldelse som nævnt i § 5. </P>  \r\n\r\n<P CLASS=STK> <I>Stk. 2. </I> Pålæg efter stk. 1 kan også gives ledere af  \r\n\r\n højskoler, kaserner og lignende. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Såfremt anmeldelser efter § 5 er  \r\n\r\n ufyldestgørende, unøjagtige eller indbyrdes modstridende, kan vedkommende  \r\n\r\n folkeregister pålægge anmelderen at afgive personlig forklaring til  \r\n\r\n registerføreren og for egen regning fremskaffe de til sagens oplysning  \r\n\r\n nødvendige attester m.v. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Hvis et folkeregister helt eller delvis går til  \r\n\r\n grunde eller gøres ubrugeligt, kan kommunen pålægge de personer, der har  \r\n\r\n bopæl eller ophold i kommunen, at meddele de oplysninger, der er nødvendige  \r\n\r\n til registrets genoprettelse. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> De nærmere regler for afgivelsen af de i §§ 5, 6  \r\n\r\n og 8 omhandlede meddelelser fastsættes af indenrigsministeren. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Den, der bruger eller videregiver oplysninger i  \r\n\r\n strid med § 3, stk. 3, 4. pkt., eller overtræder vilkår fastsat i en  \r\n\r\n tilladelse i henhold til § 3, stk. 3, 1. pkt., straffes med bøde, medmindre  \r\n\r\n højere straf er forskyldt efter den øvrige lovgivning. </P>  \r\n\r\n<P CLASS=STK> <I>Stk. 2. </I> Den, der overtræder bestemmelsen i § 5 eller  \r\n\r\n tilsidesætter pålæg efter §§ 6-8, straffes med bøde. På samme måde straffes  \r\n\r\n den, der afgiver urigtige oplysninger til folkeregistret. </P>  \r\n\r\n<P CLASS=STK> <I>Stk. 3. </I> I forskrifter, der udfærdiges i henhold til  \r\n\r\n loven, kan fastsættes straf af bøde for overtrædelse af bestemmelser i  \r\n\r\n forskrifterne. </P>  \r\n\r\n<P CLASS=STK> <I>Stk. 4. </I> For overtrædelser, der begås af aktieselskaber,  \r\n\r\n andelsselskaber, anpartsselskaber eller lignende, kan der pålægges selskabet  \r\n\r\n som sådant bødeansvar. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> I sager om overtrædelse af § 5, tilsidesættelse  \r\n\r\n af pålæg efter § 6 og overtrædelse af forskrifter, der i tilknytning til §§ 5  \r\n\r\n og 6 er fastsat i henhold til § 9, kan kommunalbestyrelsen i den kommune,  \r\n\r\n hvor den pågældende bor eller opholder sig, tilkendegive ham, at sagen kan  \r\n\r\n afgøres ved, at han til kommunens kasse betaler en af kommunalbestyrelsen  \r\n\r\n fastsat bøde, dog ikke over 600 kr. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Indenrigsministeren kan bestemme, at reglerne i  \r\n\r\n §§ 5-7 og 10-11 også skal gælde for personer, der flytter til og fra Danmark,  \r\n\r\n med de afvigelser, som de særlige forhold i forbindelse med sådanne  \r\n\r\n flytninger tilsiger. </P>  \r\n\r\n<P CLASS=STK> <I>Stk. 2. </I> Folkeregistrene skal til  \r\n\r\n registreringsmyndighederne på Færøerne og et andet nordisk land give de  \r\n\r\n oplysninger, som er nødvendige, for at disse myndigheder kan bedømme, om en  \r\n\r\n person skal registreres som bosat der. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Lov nr. 57 af 14. marts 1924 om folkeregistre  \r\n\r\n ophæves. </P>  \r\n\r\n<P CLASS=STK> <I>Stk. 2. </I> (Overgangsbestemmelse, udeladt). </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Loven gælder ikke for Færøerne og Grønland, men  \r\n\r\n kan ved kgl. anordning sættes i kraft for Grønland med de afvigelser, som de  \r\n\r\n særlige grønlandske forhold tilsiger. </P>  \r\n\r\n<P>Loven er sat i kraft på Grønland med virkning fra den 1. juli 1972 ved  \r\n\r\n kgl. anordning nr. 242 af 8. juni 1972, som ændret ved kgl. anordning nr. 671  \r\n\r\n af 19. december 1975. </P>  \r\n\r\n<P>For Grønlands vedkommende affattes § 10, stk. 2, herefter således: </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10 </B> </P>  \r\n\r\n<P CLASS=STK> <I>Stk. 2. </I> Den, der overtræder bestemmelsen i § 5 eller  \r\n\r\n tilsidesætter pålæg efter §§ 6-8, idømmes advarsel eller bøde. På samme måde  \r\n\r\n dømmes den, der afgiver urigtige oplysninger til folkeregistret. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Indenrigsministeriet, den 30. juni 1998.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Thorkild Simonsen </P>  \r\n\r\n<P CLASS=MINISTER ALIGN=RIGHT>/ Torben Jerlach </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Lov nr. 239 af 10. juni 1968 om folkeregistrering (hovedloven)  \r\n\r\n indeholder ingen ikrafttrædelsesdato, men trådte efter lovtidendeloven i  \r\n\r\n kraft den 2. juli 1968. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "popularTitle": "Folkeregistreringsloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/07/1998"
        },
        {
            "displayName": "Accession",
            "displayValue": "A19980052529"
        },
        {
            "displayName": "Entydig dokumentidentifikation",
            "displayValue": "CM047534"
        },
        {
            "displayName": "Dato for førstegangsindlæggelse",
            "displayValue": "17/07/1998"
        },
        {
            "displayName": "Dato for indlæggelse",
            "displayValue": "15/03/2004"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "525"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "30/06/1998"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Indenrigsmin., j.nr. 1998/6000-14"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}