{
    "id": 156753,
    "title": "Ankestyrelsens principafgørelse O-57-90 om bofællesskab - opholdskommune - støtte til socialpædagogisk behandling i eget hjem - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9095 af 15/12/1990",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-57-90 om bofællesskab - opholdskommune - støtte til socialpædagogisk behandling i eget hjem - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der forelå ikke en situation, som var omfattet af bistandslovens § 68, ved at en kvinde, som boede i egen bolig sammen med en ven, havde fået bevilget hjælp i form af 2 1/2 times ugentlig socialpædagogisk behandling.</p>\r\n   <p class=\"TekstGenerel\">Der var herefter ikke grundlag for at pålægge fraflytningskommunen at yde refusion efter bistandslovens § 11, nr. 1.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 11, stk. 1</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets cirkulære nr. 150 af 17. december 1986 om bistand efter bistandslovens afsnit I-VI til personer med vidtgående fysiske eller psykiske handicap - afsnit I, pkt. 6</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>K fik fra august 1985 hjælp efter bistandslovens § 46, stk. 1, i form af 2 timers ugentlig socialpædagogisk behandling.</p>\r\n<p>Fra den 1. december 1986 fik K forskud på helbredsbetinget førtidspension og fik samtidig bevilget fortsat socialpædagogisk behandling, nu efter bistandslovens § 68, 2 1/2 time ugentligt.</p>\r\n<p>K boede i egen bolig sammen med en ven. Behandlingen foregik i og i nærheden af K's hjem. K var sideløbende hermed under behandling hos praktiserende psykiater under diagnosen obs. pro. skizofreni. K fik tilkendt mellemste førtidspension fra den 1. oktober 1986.</p>\r\n<p>K solgte i september 1987 sit hus i H kommune og flyttede til R kommune.</p>\r\n<p>R kommune anmodede herefter H kommune om refusionstilsagn for de fremtidige udgifter efter bistandslovens § 68 til K.</p>\r\n<p>H kommune afslog at yde refusion under henvisning til, at K var flyttet uden kommunens medvirken.</p>\r\n<p>R kommune anførte, at en foranstaltning i medfør af bistandslovens § 68 måtte svare til en familieplejeforanstaltning, hvorfor H kommune måtte dække udgifterne til den støtte, som H kommune havde iværksat og anbefalet videreført.</p>\r\n<p>K flyttede den 14. januar 1988 tilbage til H kommune.</p>\r\n<p>Amtsankenævnet fandt, at den af H kommune etablerede støtteordning efter bistandslovens § 68 ikke havde været afsluttet under K's ophold i R kommune, idet K ikke havde været i stand til at klare sig efter flytningen uden bistand.</p>\r\n<p>Pligten til at afholde den kommunale andel af udgifterne til bistand under K's ophold i R kommune påhvilede derfor H kommune.</p>\r\n<p>Amtsankenævnet havde forinden afgørelsen indhentet en udtalelse fra Socialstyrelsen, som i brev af 23. juni 1988 bl.a. udtalte:</p>\r\n<p>ophold i et »§ 68-bofællesskab« er at sidestille med ophold i egen bolig'. Under udarbejdelsen af Socialstyrelsens vejledning nr. 5 af 26. november 1984 om bofællesskab efter bistandslovens § 68 var der dog enighed om, at ophold i »§ 68-bofællesskab« i § 11's forstand var en udvidelse eller modernisering af § 68- plejebegrebet. Herved opstår der også refusionsadgang. Når flytning til »§ 68-bofællesskabet« sker fra eget hjem uden medvirken fra en offentlig myndighed, vil der ikke være noget refusionskrav mod den tidligere opholdskommune i henhold til bistandslovens § 11. Som hovedregel finder optagelse i »§ 68- bofællesskabet« dog sted efter foretagen beslutning af den kommune, hvori bofællesskabet er beliggende. Efter vor opfattelse er det uden betydning, om den foretagne flytning til R kommune kan betegnes som flytning til egen bolig, da klienten ikke på noget tidspunkt har været i stand til at klare sig uden bistand i form af hjælp efter bistandsloven til forsørgelse mv., jf. Socialministeriets cirkulære af 17. december 1986 om bistand efter bistandslovens afsnit I-VI til personer med vidtgående fysiske eller psykiske handicap, afsnit I, pkt. 6.</p>\r\n<p>Den i pkt. 6, sidste afsnit, beskrevne situation (Etablering i egen bolig i en anden kommune end den tidligere opholdskommune uden medvirken fra institutionen) foreligger efter vor opfattelse ikke i det konkrete tilfælde.</p>\r\n<p>Efter vor opfattelse er der således refusionsadgang. '</p>\r\n<p>H kommune klagede over amtsankenævnets afgørelse. Kommunen henviste til pkt. 6, sidste afsnit, i Socialministeriets cirkulære af 17. december 1986, og anførte, at H kommune måtte være fritaget for opholdskommuneforpligtelse, idet K var flyttet uden medvirken fra H kommune.</p>\r\n<p>Sagen blev under hensyn til Socialstyrelsens udtalelse i brev af 23. juni 1988 antaget til principiel behandling til afklaring af spørgsmålet om refusion/betalingsforpligtelse.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Efter sagens oplysninger forelå der ikke en situation, som var omfattet af bistandslovens § 68.</p>\r\n<p>R kommune var herefter ikke berettiget til refusion fra H kommune.</p>\r\n<p>Da der var tale om bistand til en førtidspensionist, kunne det være overvejet at yde hjælpen som et personligt tillæg efter reglerne i lov om social pension.</p>\r\n<p>Ankestyrelsen ændrede således amtsankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19900909525"
        },
        {
            "displayName": "Entydig dokumentidentifikation",
            "displayValue": "BS009543"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9095"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "15/12/1990"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20927-88"
        },
        {
            "displayName": "Stikord",
            "displayValue": "O-57-90"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}