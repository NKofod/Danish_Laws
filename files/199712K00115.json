{
    "id": 111945,
    "title": "1997 LSF 115   FORSLAG TIL LOV OM ÆNDRING AF UDLÆNDINGELOVEN (AFSKAFFELSE AF DE   FACTO-STATUS) ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 115",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 115 </P>  \r\n\r\n<P></P>  \r\n\r\n<P>Forslag til Lov om ændring af udlændingeloven (Afskaffelse af de  \r\n\r\n facto-status) </P>  \r\n\r\n<P></P>  \r\n\r\n<P>Fremsat af Tom Behnke (FP) Kim Behnke (FP) Aage Brusgaard (FP) Jan Køpke  \r\n\r\n Christensen (FP) Niels Højland (FP) Kirsten Jacobsen (FP) Annette Just (FP)  \r\n\r\n</P>  \r\n\r\n<P></P>  \r\n\r\n<P>den 2. december 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I udlændingeloven, jf. lovbekendtgørelse nr. 650 af 13. august 1997,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 7, stk. 2,</I> ophæves. </P>  \r\n\r\n<P>Stk. 3-5 bliver herefter stk. 2-4. </P>  \r\n\r\n<P> <B>2.</B> I <I>§ 7, stk. 4,</I> der bliver stk. 3, udgår ordene &#187;og  \r\n\r\n 2&#171;. </P>  \r\n\r\n<P> <B>3.</B> I <I>§ 7, stk. 5,</I> der bliver stk. 4, ændres &#187;stk.  \r\n\r\n 4&#171; til: &#187;stk. 3&#171;. </P>  \r\n\r\n<P> <B>4.</B> I <I>§ 9, stk. 2, nr. 2,</I> udgår ordene &#187;og 2&#171;.  \r\n\r\n</P>  \r\n\r\n<P> <B>5.</B> I <I>§ 9, stk. 2, nr. 5,</I> udgår ordene &#187;og stk.  \r\n\r\n 2&#171;. </P>  \r\n\r\n<P> <B>6.</B> I <I>§ 27, stk. 2,</I> udgår ordene &#187;og 2&#171;. </P>  \r\n\r\n<P> <B>7.</B>  <I>§ 31, stk. 2, 1. pkt.,</I> affattes således: </P>  \r\n\r\n<P>&#187;Bestemmelsen i stk. 1 finder tilsvarende anvendelse, såfremt  \r\n\r\n udlændingen har opnået opholdstilladelse i henhold til § 7, stk. 3.&#171;  \r\n\r\n</P>  \r\n\r\n<P> <B>8.</B> I <I>§ 40 a, stk. 1, nr. 1,</I> udgår ordene &#187;og 2&#171;.  \r\n\r\n</P>  \r\n\r\n<P> <B>9.</B> I <I>§ 40 a, stk. 1, nr. 2,</I> udgår ordene &#187;eller  \r\n\r\n 2&#171;. </P>  \r\n\r\n<P> <B>10.</B> I <I>§ 46 b, stk. 1,</I> ændres &#187;§ 7, stk. 4,&#187; til:  \r\n\r\n &#187;§ 7, stk. 3,&#187;. </P>  \r\n\r\n<P> <B>11.</B> I <I>§ 53, stk. 4,</I> ændres &#187;§ 7, stk. 4,&#187; til:  \r\n\r\n &#187;§ 7, stk. 3,&#187;. </P>  \r\n\r\n<P> <B>12.</B> I <I>§ 53 a, stk. 3,</I> ændres &#187;§ 7, stk. 4,&#187; til:  \r\n\r\n &#187;§ 7, stk. 3,&#187;. </P>  \r\n\r\n<P> <B>13.</B> I <I>§ 56, stk. 4,</I> udgår <I>nr. 2.</I>  </P>  \r\n\r\n<P>Nr. 3-6 bliver herefter nr. 2-5. </P>  \r\n\r\n<P> <B>14.</B> I <I>§ 56, stk. 4, nr. 3,</I> der bliver nr. 2, ændres &#187;§  \r\n\r\n 7, stk. 4,&#187; til: &#187;§ 7, stk. 3,&#187;, og ordene &#187;eller 2&#171;  \r\n\r\n udgår. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>Der skelnes i dansk udlændingepolitik mellem forskellige muligheder for at  \r\n\r\n opnå opholdstilladelse: </P>  \r\n\r\n<P>1. Opholdstilladelse til konventionsflygtninge gives under henvisning til,  \r\n\r\n at en person er omfattet af flygtningskonventionen af 28. juli 1951, jf.  \r\n\r\n udlændingelovens § 7, stk. 1. Efter denne bestemmelse meddeles  \r\n\r\n opholdstilladelse til en person, der nærer velbegrundet frygt for forfølgelse  \r\n\r\n på grund af sin race, religion, nationalitet, sit tilhørsforhold til en  \r\n\r\n særlig social gruppe eller sine politiske anskuelser. </P>  \r\n\r\n<P>2. Opholdstilladelse til de facto-flygtninge gives til personer, der ikke  \r\n\r\n er omfattet af flygtningekonventionen, under henvisning til, at det af  \r\n\r\n lignende grunde som for konventionsflygtninge eller af andre tungtvejende  \r\n\r\n grunde ikke bør kræves, at udlændingen vender tilbage til sit hjemland, jf.  \r\n\r\n udlændingelovens § 7, stk. 2. </P>  \r\n\r\n<P>3. De såkaldte kvoteflygtninge meddeles opholdstilladelse efter  \r\n\r\n udlændingelovens § 8. Flygtningekvoten fastsættes hvert år af Folketinget på  \r\n\r\n finansloven og har siden 1989 udgjort 500 personer årligt. Disse pladser  \r\n\r\n fordeles hvert år af et særligt udvalg - Kvoteudvalget - på baggrund af et  \r\n\r\n forslag fra UNHCR. </P>  \r\n\r\n<P>4. Tidligere danske statsborgere kan meddeles opholdstilladelse efter  \r\n\r\n udlændingelovens § 9, stk. 1, nr. 1, og nære familiemedlemmer til herboende  \r\n\r\n danske eller udenlandske statsborgere efter § 9, stk. 1, nr. 2-5, den  \r\n\r\n såkaldte familiesammenføring. </P>  \r\n\r\n<P>5. Endelig kan udlændinge efter et konkret skøn meddeles opholdstilladelse  \r\n\r\n i henhold til udlændingelovens § 9, stk. 2. Efter § 9, stk. 2, nr. 2, kan  \r\n\r\n indenrigsministeren meddele opholdstilladelse til personer, der falder uden  \r\n\r\n for § 7, stk. 1 og 2, men hvor væsentlige hensyn af humanitær karakter taler  \r\n\r\n for at imødekomme en ansøgning. </P>  \r\n\r\n<P>Efter forslagsstillernes opfattelse er der i FN's konvention fra 1951,  \r\n\r\n suppleret med protokollen hertil af 31. januar 1967, taget den nødvendige og  \r\n\r\n udtømmende stilling til flygtningebegrebet. Således er bestemmelserne heri  \r\n\r\n fuldt dækkende, og der er ikke yderligere behov for at arbejde med den langt  \r\n\r\n mere vage og ikke særlig anvendelige formulering, som findes i  \r\n\r\n udlændingelovens § 7, stk. 2. </P>  \r\n\r\n<P>Forslagsstillerne har i den anledning fundet det nødvendigt at tage  \r\n\r\n initiativ til en ophævelse af udlændingelovens § 7, stk. 2. Danmark har brugt  \r\n\r\n denne særregel i forhold til flygtningekonventionen til især at modtage  \r\n\r\n flygtninge fra områder, som der ikke i henhold til internationale  \r\n\r\n konventioner eller aftaler er nogen forpligtelse til at modtage. Således er  \r\n\r\n personer fra Somalia i stort tal kommet til Danmark med hjemmel i denne  \r\n\r\n bestemmelse, idet Danmark i praksis er det eneste land, der ikke udviser  \r\n\r\n personer fra Somalia. </P>  \r\n\r\n<P>De facto-flygtninge udgør en betydelig andel af det samlede antal  \r\n\r\n flygtninge i Danmark, generelt omkring halvdelen, jf. indenrigsministerens  \r\n\r\n besvarelse af spm. nr. S 2919 den 15. juli 1996. I 1994 udgjorde deres andel  \r\n\r\n således 1.317 af samlet 2.604. Ifølge Udlændingestyrelsen udgjorde andelen i  \r\n\r\n 1995 74,34 pct. (14.393 ud af et samlet antal godkendte flygtninge på 19.362)  \r\n\r\n og i 1996 78,9 pct. (4.449 ud af 5.639). I 1. halvår af 1997 var andelen 74,5  \r\n\r\n pct. (1.727 ud af 2.318). </P>  \r\n\r\n<P>Denne praksis giver anledning til megen mistro omkring den førte danske  \r\n\r\n flygtningepolitik. Ved i den grad at overbyde de internationale konventioner  \r\n\r\n og med et populært udtryk &#187;være mere hellig end paven&#171; har man  \r\n\r\n skadet den danske flygtningepolitik. </P>  \r\n\r\n<P>I Danmark er der et generelt ønske om at hjælpe mennesker i nød, men  \r\n\r\n samtidig også en erkendelse af, at Danmark hverken kan eller skal afhjælpe  \r\n\r\n alle menneskeskabte problemer i hele verden. Derfor skal der ske en rimelig  \r\n\r\n afpasning af den hjælp, Danmark yder. Og derfor skal der ikke være mulighed  \r\n\r\n for misbrug af danske borgeres hjælpsomhed. </P>  \r\n\r\n<P>Bestemmelsen i udlændingelovens § 7, stk. 2, er et stort problem, og den  \r\n\r\n er overflødig. Den er direkte årsag til, at udtrykket  \r\n\r\n &#187;bekvemmelighedsflygtning&#171; har vundet indpas i det danske sprog.  \r\n\r\n Det mulige antal personer i verden, som kan komme ind under denne  \r\n\r\n bestemmelse, er nærmest uendeligt, idet ufred er nærmere dagens orden end  \r\n\r\n fred i mange lande. </P>  \r\n\r\n<P>Flygtninge, som kommer til Danmark og får opholdstilladelse efter § 7,  \r\n\r\n stk. 2, benytter sig ofte af illegale kanaler. De har betalt for transport og  \r\n\r\n for viden om, hvilke lande der ikke vil modtage dem. De fleste finder direkte  \r\n\r\n frem til Sandholmlejren og har her deres første møde med de danske  \r\n\r\n myndigheder. De andre europæiske lande afviser personer, som kommer fra  \r\n\r\n områder, der ikke er omfattet af flygtningekonventionens bestemmelser. </P>  \r\n\r\n<P>Ved at ændre udlændingeloven som foreslået med dette lovforslag vil der i  \r\n\r\n Danmark blive et mere entydigt regelsæt, som vil være mere håndterbart og  \r\n\r\n ikke afvige så væsentligt fra andre landes politik på området. </P>  \r\n\r\n<P>Der vil derefter kunne stilles forventning om, at det samlede antal af  \r\n\r\n meddelte opholdstilladelser vil falde i et omfang, som svarer til den del, de  \r\n\r\n facto-flygtninge hidtil har udgjort. </P>  \r\n\r\n<P>Lovforslaget er en stort set uændret genfremsættelse af lovforslag nr. L  \r\n\r\n 272 fra folketingsåret 1996-97, jf. Folketingstidende 1996-97 tillæg A side  \r\n\r\n 5726 og 5728. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Tom Behnke</B> (FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til lov om ændring af udlændingeloven. (Afskaffelse af de  \r\n\r\n facto-status).</I>  </P>  \r\n\r\n<P>(Lovforslag nr. L 115). </P>  \r\n\r\n<P>Jeg henviser i øvrigt til de bemærkninger, der ledsager lovforslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/12/1997"
        },
        {
            "displayName": "Accession",
            "displayValue": "199712K00115"
        },
        {
            "displayName": "Entydig dokumentidentifikation",
            "displayValue": "CL008143"
        },
        {
            "displayName": "Dato for førstegangsindlæggelse",
            "displayValue": "02/12/1997"
        },
        {
            "displayName": "Dato for indlæggelse",
            "displayValue": "02/12/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "115"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}