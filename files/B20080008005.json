{
    "id": 115023,
    "title": "Bekendtgørelse om tilskud til opretholdelse af ændret afvanding",
    "documentTypeId": "60",
    "isSagsforlobPeriodValid": true,
    "shortName": "BEK nr 80 af 14/02/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Ordningens indhold</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Administration</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Tilsagnsperiode og betingelser for tilsagn</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Ændring af tilsagn og indtræden i tilsagn</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Beregning af tilskud</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Udbetaling af tilskud</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   Underretningspligt</p>\r\n      <p class=\"Indholdsfortegnelse\"><a href=\"#Kap8\">Kapitel 8</a>   Bortfald og tilbagebetaling af tilskud</p>\r\n      <p class=\"Indholdsfortegnelse\"><a href=\"#Kap9\">Kapitel 9</a>   Force majeure</p>\r\n      <p class=\"Indholdsfortegnelse\"><a href=\"#Kap10\">Kapitel 10</a>   Klageadgang</p>\r\n      <p class=\"Indholdsfortegnelse\"><a href=\"#Kap11\">Kapitel 11</a>   Straffebestemmelser</p>\r\n      <p class=\"Indholdsfortegnelse\"><a href=\"#Kap12\">Kapitel 12</a>   Ikrafttrædelse</p><div class=\"bjelke\">Den fulde tekst</div><p class=\"Titel2\">Bekendtgørelse om tilskud til opretholdelse af ændret afvanding</p>\r\n      <p class=\"Indledning2\">I medfør af § 3, jf. § 2, nr. 4, litra c, § 5, § 7, stk. 4, § 11, stk. 1, 2 og 4, § 12 og § 13, stk. 1, i lov nr. 316 af 31. marts 2007 om udvikling af landdistrikterne (landdistriktsloven) fastsættes efter bemyndigelse:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Ordningens indhold</p>\r\n      <p class=\"Paragraf\"><span class=\"ParagrafNr\">§ 1.</span> Ministeriet for Fødevarer, Landbrug og Fiskeri kan inden for de afsatte rammer give tilsagn om tilskud til ejere og forpagtere af jordbrugsbedrifter. Tilsagn om tilskud gives til opretholdelse af ændret afvanding på arealer, der er særligt udpegede, jf. § 4, og som har været omfattet af tilsagn om tilskud med regulering af afvandingsforholdene, som omhandlet i § 10.</p>\r\n      <p class=\"Stk2\"><span class=\"StkNr\">Stk. 2.</span> Ved en jordbrugsbedrift forstås i denne bekendtgørelse en bedrift, som defineret i enkeltbetalingsordningen, jf. artikel 2, litra b, i Rådets forordning (EF) nr. 1782/2003.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Administration</p>\r\n      <p class=\"ParagrafGruppeOverskrift\">Myndigheder og kontrol</p>\r\n      <p class=\"Paragraf\"><span class=\"ParagrafNr\">§ 2.</span> Ministeriet for Fødevarer, Landbrug og Fiskeri ved Direktoratet for FødevareErhverv træffer afgørelse efter denne bekendtgørelse.</p>\r\n      <p class=\"Paragraf\"><span class=\"ParagrafNr\">§ 3.</span> Direktoratet for FødevareErhverv foretager kontrol i forbindelse med administrationen efter denne bekendtgørelse.</p>\r\n      <p class=\"Stk2\"><span class=\"StkNr\">Stk. 2.</span> Plantedirektoratet forestår efter bemyndigelse fra ministeren for fødevarer, landbrug og fiskeri den fysiske kontrol, jf. dog § 24.</p>\r\n      <p class=\"Stk2\"><span class=\"StkNr\">Stk. 3.</span> Til brug for kontrollen indhentes oplysninger fra andre myndigheder i fornødent omfang.</p>\r\n      <p class=\"ParagrafGruppeOverskrift\">Særligt udpegede arealer</p>\r\n      <p class=\"Paragraf\"><span class=\"ParagrafNr\">§ 4.</span> Direktoratet for FødevareErhverv udpeger arealer for ansøgning om tilsagn om tilskud efter denne bekendtgørelse for en tilsagnsperiode, der begynder den 1. september 2007 eller den 1. september 2008. For kalenderår efter 2008 afgør direktoratet, om der skal udpeges arealer for ansøgning om tilsagn om tilskud efter denne bekendtgørelse. Arealerne udpeges inden for de særligt følsomme landbrugsområder (SFL-områder), der er udpeget i medfør af en af Fødevareministeriets bekendtgørelser om tilskud til miljøvenlige jordbrugsforanstaltninger, og som er gældende den 31. december 2006.</p>\r\n      <p class=\"Stk2\"><span class=\"StkNr\">Stk. 2.</span> Direktoratet offentliggør senest ved begyndelsen af en ansøgningsperiode for ansøgning om tilsagn om tilskud den arealudpegning, der er gældende for ansøgningsperioden, eller for så vidt angår kalenderår efter 2008 offentliggør senest den 1. februar, at der ikke kan indgives ansøgninger om tilsagn om tilskud i det pågældende kalenderår.</p>\r\n      <p class=\"ParagrafGruppeOverskrift\">Ansøgning</p>\r\n      <p class=\"Paragraf\"><span class=\"ParagrafNr\">§ 5.</span> Ansøgning om tilsagn om tilskud skal indgives på et særligt skema, der fås ved henvendelse til Direktoratet for FødevareErhverv eller via direktoratets hjemmeside.</p>\r\n      <p class=\"Stk2\"><span class=\"StkNr\">Stk. 2.</span> Ansøgningen skal være vedlagt et markkort, hvorpå de ansøgte arealer er indtegnet og identificeret med samme marknumre, som i ansøgningen. Der skal anvendes et eksemplar af det markkort, som anvendes til ansøgning om enkeltbetaling det pågældende år.</p>\r\n      <p class=\"Paragraf\"><span class=\"ParagrafNr\">§ 6.</span> Ansøgning om tilsagn om tilskud skal indgives til Direktoratet for FødevareErhverv. Ansøgning for en tilsagnsperiode, der begynder den 1. september 2007 eller den 1. september 2008, kan tidligst indgives fra den 20. februar 2008 og skal være modtaget senest den 1. april 2008.</p>\r\n      <p class=\"Stk2\"><span class=\"StkNr\">Stk. 2.</span> Hvis der for et kalenderår efter 2008 udpeges arealer for ansøgning om tilsagn om tilskud, jf. § 4, kan ansøgning om tilsagn om tilskud for en tilsagnsperiode, der begynder den 1. september i kalenderåret, tidligst indgives fra den 1. februar i kalenderåret og skal være modtaget samme kalenderår senest den dag, hvor fristen for ansøgning om enkeltbetaling udløber, hvorved der i denne bekendtgørelse forstås den frist, der er anført i direktoratets bekendtgørelse om direkte støtte til landbrugere efter enkeltbetalingsordningen.</p>\r\n      <p class=\"Stk2\"><span class=\"StkNr\">Stk. 3.</span> Direktoratet kan i særlige tilfælde dispensere fra de i stk. 1 og 2 anførte ansøgningsperioder.</p>\r\n      <p class=\"Paragraf\"><span class=\"ParagrafNr\">§ 7.</span> Hvis et ansøgt areal overdrages til en ny ejer eller forpagter, inden der er truffet afgørelse om tilsagn om tilskud, kan den nye ejer eller forpagter indtræde i ansøgningen på betingelse af, at der indsendes en erklæring herom til Direktoratet for FødevareErhverv.</p>\r\n      <p class=\"Stk2\"><span class=\"StkNr\">Stk. 2.</span> Erklæringen skal indgives på et særligt skema, der fås ved henvendelse til direktoratet eller via direktoratets hjemmeside.</p>\r\n      <p class=\"ParagrafGruppeOverskrift\">Prioritering</p>\r\n      <p class=\"Paragraf\"><span class=\"ParagrafNr\">§ 8.</span> Direktoratet for FødevareErhverv prioriterer de ansøgte arealer. Prioriteringen gennemføres på markniveau og således, at marker, der er omfattet af en ansøgning fra eller ejet af en offentlig institution, en offentlig virksomhed eller et kommunalt fællesskab, prioriteres efter øvrige marker. Inden for hver af de to hovedgrupper af marker prioriteres efter ansøgningernes modtagelse i direktoratet, idet tidligere modtagne ansøgninger går forud for senere. For ansøgninger, der er modtaget samme dato, prioriteres markerne efter markstørrelse, idet en større mark går forud for en mindre mark.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Tilsagnsperiode og betingelser for tilsagn</p>\r\n      <p class=\"Paragraf\"><span class=\"ParagrafNr\">§ 9.</span> Tilsagnsperioden begynder en 1. september og slutter den 31. august fem år senere. Et tilsagnsår begynder en 1. september og udløber den 31. august det efterfølgende år.</p>\r\n      <p class=\"ParagrafGruppeOverskrift\">Betingelser vedrørende beliggenhed, forhold forud for og ved tilsagnsperiodens begyndelse og markstørrelse</p>\r\n      <p class=\"Paragraf\"><span class=\"ParagrafNr\">§ 10.</span> Tilsagn om tilskud for et areal er betinget af,</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> at arealet er udpeget som et areal, for hvilket der kan ansøges om tilsagn om tilskud i den pågældende ansøgningsperiode, jf. § 4,</p>\r\n          <p class=\"Liste1\"><span class=\"Liste1Nr\">2)</span> at der for arealet i medfør af en af Fødevareministeriets bekendtgørelser om tilskud til miljøvenlige jordbrugsforanstaltninger er givet tilsagn om tilskud til ændret afvanding, hvor arealet i hele tilsagnsperioden anvendes til græsproduktion, eller tilsagn om tilskud til miljøvenlig drift af græs- og naturarealer med betingelser vedrørende afvandingsforholdene, og hvor tilsagnsperioden er på 1 eller 5 år,</p>\r\n          <p class=\"Liste1\"><span class=\"Liste1Nr\">3)</span> at den nye tilsagnsperiode begynder ved udløbet af den i nr. 2 anførte tilsagnsperiode,</p>\r\n          <p class=\"Liste1\"><span class=\"Liste1Nr\">4)</span> at arealet ved begyndelsen af den nye tilsagnsperiode ikke indgår i et projekt, som omhandlet i Direktoratet for FødevareErhvervs bekendtgørelse om tilskud til fastholdelse og pleje af vådområder, og at der for arealet ved begyndelsen af den nye tilsagnsperiode foreligger en forpligtelse til at gennemføre afgræsning, slæt eller afpudsning, der udelukker, at arealet kan omfattes af tilsagn om tilskud i medfør af Direktoratet for FødevareErhvervs bekendtgørelse om tilskud til pleje af græs- og naturarealer,</p>\r\n          <p class=\"Liste1\"><span class=\"Liste1Nr\">5)</span> at der for arealet ikke ved begyndelsen af den nye tilsagnsperiode og med virkning inden for denne foreligger forpligtelse til udtagning af produktion som følge af tilsagn om tilskud i medfør af anden lovgivning end bestemmelserne for enkeltbetalingsordningen, aftale, der indebærer betaling for den nævnte regulering, servitut eller pligt, der er pålagt i medfør af anden lovgivning,</p>\r\n          <p class=\"Liste1\"><span class=\"Liste1Nr\">6)</span> at der for arealet ikke ved begyndelsen af den nye tilsagnsperiode og med virkning inden for denne foreligger regulering, der sikrer opretholdelse af de afvandingsforhold, der var på arealet i den i nr. 2 anførte tilsagnsperiode, eller afvandingsforhold, der i hovedsagen svarer hertil, som følge af tilsagn om tilskud i medfør af anden lovgivning, aftale, der indebærer betaling for den nævnte regulering, servitut eller pligt, der er pålagt i medfør af anden lovgivning,</p>\r\n          <p class=\"Liste1\"><span class=\"Liste1Nr\">7)</span> at der for arealet ikke med virkning ved begyndelsen af den nye tilsagnsperiode foreligger tilsagn om tilskud i medfør af bekendtgørelse nr. 140 af 10. marts 2005 eller tidligere bekendtgørelser om tilskud til miljøvenlige jordbrugsforanstaltninger, bekendtgørelse nr. 84 af 27. januar 2005 eller tidligere bekendtgørelse om miljøbetinget tilskud eller bekendtgørelse nr. 893 af 22. september 2005 om tilskud til miljøvenlig drift af vådområder,</p>\r\n          <p class=\"Liste1\"><span class=\"Liste1Nr\">8)</span> at der for arealet ikke med virkning ved begyndelsen af den nye tilsagnsperiode foreligger tilsagn om tilskud til braklagte randzoner, til pleje af græs- og naturarealer, til fastholdelse af vådområder, til pleje af vådområder eller til miljøbetinget tilskud i medfør af landdistriktsloven, og</p>\r\n          <p class=\"Liste1\"><span class=\"Liste1Nr\">9)</span> at den enkelte ansøgte mark består af et sammenhængende areal, der udgør mindst 0,3 ha, medmindre marken på grund af naturlige afgrænsninger, afgrænsningen af de særligt udpegede arealer, jf. § 4, eller naboskel ikke kan sammenlægges med andre marker.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Direktoratet for FødevareErhverv kan dispensere fra betingelsen i stk. 1, nr. 4, i tilfælde, hvor et areal ikke kan omfattes af tilsagn om tilskud i medfør af de i stk. 1, nr. 4, anførte bekendtgørelser på grund af andre forhold end de i stk. 1, nr. 4, anførte, når det efter direktoratets vurdering indebærer klare fordele for miljøet eller naturen.</p>\r\n      <p class=\"ParagrafGruppeOverskrift\">Betingelser der skal være opfyldt i hele tilsagnsperioden</p>\r\n      <p class=\"Paragraf\"><span class=\"ParagrafNr\">§ 11.</span> Tilsagn om tilskud for et areal er betinget af,</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> at tilsagnshaver i hele tilsagnsperioden som ejer eller forpagter driver arealet,</p>\r\n          <p class=\"Liste1\"><span class=\"Liste1Nr\">2)</span> at arealet ikke inden for tilsagnsperioden er omfattet af en tilskudsordning til skovbrug,</p>\r\n          <p class=\"Liste1\"><span class=\"Liste1Nr\">3)</span> at arealet ikke inden for tilsagnsperioden er pålagt fredskovspligt, bortset fra ubevoksede fredskovspligtige arealer,</p>\r\n          <p class=\"Liste1\"><span class=\"Liste1Nr\">4)</span> at arealet ikke med virkning inden for tilsagnsperioden er omfattet af aftale eller servitut i medfør af Miljøministeriets bekendtgørelse om kriterier for tildeling af økonomiske midler til genopretning af vådområder eller Miljøministeriets bekendtgørelse om genopretning af vådområder, og</p>\r\n          <p class=\"Liste1\"><span class=\"Liste1Nr\">5)</span> at tilsagnshaver hvert år i tilsagnsperioden afgiver erklæring om, at betingelser for tilsagnet opfyldes, jf. § 23, og at erklæringen er Direktoratet for FødevareErhverv i hænde senest den 1. august, eller i tilfælde, hvor den 1. august er en lørdag, søndag eller mandag, den anden hverdag (lørdag ikke medregnet), der følger herefter.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Direktoratet for FødevareErhverv kan i særlige tilfælde dispensere fra den i stk. 1, nr. 5, anførte frist.</p>\r\n      <p class=\"ParagrafGruppeOverskrift\">Afvandingsforholdene og plantedækket m.m. i tilsagnsperioden</p>\r\n      <p class=\"Paragraf\"><span class=\"ParagrafNr\">§ 12.</span> Tilsagn om tilskud for et areal er betinget af, at afvandingsforholdene på arealet i hele tilsagnsperioden er i overensstemmelse med betingelser herom, der fastsættes af Direktoratet for FødevareErhverv, og som kan omfatte ændringer i forhold til betingelserne for de i § 10, stk. 1, nr. 2, anførte tilsagn, herunder betingelser om etablering af grøblerender.</p>\r\n      <p class=\"Paragraf\"><span class=\"ParagrafNr\">§ 13.</span> Tilsagnsarealerne skal være udlagt som græs- eller naturarealer i hele tilsagnsperioden.</p>\r\n      <p class=\"Stk2\"><span class=\"StkNr\">Stk. 2.</span> Plantedækket på arealerne ved udløbet af den i § 10, stk. 1, nr. 2, anførte tilsagnsperiode skal være opretholdt ved tilsagnsperiodens begyndelse.</p>\r\n      <p class=\"Stk2\"><span class=\"StkNr\">Stk. 3.</span> Det i stk. 2 anførte plantedække skal fastholdes i hele tilsagnsperioden.</p>\r\n      <p class=\"Stk2\"><span class=\"StkNr\">Stk. 4.</span> Uanset stk. 3 gælder følgende:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> I det i stk. 2 anførte plantedække kan indgå andre plantearter end de, som indgik ved tilsagnsperiodens begyndelse, når der er tale om plantearter, der naturligt har indfundet sig på tilsagnsarealerne.</p>\r\n          <p class=\"Liste1\"><span class=\"Liste1Nr\">2)</span> Direktoratet for FødevareErhverv kan dispensere således, at plantedækket kan ændres, når ændringen efter direktoratets vurdering er en fordel for naturen, miljøet og landskabet.</p>\r\n          <p class=\"Liste1\"><span class=\"Liste1Nr\">3)</span> Områder uden tilstrækkeligt plantedække, der er opstået som følge af trampestier med lovlig adgang for offentligheden, eller som udgøres af dyreveksler, er tilladt.</p>\r\n          <p class=\"Liste1\"><span class=\"Liste1Nr\">4)</span> Direktoratet kan i særlige tilfælde tillade, at plantedækket midlertidig ikke opretholdes.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 14.</span> Tilsagnsarealerne må i hele tilsagnsperioden, dog regnet fra ansøgningstidspunktet for så vidt angår bestemmelsen i nr. 1 for arealer omfattet af en tilsagnsperiode med start den 1. september 2007,</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> ikke tilføres gødning, bortset fra den gødning, der efterlades af græssende husdyr, og</p>\r\n          <p class=\"Liste1\"><span class=\"Liste1Nr\">2)</span> ikke tilføres plantebeskyttelsesmidler.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Biodynamiske præparater, der skal anvendes på jordbrugsbedrifter, der er autoriseret af Demeterforbundet, betragtes i denne bekendtgørelse ikke som gødning eller plantebeskyttelsesmidler.</p>\r\n      <p class=\"Stk2\"><span class=\"StkNr\">Stk. 3.</span> Direktoratet for FødevareErhverv kan i særlige tilfælde dispensere fra stk. 1, nr. 2.</p>\r\n      <p class=\"ParagrafGruppeOverskrift\">Opbevaring af regnskaber</p>\r\n      <p class=\"Paragraf\"><span class=\"ParagrafNr\">§ 15.</span> Skatte-, moms- og driftsregnskaber, der vedrører det tilsagnsår, som udbetaling af tilskud sker for, skal opbevares af tilsagnshaver i mindst 5 år fra udbetalingstidspunktet.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Ændring af tilsagn og indtræden i tilsagn</p>\r\n      <p class=\"Paragraf\"><span class=\"ParagrafNr\">§ 16.</span> Direktoratet for FødevareErhverv kan efter ansøgning tillade, at et tilsagn om tilskud omdannes til en anden type tilsagn under landdistriktsprogrammet, hvis</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> omdannelsen indebærer betydelige fordele for miljøet, og</p>\r\n          <p class=\"Liste1\"><span class=\"Liste1Nr\">2)</span> den eksisterende forpligtelse skærpes væsentligt.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Ansøgning efter stk. 1 kan indgives fra den 1. februar i det år, hvor ændringen ønskes påbegyndt, og skal være Direktoratet for FødevareErhverv i hænde samme år senest den dag, hvor fristen for ansøgning om enkeltbetaling udløber.</p>\r\n      <p class=\"Stk2\"><span class=\"StkNr\">Stk. 3.</span> Ansøgning efter stk. 1 kan ikke omfatte omdannelse til tilsagn om tilskud til skovrejsning.</p>\r\n      <p class=\"Stk2\"><span class=\"StkNr\">Stk. 4.</span> Direktoratet kan i særlige tilfælde dispensere fra den i stk. 2 anførte ansøgningsperiode.</p>\r\n      <p class=\"Paragraf\"><span class=\"ParagrafNr\">§ 17.</span> Direktoratet for FødevareErhverv kan efter ansøgning tillade, at et areal udgår af tilsagnet, hvis det dokumenteres, at arealet er genstand for jordfordeling eller offentlige eller af myndighederne godkendte indgreb som led i fysisk planlægning.</p>\r\n      <p class=\"Stk2\"><span class=\"StkNr\">Stk. 2.</span> Arealet udgår af tilsagnet med virkning fra begyndelsen af det tilsagnsår, hvor betingelserne for tilsagnet ikke opfyldes for hele tilsagnsåret.</p>\r\n      <p class=\"Paragraf\"><span class=\"ParagrafNr\">§ 18.</span> Hvis tilsagnshaver overdrager et tilsagnsareal til en ny ejer eller forpagter med virkning inden tilsagnsperiodens udløb, er det en betingelse for, at tilsagnet kan opretholdes, at den nye ejer eller forpagter indtræder i tilsagnet med virkning fra tidspunktet for overdragelsen af det økonomiske ansvar for driften af arealet, og at der rettidigt indgives producentskifteerklæring herom til Direktoratet for FødevareErhverv. Den, der indtræder i tilsagnet, indtræder i rettigheder og forpligtelser efter tilsagnet.</p>\r\n      <p class=\"Stk2\"><span class=\"StkNr\">Stk. 2.</span> Producentskifteerklæringen skal indgives på et særligt skema, der fås ved henvendelse til direktoratet eller via direktoratets hjemmeside. Producentskifteerklæringen skal være modtaget i direktoratet senest den dag, hvor den førstkommende frist for ansøgning om enkeltbetaling udløber efter tidspunktet for overdragelsen af det økonomiske ansvar for driften af arealet. Hvis den nævnte overdragelse finder sted mindre end 8 uger før den førstkommende frist for ansøgning om enkeltbetaling, skal producentskifteerklæringen dog være modtaget i direktoratet senest 8 uger efter den nævnte overdragelse. Hvis den anførte frist for direktoratets modtagelse af producentskifteerklæringen er en lørdag, søndag, mandag eller en helligdag, udløber fristen den anden hverdag (lørdag ikke medregnet), der følger herefter.</p>\r\n      <p class=\"Stk2\"><span class=\"StkNr\">Stk. 3.</span> Den nye ejer eller forpagter bliver ved rettidig modtagelse af producentskifteerklæringen i direktoratet registreret som ny tilsagnshaver.</p>\r\n      <p class=\"Stk2\"><span class=\"StkNr\">Stk. 4.</span> Direktoratet kan i særlige tilfælde dispensere fra den i stk. 2 anførte frist.</p>\r\n      <p class=\"Paragraf\"><span class=\"ParagrafNr\">§ 19.</span> Hvis der sker ændringer af de krav, der fremgår af Direktoratet for FødevareErhvervs bekendtgørelse om krydsoverensstemmelse, kan direktoratet bestemme, at tilsagnet kun kan opretholdes, hvis tilsagnet tilpasses. Hvis en sådan tilpasning ikke accepteres af tilsagnshaver, bortfalder tilsagnet uden at der kræves tilbagebetaling af tidligere udbetalte tilskud.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Beregning af tilskud</p>\r\n      <p class=\"Paragraf\"><span class=\"ParagrafNr\">§ 20.</span> Det årlige tilskud udgør 850 kr. pr. ha.</p>\r\n      <p class=\"Paragraf\"><span class=\"ParagrafNr\">§ 21.</span> Hvis det samlede tilskud til miljøvenligt landbrug for et areal overstiger det beløb, der kan medfinansieres af EU, kan tilskud til opretholdelse af ændret afvanding for arealet nedsættes således, at det samlede tilskud til miljøvenligt landbrug for arealet ikke overstiger det beløb, som kan medfinansieres af EU. Ved det samlede tilskud til miljøvenligt landbrug forstås alle tilskud til miljøvenligt landbrug i medfør af artikel 39 i Rådets forordning (EF) nr. 1698/2005 om støtte til udvikling af landdistrikterne fra Den Europæiske Landbrugsfond for Udvikling af Landdistrikterne, alle tilskud til miljøvenligt landbrug i medfør af kapitel VI (miljøvenligt landbrug og dyrevelfærd) i Rådets forordning (EF) nr. 1257/1999 om støtte til udvikling af landdistrikterne fra Den Europæiske Udviklings- og Garantifond for Landbruget samt alle tilskud til miljøvenligt landbrug i medfør af Rådets forordning (EØF) nr. 2078/92 om miljøvenlige produktionsmetoder i landbruget, samt om naturpleje.</p>\r\n      <p class=\"Stk2\"><span class=\"StkNr\">Stk. 2.</span> I opgørelsen af nedsættelse af tilskud efter stk. 1 vil de tilskud, der indgår i beregningen, være tilskud før fradrag som følge af eventuelle sanktioner efter de pågældende bestemmelser.</p>\r\n      <p class=\"Stk2\"><span class=\"StkNr\">Stk. 3.</span> Manglende overholdelse af betingelserne for tilsagn om tilskud kan medføre nedsættelse af tilskuddet. Direktoratet for FødevareErhverv træffer i overensstemmelse med fællesskabets bestemmelser herom afgørelse om størrelsen på nedsættelsen.</p>\r\n      <p class=\"Stk2\"><span class=\"StkNr\">Stk. 4.</span> Indtræder en ny ejer eller forpagter i et tilsagn om tilskud, jf. § 18, på grundlag af en producentskifteerklæring, der er modtaget i Direktoratet for FødevareErhverv senere end 8 uger efter datoen for overdragelsen af det økonomiske ansvar for driften af arealet, bortfalder tilskuddet for arealet for det tilsagnsår inden for hvilket, producentskifteerklæringen er modtaget. Hvis fristen på 8 uger udløber en lørdag, søndag, mandag eller en helligdag, udløber fristen den anden hverdag (lørdag ikke medregnet), der følger herefter.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Udbetaling af tilskud</p>\r\n      <p class=\"Paragraf\"><span class=\"ParagrafNr\">§ 22.</span> Direktoratet for FødevareErhverv udbetaler tilskuddet én gang årligt. Tilskuddet udbetales normalt i perioden fra den 1. september til den 31. januar for det foregående tilsagnsår.</p>\r\n      <p class=\"Stk2\"><span class=\"StkNr\">Stk. 2.</span> Tilskuddet overføres til tilsagnshavers NemKonto.</p>\r\n      <p class=\"Paragraf\"><span class=\"ParagrafNr\">§ 23.</span> Det er en betingelse for udbetaling af tilskud for et tilsagnsår, at der for det pågældende tilsagnsår er indsendt ansøgning om tilskudsudbetaling, hvor tilsagnshaver</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> har erklæret, at alle betingelser for tilsagnet opfyldes, og</p>\r\n          <p class=\"Liste1\"><span class=\"Liste1Nr\">2)</span> har indberettet de oplysninger, der forlanges til brug for beregning og udbetaling af tilskuddet.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Ansøgning om tilskudsudbetaling skal indgives på et særligt skema, der fås ved henvendelse til Direktoratet for FødevareErhverv eller via direktoratets hjemmeside. Ansøgningen skal være modtaget i direktoratet i tilsagnsåret senest den dag, hvor fristen for ansøgning om enkeltbetaling udløber. For tilsagn om tilskud for en tilsagnsperiode, der begynder den 1. september 2007, skal ansøgning om tilskudsudbetaling for 1. tilsagnsår dog først være modtaget i direktoratet senest 4 uger efter ansøgers modtagelse af tilsagnet.</p>\r\n      <p class=\"Paragraf\"><span class=\"ParagrafNr\">§ 24.</span> Reglerne i Direktoratet for FødevareErhvervs bekendtgørelse om krydsoverensstemmelse finder anvendelse på ansøgninger om tilskudsudbetaling.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">Underretningspligt</p>\r\n      <p class=\"Paragraf\"><span class=\"ParagrafNr\">§ 25.</span> Tilsagnshaver skal i hele tilsagnsperioden på forlangende afgive erklæring til Direktoratet for FødevareErhverv om, hvorvidt betingelserne for tilsagn om tilskud fortsat opfyldes.</p>\r\n      <p class=\"Stk2\"><span class=\"StkNr\">Stk. 2.</span> Tilsagnshaver er i hele tilsagnsperioden forpligtet til uden ugrundet ophold, jf. dog § 18, stk. 2, skriftligt at give direktoratet meddelelse om forhold, der kan medføre bortfald af tilsagn om tilskud eller tilbagebetaling af tilskud.</p>\r\n      <p class=\"Kapitel\"><a name=\"Kap8\">Kapitel 8</a></p>\r\n      <p class=\"KapitelOverskrift2\">Bortfald og tilbagebetaling af tilskud</p>\r\n      <p class=\"Paragraf\"><span class=\"ParagrafNr\">§ 26.</span> Tilsagn om tilskud for et areal bortfalder,</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> hvis tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse,</p>\r\n          <p class=\"Liste1\"><span class=\"Liste1Nr\">2)</span> hvis tilsagnshaver tilsidesætter sine pligter efter landdistriktslovens § 11, stk. 2,</p>\r\n          <p class=\"Liste1\"><span class=\"Liste1Nr\">3)</span> hvis tilsagnshaver ikke opfylder sin underretningspligt efter § 25, eller</p>\r\n          <p class=\"Liste1\"><span class=\"Liste1Nr\">4)</span> hvis de i § 10, § 11, § 12 og § 14 anførte betingelser for tilsagn om tilskud ikke er opfyldt, herunder at et tilsagnsareal overdrages til en anden, uden at den pågældende indtræder i tilsagnet.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Direktoratet for FødevareErhverv kan bestemme, at tilsagn om tilskud for et areal bortfalder, hvis de i § 13 og § 15 anførte betingelser for tilsagn om tilskud ikke er opfyldt.</p>\r\n      <p class=\"Stk2\"><span class=\"StkNr\">Stk. 3.</span> I de i stk. 1 og 2 nævnte tilfælde træffer direktoratet afgørelse om tilbagebetaling af tilskud.</p>\r\n      <p class=\"Paragraf\"><span class=\"ParagrafNr\">§ 27.</span> Direktoratet for FødevareErhverv kan efter ansøgning tillade, at et tilsagn om tilskud bortfalder uden krav om tilbagebetaling af tidligere udbetalte tilskud, hvis</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> tilsagnshaver ophører endeligt med jordbrugsvirksomhed, og der er afviklet mindst 3 år af tilsagnsperioden for det pågældende areal,</p>\r\n          <p class=\"Liste1\"><span class=\"Liste1Nr\">2)</span> jordbrugsbedriften ved salg eller bortforpagtning overdrages til en ny ejer eller forpagter eller alle jordbrugsbedriftens tilsagnsarealer overdrages til en ny ejer eller forpagter, og jordbrugsbedriften i øvrigt nedbringes til 2 ha eller derunder, og</p>\r\n          <p class=\"Liste1\"><span class=\"Liste1Nr\">3)</span> det sandsynliggøres, at indtræden i tilsagnet af den nye ejer eller forpagter ikke er muligt.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Hvis der gives tilladelse efter stk. 1, og tilsagnshaver senere igen personligt eller vía et selskab eller en anden juridisk enhed påbegynder jordbrugsvirksomhed, kan direktoratet kræve tilbagebetaling af et beløb svarende til det tilbagebetalingskrav, der skulle være rejst, hvis der ikke var opnået tilladelse efter stk. 1. Kravet tillægges renter, jf. § 30.</p>\r\n      <p class=\"Stk2\"><span class=\"StkNr\">Stk. 3.</span> Selskaber og andre juridiske enheder, der har tilsagn om tilskud, kan ikke få tilladelse efter stk. 1.</p>\r\n      <p class=\"Stk2\"><span class=\"StkNr\">Stk. 4.</span> Direktoratet kan i særlige tilfælde dispensere fra bestemmelserne i stk. 1, nr. 2, og stk. 3. Direktoratet kan betinge en dispensation fra bestemmelsen i stk. 3 af, at samtlige deltagere i den juridiske enhed forpligter sig til at ophøre endeligt med jordbrugsvirksomhed.</p>\r\n      <p class=\"Paragraf\"><span class=\"ParagrafNr\">§ 28.</span> Indtræder en ny ejer eller forpagter i et tilsagn om tilskud, jf. § 18, og træffer Direktoratet for FødevareErhverv herefter afgørelse om bortfald af tilsagn om tilskud som følge af den nye tilsagnshavers forhold, kan direktoratet bestemme, at tilskud, der er udbetalt for tilsagnsarealerne til tidligere tilsagnshavere, skal tilbagebetales af den nye tilsagnshaver.</p>\r\n      <p class=\"Paragraf\"><span class=\"ParagrafNr\">§ 29.</span> Hvis der i henhold til § 16 er givet tilladelse til, at et tilsagn omdannes til et andet tilsagn under landdistriktsprogrammet, og det nye tilsagn herefter bortfalder, kan Direktoratet for FødevareErhverv bestemme, at udbetalte tilskud i henhold til det tidligere meddelte tilsagn om tilskud til opretholdelse af ændret afvanding skal tilbagebetales, herunder tilskud, der er udbetalt til tidligere tilsagnshavere. Tilskud kan dog ikke kræves tilbagebetalt, hvis de forhold, der har medført bortfald af det nye tilsagn, konstateres efter, at der er forløbet 5 år regnet fra begyndelsen af tilsagnsperioden for det tilsagn, der blev omdannet.</p>\r\n      <p class=\"Paragraf\"><span class=\"ParagrafNr\">§ 30.</span> Ved opgørelse af tilbagebetalingskrav tillægges der renter. Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (Renteloven) fastsatte referencesats med tillæg. Rentetillægget udgør dog mindst 50 kr.</p>\r\n      <p class=\"Kapitel\"><a name=\"Kap9\">Kapitel 9</a></p>\r\n      <p class=\"KapitelOverskrift2\">Force majeure</p>\r\n      <p class=\"Paragraf\"><span class=\"ParagrafNr\">§ 31.</span> Direktoratet for FødevareErhverv anerkender følgende begivenheder som force majeure:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Tilsagnshavers død.</p>\r\n          <p class=\"Liste1\"><span class=\"Liste1Nr\">2)</span> Bortforpagters død.</p>\r\n          <p class=\"Liste1\"><span class=\"Liste1Nr\">3)</span> Tilsagnshavers uarbejdsdygtighed i længere tid.</p>\r\n          <p class=\"Liste1\"><span class=\"Liste1Nr\">4)</span> Ekspropriation, hvis en sådan ekspropriation ikke kunne forudses ved tilsagnsperiodens begyndelse.</p>\r\n          <p class=\"Liste1\"><span class=\"Liste1Nr\">5)</span> En alvorlig naturkatastrofe, der i væsentlig grad berører arealer på bedriften.</p>\r\n          <p class=\"Liste1\"><span class=\"Liste1Nr\">6)</span> Ødelæggelse af stalde på bedriften ved ulykke.</p>\r\n          <p class=\"Liste1\"><span class=\"Liste1Nr\">7)</span> Tilsagnshavers besætning bliver ramt af en epizooti eller af en smitsom husdyrsygdom, der medfører offentlige indgreb, og som er omfattet af den i medfør af lov om hold af dyr udstedte liste over sygdomme, der bekæmpes, fordi de er af væsentlig samfundsøkonomisk betydning.</p>\r\n          <p class=\"Liste1\"><span class=\"Liste1Nr\">8)</span> Ændring af forholdene på tilsagnsarealer, hvor ændringen efter direktoratets vurdering er forårsaget af naturen og kan blive længerevarende.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Det er en betingelse for anerkendelse af force majeure i konkrete tilfælde, at de indtrufne begivenheder forhindrer opfyldelse af de forpligtelser, i forhold til hvilke der påberåbes force majeure, og at den forpligtede ikke uden uforholdsmæssige opofrelser kunne have sikret sig herimod.</p>\r\n      <p class=\"Stk2\"><span class=\"StkNr\">Stk. 3.</span> Direktoratet kan i ganske særlige tilfælde anerkende andre begivenheder som force majeure end de, der er nævnt i stk. 1.</p>\r\n      <p class=\"Paragraf\"><span class=\"ParagrafNr\">§ 32.</span> Hvis tilsagnshaver eller dennes dødsbo ønsker at påberåbe sig force majeure, skal dette meddeles Direktoratet for FødevareErhverv skriftligt senest 10 arbejdsdage efter det tidspunkt, hvor tilsagnshaver eller dennes dødsbo er i stand til at gøre det. Meddelelsen skal være vedlagt fyldestgørende dokumentationsmateriale.</p>\r\n      <p class=\"Kapitel\"><a name=\"Kap10\">Kapitel 10</a></p>\r\n      <p class=\"KapitelOverskrift2\">Klageadgang</p>\r\n      <p class=\"Paragraf\"><span class=\"ParagrafNr\">§ 33.</span> Afgørelser truffet af Direktoratet for FødevareErhverv i medfør af denne bekendtgørelse kan påklages til ministeren for fødevarer, landbrug og fiskeri.</p>\r\n      <p class=\"Stk2\"><span class=\"StkNr\">Stk. 2.</span> Klagen skal indgives gennem Direktoratet for FødevareErhverv. Klagen skal være direktoratet i hænde senest 4 uger efter modtagelsen af den afgørelse, klagen vedrører.</p>\r\n      <p class=\"Stk2\"><span class=\"StkNr\">Stk. 3.</span> Direktoratet for FødevareErhverv kan genoptage en sag, efter at der er indgivet klage.</p>\r\n      <p class=\"Kapitel\"><a name=\"Kap11\">Kapitel 11</a></p>\r\n      <p class=\"KapitelOverskrift2\">Straffebestemmelser</p>\r\n      <p class=\"Paragraf\"><span class=\"ParagrafNr\">§ 34.</span> Efter landdistriktslovens § 14 straffes med bøde den, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> afgiver urigtige eller vildledende oplysninger eller fortier oplysninger af betydning for afgørelser, der træffes i henhold til loven eller de i medfør af loven fastsatte regler,</p>\r\n          <p class=\"Liste1\"><span class=\"Liste1Nr\">2)</span> handler i strid med vilkår, der er fastsat i en afgørelse, der træffes i henhold til loven eller de i medfør af loven fastsatte regler,</p>\r\n          <p class=\"Liste1\"><span class=\"Liste1Nr\">3)</span> undlader at afgive den dokumentation og de oplysninger, som den pågældende har pligt til at afgive i henhold til loven eller regler fastsat i medfør af loven,</p>\r\n          <p class=\"Liste1\"><span class=\"Liste1Nr\">4)</span> afgiver urigtige eller vildledende oplysninger eller fortier oplysninger, som den pågældende har pligt til at afgive i henhold til loven eller regler fastsat i medfør af loven,</p>\r\n          <p class=\"Liste1\"><span class=\"Liste1Nr\">5)</span> undlader at give kontrolmyndigheden adgang til virksomheden m.v. efter lovens § 11, stk. 1, eller</p>\r\n          <p class=\"Liste1\"><span class=\"Liste1Nr\">6)</span> undlader at udlevere eller indsende materiale eller at yde kontrolmyndigheden bistand efter lovens § 11, stk. 2.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Kapitel\"><a name=\"Kap12\">Kapitel 12</a></p>\r\n      <p class=\"KapitelOverskrift2\">Ikrafttrædelse</p>\r\n      <p class=\"Paragraf\"><span class=\"ParagrafNr\">§ 35.</span> Bekendtgørelsen træder i kraft den 20. februar 2008.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelsen finder ikke anvendelse for ansøgninger om dispensation m.m., der vedrører tilsagn givet i medfør af bekendtgørelser under landdistriktsprogrammerne fra før 2007.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Direktoratet for FødevareErhverv, den 14. februar 2008</I></P><P CLASS=SIGN1 ALIGN=\"CENTER\">Arent B. Josefsen</P><P CLASS=SIGN2 ALIGN=\"RIGHT\">/ Steen Bonde</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/02/2008"
        },
        {
            "displayName": "Accession",
            "displayValue": "B20080008005"
        },
        {
            "displayName": "Entydig dokumentidentifikation",
            "displayValue": "AH002785"
        },
        {
            "displayName": "Dato for førstegangsindlæggelse",
            "displayValue": "16/02/2008"
        },
        {
            "displayName": "Dato for indlæggelse",
            "displayValue": "16/02/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "80"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "14/02/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Direktoratet for FødevareErhverv"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Direktoratet for FødevareErhverv, j.nr. 3002-07-604"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}