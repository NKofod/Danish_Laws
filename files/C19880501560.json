{
    "id": 49512,
    "title": "Vejledning til kommunerne i anledning af energiministerens skrivelse af 30. november 1988 om elopvarmningsforbud ",
    "documentTypeId": "180",
    "isSagsforlobPeriodValid": false,
    "shortName": "VEJ nr 5015 af 30/11/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til kommunerne i anledning af  \r\n\r\n energiministerens skrivelse af 30. november 1988 om elopvarmningsforbud </H1>  \r\n\r\n<P></P>  \r\n\r\n<BR>  \r\n\r\n<P>Vejledning til kommunerne i anledning af energiministerens skrivelse af  \r\n\r\n 30. november 1988 om elopvarmningsforbud </P>  \r\n\r\n<P>I. Indledning </P>  \r\n\r\n<P>Energiministeren har i skrivelse af 30. november 1988 til samtlige  \r\n\r\n kommunalbestyrelser pålagt kommunalbestyrelserne at nedlægge forbud mod  \r\n\r\n etablering af elopvarmning i ny bebyggelse i områder, der er eller bliver  \r\n\r\n udlagt til kollektiv varmeforsyning. </P>  \r\n\r\n<P>Energistyrelsen har, efter høring af Kommunernes Landsforening, udarbejdet  \r\n\r\n følgende vejledning til kommunerne om, hvorledes dette forbud administrativt  \r\n\r\n kan gennemføres med praktiske anvisninger på eksempelvis kommunalbestyrelsens  \r\n\r\n beslutninger, meddelelser, information m.v. </P>  \r\n\r\n<P>Over halvdelen af landets kommuner har allerede nedlagt  \r\n\r\n elopvarmningsforbud efter varmeforsyningslovens § 21, stk. 1. Denne  \r\n\r\n vejledning retter sig navnligt til de kommuner, som ikke tidligere har  \r\n\r\n nedlagt forbud i områder, der er udlagt til kollektiv forsyning, eller  \r\n\r\n kommuner, som har nedlagt forbud i disse områder, men ikke med det indhold,  \r\n\r\n som Energiministeriets skrivelse af 30. november 1988 foreskriver. </P>  \r\n\r\n<P>Til sidst i vejledningen beskrives, hvordan elopvarmningsforbudet  \r\n\r\n behandles i forbindelse med den videre varmeplanlægning, herunder revision af  \r\n\r\n gældende varmeplaner m.v. </P>  \r\n\r\n<P>II. Retlig afgrænsning af forbudsområder </P>  \r\n\r\n<P>Elopvarmningsforbudet skal nedlægges i alle områder, der er udlagt til  \r\n\r\n kollektiv forsyning. </P>  \r\n\r\n<P>Udlægningen kan være foretaget i vedtagne forslag eller endeligt vedtagne  \r\n\r\n kommunale varmeplaner, kommunale delplaner eller tillæg hertil eller i  \r\n\r\n godkendte/anmeldte varmeforsyningsprojekter. </P>  \r\n\r\n<P>Såfremt kommunalbestyrelsen allerede delvist har nedlagt forbud i medfør  \r\n\r\n af varmeforsyningslovens § 21, stk. 1, skal kommunalbestyrelsen udvide  \r\n\r\n forbudsområdet, således at dette geografisk og indholdsmæssigt svarer til  \r\n\r\n pålægget i Energiministeriets skrivelse. Dette vil være tilfældet, såfremt  \r\n\r\n kommunalbestyrelsen alene har nedlagt forbud i visse områder, der er udlagt  \r\n\r\n til kollektiv forsyning. Tilsvarende gælder, hvis forbudet indholdsmæssigt er  \r\n\r\n begrænset til bestemte bygningstyper, eksempelvis tæt/lav bebyggelse. </P>  \r\n\r\n<P>III. Kommunens identifikation af forbudsområder </P>  \r\n\r\n<P>Kommunens varmeplaner, projekter m.v., jfr. ovenfor, fastlægger de  \r\n\r\n områder, der er udlagt til kollektiv forsyning. I forbindelse med kommunens  \r\n\r\n udarbejdelse af varmeplaner m.v. er der foretaget en kortlægning af  \r\n\r\n energiforsyningsforhold. Som led heri er kommunen inddelt i et antal  \r\n\r\n energidistrikter, og de vedtagne planer relaterer sig til disse geografiske  \r\n\r\n enheder. </P>  \r\n\r\n<P>Kommunen kan derfor med udgangspunkt i den allerede foretagne  \r\n\r\n energidistriktsinddeling fastlægge, i hvilke distrikter forbudet skal gælde.  \r\n\r\n</P>  \r\n\r\n<P>Langt de fleste kommuner har en energidistriktsinddeling, der bl.a.  \r\n\r\n afgrænser områder, som er udlagt til kollektiv forsyning. Dette gælder bl.a.  \r\n\r\n de ca. 100 kommuner der for nylig har ajourført kortlægningen ved brug af  \r\n\r\n Energistyrelsens informationssystem &#187;Energidata&#171;. </P>  \r\n\r\n<P>Disse kommuner skal alene angive hvilke energidistrikter, der er omfattet  \r\n\r\n af elopvarmningsforbudet. </P>  \r\n\r\n<P>Såfremt energidistriktsinddelingen omfatter flere områder end dem, der er  \r\n\r\n udlagt til kollektiv forsyning, skal energidistrikternes grænser korrigeres.  \r\n\r\n</P>  \r\n\r\n<P>Fastlæggelse af energidistrikterne dokumenteres på kort og suppleres  \r\n\r\n eventuelt med en ajourføringsliste fra CPR-vejregistret. </P>  \r\n\r\n<P>IV. Kommunalbestyrelsens vedtagelse af elopvarmningsforbudet </P>  \r\n\r\n<P>For allerede vedtagne varmeplaner m.v. skal kommunalbestyrelsen, som det  \r\n\r\n fremgår af energiministerens skrivelse af 30. november 1988 inden den 16.  \r\n\r\n januar 1989 træffe beslutning om nedlæggelse af forbudet mod elopvarmning i  \r\n\r\n ny bebyggelse i de under afsnit II angivne områder. </P>  \r\n\r\n<P>Såfremt kommunalbestyrelsen ikke tidligere har nedlagt  \r\n\r\n elopvarmningsforbud, kan kommunalbestyrelsens beslutning i protokollen  \r\n\r\n udformes således: </P>  \r\n\r\n<P>&#187;Energiministeren har ved skrivelse af 30. november 1988 pålagt alle  \r\n\r\n kommunalbestyrelser at nedlægge forbud mod etablering af elopvarmning i ny  \r\n\r\n bebyggelse i områder, der er udlagt til kollektiv forsyning. </P>  \r\n\r\n<P>Kommunalbestyrelsen har på mødet d.d. besluttet, at der i  \r\n\r\n energidistrikterne 1, 2, 3 ...... ikke må etableres elopvarmning i ny  \r\n\r\n bebyggelse.&#171; </P>  \r\n\r\n<P>Såfremt kommunalbestyrelsen tidligere delvist (geografisk eller  \r\n\r\n indholdsmæssigt) har nedlagt elopvarmningsforbud videreføres og suppleres  \r\n\r\n forbudet, således at det indholdsmæssigt svarer til Energiministeriets pålæg,  \r\n\r\n jfr. afsnit II. </P>  \r\n\r\n<P>V. Annoncering og ikrafttræden af forbudet </P>  \r\n\r\n<P>Kommunalbestyrelsens beslutning om forbud mod etablering af elopvarmning  \r\n\r\n skal bekendtgøres ved annoncering i dagspressen. </P>  \r\n\r\n<P>Forbudet træder i kraft ved offentliggørelsen, som skal finde sted snarest  \r\n\r\n muligt efter vedtagelsen i kommunalbestyrelsen. Afgørende for spørgsmålet, om  \r\n\r\n en ejendom er omfattet af forbudet er tidspunktet for indgivelse af ansøgning  \r\n\r\n om byggetilladelse. Er ansøgning herom indgivet efter offentliggørelse af  \r\n\r\n kommunalbestyrelsens beslutning om nedlæggelse af forbud, gælder forbudet.  \r\n\r\n</P>  \r\n\r\n<P>Eksempelvis kan en annonce vedrørende allerede vedtagne varmeplaner m.v.  \r\n\r\n formuleres således: </P>  \r\n\r\n<P>X-Kommune Byvåben </P>  \r\n\r\n<P>Forbud mod elopvarmning </P>  \r\n\r\n<P>Kort over kommunen med de indtegnede områder, der omfattes af  \r\n\r\n elopvarmningsforbudet. </P>  \r\n\r\n<P>Energiministeren har i skrivelse af 30. november 1988 pålagt alle  \r\n\r\n kommunalbestyrelser at nedlægge forbud mod etablering af elopvarmning i de  \r\n\r\n områder, der af kommunen er udlagt til kollektiv varmeforsyning. </P>  \r\n\r\n<P>Forbudet gælder fra d.d. for de på kortet afgrænsede områder af:  \r\n\r\n 81X-købing ...... Y-by .... </P>  \r\n\r\n<P>Forbudet gælder i disse områder for al ny bebyggelse samt ved væsentlige  \r\n\r\n til- og ombygninger, der kan sidestilles hermed. Fra forbudet gælder dog  \r\n\r\n visse undtagelser, eksempelvis sommerhuse, fritidshuse, ligesom der er  \r\n\r\n mulighed for at få dispensation i særlige tilfælde. </P>  \r\n\r\n<P>Yderligere oplysninger kan fås ved henvendelse til teknisk forvaltning,  \r\n\r\n tlf. .........., lokal .......... </P>  \r\n\r\n<P>Åben mandag - onsdag fra:....til:....torsdag fra:....til:....og </P>  \r\n\r\n<P>fredag </P>  \r\n\r\n<P>fra:....til:.... </P>  \r\n\r\n<P>KOMMUNALBESTYRELSEN </P>  \r\n\r\n<P>Elopvarmningsforbudet skal ikke tinglyses på de berørte grundarealer. </P>  \r\n\r\n<P>Energiministeriet har orienteret forsyningsselskaber o.a. om pålægget til  \r\n\r\n kommunalbestyrelserne. </P>  \r\n\r\n<P>VI. Forbudets indhold og omfang </P>  \r\n\r\n<P>Forbudet angår alene ny bebyggelse i varmeforsyningslovens forstand. </P>  \r\n\r\n<P>Herved forstås bebyggelse, hvor der i forbindelse med øvrige byggearbejder  \r\n\r\n skal installeres et helt nyt selvstændigt opvarmningsanlæg. Udover opførelse  \r\n\r\n af nye bygninger vil udtrykket &#187;ny bebyggelse&#171; således kunne  \r\n\r\n omfatte modernisering af særlig omfattende karakter eller ombygning, hvis der  \r\n\r\n i forbindelse hermed etableres et helt nyt opvarmningssystem. Hvis man i  \r\n\r\n forbindelse med ombygning, modernisering eller tilbygning baserer sig på et  \r\n\r\n eksisterende opvarmmingssystem, eller væsentlige dele heraf, vil der i  \r\n\r\n varmeforsyningslovens forstand ikke være tale om ny bebyggelse. </P>  \r\n\r\n<P>Forbudet retter sig ligesom den gældende bestemmelse i  \r\n\r\n varmeforsyningslovens § 21, stk. 1, jfr. tilslutningsbekendtgørelsens § 15,  \r\n\r\n mod elopvarmningssystemer, der ikke eller kun vanskeligt vil kunne tilsluttes  \r\n\r\n et kollektivt forsyningssystem. Forbudet omfatter således alene installation  \r\n\r\n af direkte elopvarmning og f.eks. ikke elpatroner i et vandbåret  \r\n\r\n centralvarmesystem eller eldrevne varmepumper. På samme måde er forbudet  \r\n\r\n alene rettet mod installation af elopvarmning som bebyggelsens primære  \r\n\r\n varmekilde. Forbudet hindrer således ikke opsætning af elradiatorer som  \r\n\r\n supplerende varmekilde. </P>  \r\n\r\n<P>For forbudet gælder de samme undtagelser og dispensationsbeføjelser som  \r\n\r\n efter de hidtil gældende regler. </P>  \r\n\r\n<P>Bygninger, der ikke er beregnet til at være jævnligt, konstant opvarmet i  \r\n\r\n fyringssæsonen, omfattes ikke af forbudet. Som eksempel kan nævnes sommerhuse  \r\n\r\n og fritidshuse. Visse bygningskategorier med begrænset energiforbrug, som  \r\n\r\n kirker og forsamlingshuse, er ligeledes undtaget fra forbudet, jfr.  \r\n\r\n tilslutningsbekendtgørelsens § 15, stk. 2. </P>  \r\n\r\n<P>Kommunalbestyrelsen kan efter ansøgning meddele dispensation fra et  \r\n\r\n nedlagt forbud, jfr. tilslutningsbekendtgørelsens § 15, stk. 3. </P>  \r\n\r\n<P>Såfremt det f.eks. vil være uforholdsmæssigt bekosteligt at installere et  \r\n\r\n centralvarmesystem - eksempelvis ved byfornyelsesprojekter eller i fredede  \r\n\r\n ejendomme - kan kommunen således dispensere. Tilsvarende gælder ved forsøgs -  \r\n\r\n og demonstrationsbyggeri. </P>  \r\n\r\n<P>For lavenergihuse, beliggende i områder udlagt til kollektiv forsyning vil  \r\n\r\n den hidtidige dispensationspraksis blive opretholdt. I bedømmelsen må der  \r\n\r\n tages hensyn til såvel den energibesparelse, disse hustyper er udtryk for som  \r\n\r\n til de bestræbelser, der er for at fremme og øge tilslutningen til de  \r\n\r\n kollektive varmeforsyningssystemer. I den forbindelse må der foretages en vis  \r\n\r\n overordnet vurdering af muligheden for, at en dispensation for en enkelt  \r\n\r\n eller nogle få bebyggelser kan skabe præcedens for en fremtidig udvikling i  \r\n\r\n det pågældende område til betydelig skade for det kollektive  \r\n\r\n varmeforsyningssystems økonomiske grundlag i området. </P>  \r\n\r\n<P>VII. Forbudets behandling i den videre varmeplanlægning. </P>  \r\n\r\n<P>For så vidt angår områder, som i den videre varmeplanlægning udlægges til  \r\n\r\n kollektiv varmeforsyning, skal kommunalbestyrelsen, samtidig med vedtagelse  \r\n\r\n af forslag til varmeplan eller tillæg hertil eller samtidig med godkendelse  \r\n\r\n eller anmeldelse af varmeforsyningsprojekter, træffe beslutning om forbud mod  \r\n\r\n elopvarmning i ny bebyggelse i de pågældende områder. </P>  \r\n\r\n<P>Ved senere revisioner af varmeplaner m.v., hvor der sker ændringer  \r\n\r\n (udvidelser eller indskrænkninger) i områdeafgrænsningen for den kollektive  \r\n\r\n varmeforsyning, skal der foretages tilsvarende revision af forbudets omfang,  \r\n\r\n således at der er geografisk sammenfald. </P>  \r\n\r\n<P>Med hensyn til ikrafttræden og meddelelse af forbud, der først besluttes  \r\n\r\n senere i forbindelse med, at nye områder udlægges til kollektiv forsyning,  \r\n\r\n gælder de hidtil anvendte regler. </P>  \r\n\r\n<P>VIII. Byggeadministration og borgerhenvendelser </P>  \r\n\r\n<P>Kortmaterialet og CPR-vejregisterlisten udgør også grundlaget for  \r\n\r\n kommunens administration af elopvarmningsforbudet. Materialet skal tilgå  \r\n\r\n byggeadministrationen, således at behandling af byggesager kan ske i  \r\n\r\n overensstemmelse med det vedtagne forbud. </P>  \r\n\r\n<P>Det kan imidlertid for bygherrer o.a. være en fordel, hvis information om  \r\n\r\n gældende elopvarmningsforbud var tilgængelig på et tidligere tidspunkt end  \r\n\r\n ved ansøgningen om byggetilladelse, især hvis disse ikke gennem kommunens  \r\n\r\n annoncering eller på anden vis er bekendt med bestemmelserne om  \r\n\r\n elopvarmningsforbud. </P>  \r\n\r\n<P>Det eksisterende &#187;Planregister&#171; (register over offentlige  \r\n\r\n rådighedsindskrænkninger) vil blive udvidet, således at oplysninger om  \r\n\r\n elopvarmningsforbud, tilslutningspligt m.v. kan indlægges i registret og vil  \r\n\r\n være tilgængelige for såvel kommunen som den enkelte borger, bygherrer eller  \r\n\r\n ejendomsformidler. </P>  \r\n\r\n<P>Det er aftalt mellem Energistyrelsen og Boligministeriet, at kommuner, som  \r\n\r\n anvender &#187;Energidata&#171;, maskinelt skal kunne overføre oplysninger om  \r\n\r\n bl.a. elopvarmningsforbud og tilslutningspligt for eksisterende og ny  \r\n\r\n bebyggelse til Planregistret. </P>  \r\n\r\n<P>IX. Eksisterende forbud mod elopvarmning. </P>  \r\n\r\n<P>Såfremt kommunalbestyrelsen allerede har anvendt varmeforsyningslovens §  \r\n\r\n 21, stk. 1, med et indhold som angivet under afsnit II, er det unødvendigt at  \r\n\r\n træffe fornyet beslutning. Sådanne forbud anses for at opfylde  \r\n\r\n energiministerens pålæg og forbliver således blot i kraft. </P>  \r\n\r\n<P>Eksisterende forbud, der også gælder andre opvarmningsformer end  \r\n\r\n elopvarmning, eller som har en videre geografisk udstrækning end pålægget  \r\n\r\n foreskriver, forbliver ligeledes uændret i kraft. </P>  \r\n\r\n<P>X. Andre muligheder for nedlæggelse af forbud. </P>  \r\n\r\n<P>Kommunalbestyrelsen har fortsat mulighed for at anvende den gældende  \r\n\r\n bestemmelse i varmeforsyningslovens § 21, stk. 1, i videre omfang end  \r\n\r\n pålægget foreskriver. Eksempelvis kan kommunalbestyrelsen træffe beslutning  \r\n\r\n om nedlæggelse af forbud i områder, for hvilke der endnu ikke foreligger  \r\n\r\n vedtagne varmeplaner m.v., såfremt det hidtidige planlægningsarbejde er så  \r\n\r\n langt fremskredent, at det er afklaret, at det pågældende område skal have  \r\n\r\n kollektiv varmeforsyning. Endvidere kan kommunalbestyrelsen fortsat anvende §  \r\n\r\n 21, stk. 1, ved nedlæggelse af forbud mod andre opvarmningssystemer end  \r\n\r\n elopvarmning. </P>  \r\n\r\n<P>Herudover kan det, jfr. Kommuneplanlovens § 18 og § 36, bl.a. besluttes,  \r\n\r\n at der i lokalplan eller servitut optages bestemmelse om, at ny bebyggelse  \r\n\r\n ved ibrugtagningen skal tilsluttes et kollektivt varmeforsyningsanlæg. Disse  \r\n\r\n bestemmelser kan anvendes, selv om der endnu ikke eksisterer et kollektivt  \r\n\r\n varmeforsyningsanlæg eller konkrete planer om etableringen heraf. </P>  \r\n\r\n<P>XI. Klagevejledning </P>  \r\n\r\n<P>Kommunalbestyrelsens pålæg om elopvarmningsforbud kan ikke generelt  \r\n\r\n påklages til Energistyrelsen. Kun såfremt der er tale om, at kommunen afslår  \r\n\r\n en konkret ansøgning om installation af elopvarmning, kan bygherren påklage  \r\n\r\n afgørelsen til Energistyrelsen. </P>  \r\n\r\n<P>Der skal i forbindelse med afgørelsen gives oplysninger om klageadgang og  \r\n\r\n klagefrist, jfr. tilslutningsbekendtgørelsens § 18 og 20. </P>  \r\n\r\n<P>XII. Yderligere information </P>  \r\n\r\n<P>Spørgsmål om denne vejledning kan rettes til Energistyrelsen, Landemærket  \r\n\r\n 11, 1119 København K, tlf. 01 926700. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19880501560"
        },
        {
            "displayName": "Entydig dokumentidentifikation",
            "displayValue": "CM008323"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/07/2005"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "5015"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "30/11/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}