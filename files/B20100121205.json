{
    "id": 133283,
    "title": "Bekendtgørelse om kommuners indberetninger og erklæringer efter lov om kommuners afståelse af vandforsyninger eller spildevandsforsyninger",
    "documentTypeId": "60",
    "isSagsforlobPeriodValid": true,
    "shortName": "BEK nr 1212 af 14/10/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K0\">\r\n   </a>   </p><div class=\"bjelke\">Den fulde tekst</div><p class=\"Titel2\">Bekendtgørelse om kommuners indberetninger og erklæringer efter lov om kommuners afståelse af vandforsyninger eller spildevandsforsyninger</p>\r\n<p class=\"Indledning2\">I medfør af § 4, stk. 1, § 9 og § 10, stk. 2 og 3, i lov om kommuners afståelse af vandforsyninger og spildevandsforsyninger, jf. lovbekendtgørelse nr. 634 af 7. juni 2010, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Kommunens registrering og bogføring</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Kommunen skal tilrettelægge sit bogholderi således, at registreringen i medfør af lovens § 2 af modtagne uddelinger og vederlag ved afståelser opføres på særskilte konti og sker i overensstemmelse med den regnskabsinstruks, der offentliggøres af Forsyningssekretariatet.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Registreringspligtige uddelinger fra eller vederlag ved afståelse af ejerandele i virksomheder omfatter enhver form for økonomisk værdi, der tilflyder kommunen, herunder kontante beløb, udbytte, udlodning ved kapitalnedsættelse, kapitalandele, aktier, fysiske aktiver, andre økonomiske fordele, fordringer, konvertible obligationer mv., serviceydelser, garantiprovisioner og støtte til kommunale aktiviteter eller til anden kommunal interessevaretagelse, f. eks. bistand til udarbejdelse af vandplaner.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> I det omfang uddelinger og vederlag ikke består af kontante beløb, skal der som grundlag for registreringen foreligge dokumentation for værdiansættelsen. Værdien af et vederlag eller en uddeling ansættes til markedsværdien.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Indberetning og erklæring til Forsyningssekretariatet</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Indberetning og erklæring efter lovens § 4, stk. 1, sendes til Forsyningssekretariatet på et skema, der offentliggøres af Forsyningssekretariatet. Der sendes ét skema pr. kommune.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Indberetningen eller erklæringen efter stk. 1 skal være bilagt et organisationsdiagram, der omfatter alle virksomheder omfattet af lovens § 1, med angivelse af ejerandele pr. 31. december i det kalenderår, indberetningen eller erklæringen vedrører. Hvis der er sket selskabsmæssige omstruktureringer, som har ført til ændringer i kommunens ejerskab af de omfattede virksomheder, skal der tillige foreligge en kort redegørelse for omstruktureringerne.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Revision</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Kommunen sender sammen med indberetning eller erklæring efter § 2 en erklæring fra kommunens revisor om rigtigheden og fuldstændigheden af kommunens indberetning eller erklæring og om, hvorvidt kommunen har indrettet sit bogholderi i overensstemmelse med regnskabsinstruksen, jf. § 1. Revisorerklæringen sendes til Forsyningssekretariatet på en standarderklæring, der offentliggøres af Forsyningssekretariatet.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Revisorerklæring efter stk. 1 skal være afgivet efter gennemførelse af en revision, der er udført i overensstemmelse med den revisionsinstruks, der offentliggøres af Forsyningssekretariatet.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Hvis forsyningsvirksomheder omfattet af lovens § 2, stk. 3, revideres af en anden end kommunens revisor, skal kommunen for hver af de pågældende virksomheder indhente en erklæring fra virksomhedens revisor. Erklæringen skal sendes til Forsyningssekretariatet samtidig med indberetningen.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Hvis revisor ikke uden forbehold kan afgive den erklæring, der er nævnt i § 3, sørger kommunen for at indhente revisors redegørelse om baggrunden herfor. Kommunen beder samtidig revisor redegøre for, om der ud fra de foreliggende oplysninger skønnes at være tilført kommunen midler, der er indberetningspligtige, jf. § 1, stk. 2.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Kommunen sender revisors redegørelse efter stk. 1 samtidig med indberetningen og erklæringen efter §§ 2 og 3 til Forsyningssekretariatet.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Kommunen og de virksomheder, som kommunen helt eller delvist ejer direkte eller indirekte, skal medvirke til, at revisor får de oplysninger, som må anses af betydning for revisors arbejde. Kommunen sørger for, at revisor i øvrigt får de oplysninger, som revisor finder nødvendige.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Kommunen og de virksomheder, som kommunen helt eller delvist ejer direkte eller indirekte, giver revisor adgang til at foretage de nødvendige undersøgelser, stikprøver m.v. Kommunen sørger for, at revisor i øvrigt får den bistand, som revisor anser for nødvendig for udførelsen af sit hverv.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Dokumentation for forhold omfattet af bekendtgørelsen skal opbevares i 5 år, med mindre længere opbevaring er påkrævet efter anden lovgivning.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Straf og ikrafttræden m.v.</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Medmindre højere straf er forskyldt efter anden lovgivning straffes med bøde den, der</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num1\">1)</span> undlader at indsende revisorerklæringer som foreskrevet i § 3 eller redegørelse fra revisor efter § 4, eller</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num2\">2)</span> undlader at give revisor oplysninger eller yde revisor bistand efter § 5.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Bekendtgørelsen træder i kraft den 1. november 2010.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Udestående indberetning eller erklæring for kalenderårene 2007-2009 sendes til Forsyningssekretariatet efter proceduren i § 2 sammen med indberetning eller erklæring for kalenderåret 2010, dvs. senest den 1. februar 2011. Der medsendes en revisorerklæring fra kommunens revisor om rigtigheden og fuldstændigheden af kommunens indberetning eller erklæring. Erklæringen afgives på en standarderklæring, der offentliggøres af Forsyningssekretariatet. Til beregning af forrentningen af rådighedsbeløbet anvendes Nationalbankens diskonto den 1. januar 2011.</p><div class=\"Givet\" id=\"Givet\"><p class=\"Givet\" align=\"center\">Miljøministeriet, den 14. oktober 2010</p><p class=\"Sign1\" align=\"center\">Karen Ellemann</p><p class=\"Sign2\" align=\"right\">/ Helle Pilsgaard</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/10/2010"
        },
        {
            "displayName": "Accession",
            "displayValue": "B20100121205"
        },
        {
            "displayName": "Entydig dokumentidentifikation",
            "displayValue": "AL002266"
        },
        {
            "displayName": "Dato for førstegangsindlæggelse",
            "displayValue": "28/10/2010"
        },
        {
            "displayName": "Dato for indlæggelse",
            "displayValue": "28/10/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1212"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "14/10/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "By- og Landskabsstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.,<br />By- og Landskabsstyrelsen, j.nr. BLS-400-00054"
        },
        {
            "displayName": "Stikord",
            "displayValue": "Forsyningssekretariatet, stoploven"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}