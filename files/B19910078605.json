{
    "id": 67562,
    "title": "Bekendtgørelse om overflytning mellem anerkendte arbejdsløshedskassser ",
    "documentTypeId": "60",
    "isSagsforlobPeriodValid": false,
    "shortName": "BEK nr 786 af 04/12/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om overflytning mellem anerkendte  \r\n\r\n arbejdsløshedskassser </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 94 og § 41, stk. 8, i lov om arbejdsformidling og </P>  \r\n\r\n<P>arbejdsløshedsforsikring m.v., jf. lovbekendtgørelse nr. 632 af 2. </P>  \r\n\r\n<P>september 1991, fastsættes efter forhandling med Landsarbejdsnævnet: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Et medlem, som overflyttes fra en  \r\n\r\n arbejdsløshedskasse til en anden, bevarer sine erhvervede medlemsrettigheder.  \r\n\r\n</P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Et medlem af en arbejdsløshedskasse for  \r\n\r\n lønmodtagere, der tager lønarbejde uden for kassens faglige område, skal lade  \r\n\r\n sig overflytte til en kasse, hvis faglige område omfatter det pågældende  \r\n\r\n arbejde, hvis arbejdet varer mindst 5 uger, og den gennemsnitlige arbejdstid  \r\n\r\n er på mindst 10 timer ugentlig, jf. dog stk. 3. </P>  \r\n\r\n<P CLASS=STK> <I>Stk. 2. </I> Overflytning kan ikke finde sted på grundlag af  \r\n\r\n arbejde i mindre omfang end angivet i stk. 1. </P>  \r\n\r\n<P CLASS=STK> <I>Stk. 3. </I> Overflytning efter stk. 1, kan ikke finde sted,  \r\n\r\n hvis medlemmet fortsat har arbejde af større omfang inden for den hidtidige  \r\n\r\n kasses faglige område end inden for den anden kasses faglige område. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Et medlem af en arbejdsløshedskasse for  \r\n\r\n selvstændige erhvervsdrivende, der tager lønarbejde, skal lade sig overflytte  \r\n\r\n til en kasse for lønmodtagere, hvis faglige område omfatter det pågældende  \r\n\r\n arbejde, hvis arbejdet varer mindst 5 uger, og den gennemsnitlige arbejdstid  \r\n\r\n er på mindst 10 timer ugentlig, jf. dog stk. 3. </P>  \r\n\r\n<P CLASS=STK> <I>Stk. 2. </I> Overflytning kan ikke finde sted på grundlag af  \r\n\r\n arbejde i mindre omfang end angivet i stk. 1. </P>  \r\n\r\n<P CLASS=STK> <I>Stk. 3. </I> Overflytning efter stk. 1, skal ikke finde  \r\n\r\n sted, hvis medlemmet fortsat udøver selvstændig virksomhed i væsentligt  \r\n\r\n omfang. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Et medlem af en arbejdsløshedskasse for  \r\n\r\n lønmodtagere, der udøver selvstændig virksomhed her i landet mere end  \r\n\r\n midlertidigt og i væsentligt omfang, skal lade sig overflytte til en  \r\n\r\n arbejdsløshedskasse for selvstændige erhvervsdrivende. </P>  \r\n\r\n<P CLASS=STK> <I>Stk. 2. </I> Overflytning kan ikke finde sted på grundlag af  \r\n\r\n selvstændig virksomhed i mindre omfang end angivet i stk. 1. </P>  \r\n\r\n<P CLASS=STK> <I>Stk. 3. </I> Overflytning efter stk. 1, skal ikke finde  \r\n\r\n sted, hvis </P>  \r\n\r\n<UL CLASS=PLAIN-LIST>  \r\n\r\n<LI>1) medlemmet samtidig har lønarbejde med en gennemsnitlig arbejdstid på  \r\n\r\n mere end 30 timer ugentlig, eller </LI>  \r\n\r\n<LI>2) den selvstændige erhvervsvirksomhed under medlemmets ledighed fra  \r\n\r\n lønarbejde kan anses for bibeskæftigelse efter reglerne herom. </LI>  \r\n\r\n</UL>  \r\n\r\n<P CLASS=STK> <I>Stk. 4. </I> Når forholdene taler derfor, kan direktøren for  \r\n\r\n arbejdsløshedsforsikringen tillade overflytning efter stk. 1, for et medlem,  \r\n\r\n der udøver virksomheden på Færøerne eller i Grønland. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Et medlem, der opfylder betingelserne for ret  \r\n\r\n til medlemskab af mere end en arbejdsløshedskasse, har ret til overflytning  \r\n\r\n mellem disse. Det er dog en betingelse, at medlemmet er i et arbejdsforhold,  \r\n\r\n der varer mindst 5 uger, og at den gennemsnitlige arbejdstid er på mindst 10  \r\n\r\n timer ugentlig. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Et medlem, der efter reglerne herom har bevaret  \r\n\r\n medlemskab af en dansk arbejdsløshedskasse under arbejde i udlandet, kan kun  \r\n\r\n overflyttes til en anden dansk arbejdsløshedskasse, hvis pågældende kunne  \r\n\r\n optages i en dansk arbejdsløshedskasse på grundlag af arbejdet i udlandet.  \r\n\r\n</P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Lønarbejde, hvortil der ydes offentligt tilskud,  \r\n\r\n kan kun danne grundlag for overflytning, hvis beskæftigelsen anses for  \r\n\r\n arbejde ved optagelse efter arbejdsløshedsforsikringslovens § 41, stk. 1, nr.  \r\n\r\n 3, litra a) og b), jf. stk. 7. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Overflytning kan ikke finde sted, når medlemmet  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) er overgået til efterløn, </LI>  \r\n\r\n<LI>2) aftjener militær eller civil værnepligt, eller </LI>  \r\n\r\n<LI>3) er fuldt ledig, jf. dog stk. 2-4, og § 9. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Et ledigt medlem, der har afsluttet en  \r\n\r\n erhvervsmæssig uddannelse, som giver ret til optagelse i en anden  \r\n\r\n arbejdsløshedskasse, kan overflyttes til denne kasse som nyuddannet. Det er  \r\n\r\n en betingelse, at skriftlig anmodning om overflytning er indgivet til kassen  \r\n\r\n inden 2 uger efter uddannelsens afslutning. Det påhviler den ny kasse at  \r\n\r\n påse, at uddannelsen giver ret til optagelse i kassen. </P>  \r\n\r\n<P CLASS=STK> <I>Stk. 3. </I> Et medlem, der bliver ledig inden tre år efter  \r\n\r\n overflytning fra en kasse for lønmodtagere i medfør af § 2 eller § 4, kan  \r\n\r\n flytte tilbage til denne kasse, hvis medlemmet er optaget i kassen på  \r\n\r\n grundlag af en erhvervsmæssig uddannelse til kassens faglige område, jf.  \r\n\r\n arbejdsløshedsforsikringslovens § 41, stk. 3, litra c). </P>  \r\n\r\n<P CLASS=STK> <I>Stk. 4. </I> Et medlem, der bliver ledig inden et år efter  \r\n\r\n overflytning fra en kasse for lønmodtagere i medfør af § 2 eller § 4, kan  \r\n\r\n flytte tilbage til denne kasse, hvis medlemmet har haft arbejde inden for  \r\n\r\n kassens faglige område i en tid, som sammenlagt svarer til arbejde i fagets  \r\n\r\n fulde, sædvanlige arbejdstid i mindst 52 uger for fuldtidsforsikrede, 34 uger  \r\n\r\n for deltidsforsikrede, inden for de sidste 2 år før overflytningen. </P>  \r\n\r\n<P CLASS=STK> <I>Stk. 5. </I> Skriftlig anmodning om tilbageflytning i  \r\n\r\n henhold til stk. 3, eller stk. 4, skal indgives til kassen inden 4 uger  \r\n\r\n efter, at medlemmet blev ledigt. </P>  \r\n\r\n<P CLASS=STK> <I>Stk. 6. </I> Et medlem, hvis ledighed skyldes, at pågældende  \r\n\r\n er omfattet af strejke eller lockout (konflikt), kan ikke flyttes tilbage i  \r\n\r\n medfør af stk. 3 eller stk. 4. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Et ledigt medlem, der er overflyttet fra en  \r\n\r\n kasse for lønmodtagere som følge af arbejde i henhold til lov om  \r\n\r\n arbejdstilbud til ledige, skal flyttes tilbage til sin tidligere  \r\n\r\n arbejdsløshedskasse, hvis pågældende anmoder skriftligt herom inden 3 måneder  \r\n\r\n efter arbejdsperiodens ophør. </P>  \r\n\r\n<P CLASS=STK> <I>Stk. 2. </I> Et ledigt medlem, der får udbetalt  \r\n\r\n iværksætterydelse efter lov om arbejdstilbud til ledige, skal være  \r\n\r\n overflyttet til en arbejdsløshedskasse for selvstændige erhvervsdrivende.  \r\n\r\n</P>  \r\n\r\n<P CLASS=STK> <I>Stk. 3. </I> Overflytning til en anden kasse for  \r\n\r\n selvstændige erhvervsdrivende kan ikke finde sted i  \r\n\r\n iværksætterydelsesperioden. </P>  \r\n\r\n<P CLASS=STK> <I>Stk. 4. </I> Et ledigt medlem skal flyttes tilbage til sin  \r\n\r\n tidligere arbejdsløshedskasse, hvis pågældende anmoder herom inden 3 måneder  \r\n\r\n efter ydelsesperiodens ophør. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Ved enhver overflytning skal medlemmet udfylde  \r\n\r\n og underskrive en overflytningsblanket, der er udarbejdet eller godkendt af  \r\n\r\n Direktoratet for Arbejdsløshedsforsikringen. </P>  \r\n\r\n<P CLASS=STK> <I>Stk. 2. </I> Overflytning kan først ske fra det tidspunkt,  \r\n\r\n hvor medlemmets hidtidige kasse har modtaget overflytningsblanketten, jf.  \r\n\r\n stk. 1. Ved overflytning på grundlag af arbejde kan overflytning dog tidligst  \r\n\r\n ske fra tidspunktet for arbejdets begyndelse. </P>  \r\n\r\n<P CLASS=STK> <I>Stk. 3. </I> Medlemmet skal betale kontingent til sin  \r\n\r\n hidtidige kasse til fraflytningstidspunktet. Indbetalt kontingent, der dækker  \r\n\r\n perioden efter overflytningen, skal betales tilbage til medlemmet. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Et medlem, der skal overflyttes, eller som  \r\n\r\n anmoder om overflytning, har pligt til at medvirke til overflytningen,  \r\n\r\n herunder pligt til at give nødvendige oplysninger om arbejdsfunktioner m.v.,  \r\n\r\n jf. § 13, stk. 1. </P>  \r\n\r\n<P CLASS=STK> <I>Stk. 2. </I> Hvis et medlem, som skal overflyttes efter §§  \r\n\r\n 2-4, ikke vil medvirke til overflytningen, træffer kassen afgørelse om, at  \r\n\r\n medlemmet skal udtræde af kassen. </P>  \r\n\r\n<P CLASS=STK> <I>Stk. 3. </I> Hvis medlemmet klager over kassens afgørelse,  \r\n\r\n bevares medlemskabet, så længe klagen behandles administrativt. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Arbejdsløshedskasserne har pligt til at  \r\n\r\n medvirke ved overflytninger og skal påse, at overflytningsbetingelserne er  \r\n\r\n opfyldt. </P>  \r\n\r\n<P CLASS=STK> <I>Stk. 2. </I> Den hidtidige arbejdsløshedskasse skal snarest  \r\n\r\n og senest 4 uger efter modtagelsen af overflytningsblanketten udfylde og  \r\n\r\n videresende blanketten til den nye arbejdsløshedskasse, jf. dog § 13. </P>  \r\n\r\n<P CLASS=STK> <I>Stk. 3. </I> Den hidtidige arbejdsløshedskasse er forpligtet  \r\n\r\n til efter anmodning at give yderligere oplysninger om medlemmet til den nye  \r\n\r\n kasse. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Arbejdsløshedskasserne har ret til at indhente  \r\n\r\n oplysninger om medlemmets arbejdsfunktioner m.v., hvis oplysningerne er af  \r\n\r\n betydning for vurdering af medlemmets kassetilhørsforhold. </P>  \r\n\r\n<P CLASS=STK> <I>Stk. 2. </I> Hvis der er tvivl om et medlems  \r\n\r\n kassetilhørsforhold eller uenighed mellem 2 eller flere kasser herom, bevares  \r\n\r\n medlemskabet i den hidtidige kasse, indtil tvivlen er afklaret, eller  \r\n\r\n uenigheden er bilagt. </P>  \r\n\r\n<P CLASS=STK> <I>Stk. 3. </I> Hvis direktøren for arbejdsløshedsforsikringen  \r\n\r\n skønner, at mulighederne for at opnå enighed mellem kasserne er udtømt, kan  \r\n\r\n direktøren træffe afgørelse om medlemmets ret til overflytning. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Bekendtgørelsen træder i kraft den 1. januar  \r\n\r\n 1992. </P>  \r\n\r\n<P CLASS=STK> <I>Stk. 2. </I> Samtidig ophæves følgende retsforskrifter: </P>  \r\n\r\n<UL CLASS=PLAIN-LIST>  \r\n\r\n<LI>1) Arbejdsdirektoratets AK-cirkulære nr. 47/61 af 21. december 1961,  \r\n\r\n</LI>  \r\n\r\n<LI>2) Arbejdsdirektoratets AF-cirkulære nr. 142/77, AK-cirkulære nr. 42/77  \r\n\r\n af 19. april 1977 vedrørende overflytning mellem anerkendte  \r\n\r\n arbejdsløshedskasser, </LI>  \r\n\r\n<LI>3) Arbejdsdirektoratets AF-cirkulære nr. 179/80, AK-cirkulære nr. 47/80  \r\n\r\n af 6. oktober 1980 om overflytning mellem anerkendte arbejdsløshedskasser  \r\n\r\n (overflytning af medlemmer, der opnår delvis beskæftigelse), </LI>  \r\n\r\n<LI>4) Arbejdsdirektoratets cirkulære af 8. december 1981 vedrørende ændring  \r\n\r\n af reglerne om overflytning mellem anerkendte arbejdsløshedskasser, </LI>  \r\n\r\n<LI>5) Arbejdsdirektoratets cirkulære af 9. februar 1984 vedrørende  \r\n\r\n fremgangsmåden i forbindelse med overflytning mellem statsanerkendte  \r\n\r\n arbejdsløshedskasser eller mellem afdelinger af disse, </LI>  \r\n\r\n<LI>6) Direktoratet for Arbejdsløshedsforsikringens cirkulære af 12. marts  \r\n\r\n 1986 vedrørende overflytning mellem anerkendte arbejdsløshedskasser af  \r\n\r\n medlemmer, der har gennemført en erhvervsmæssig uddannelse og medlemmer, der  \r\n\r\n har overtaget beskæftigelse i henhold til ordninger til bekæmpelse af  \r\n\r\n arbejdsløsheden samt om tilbagebetaling. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Der udarbejdes en vejledning om anvendelse af  \r\n\r\n bekendtgørelsens regler. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 4. december 1991 </I> </P>  \r\n\r\n<P CLASS=UNDERSKREVET-AF ALIGN=CENTER>Troels Nørgaard </P>  \r\n\r\n<P CLASS=MINISTER ALIGN=RIGHT>/ Vibeke Dalbro </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/12/1991"
        },
        {
            "displayName": "Accession",
            "displayValue": "B19910078605"
        },
        {
            "displayName": "Entydig dokumentidentifikation",
            "displayValue": "CM026741"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "786"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "04/12/1991"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikring"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. f. Arbejdsløshedsforsikr. 6.kt. j.nr. 88-122-1191"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}