{
    "id": 97595,
    "title": "Forslag til folketingsbeslutning om ophævelse af 24-års-reglen",
    "documentTypeId": "480",
    "isSagsforlobPeriodValid": true,
    "shortName": "2004/1 BSF 55",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 19. november 2004 af  \r\n\r\n Bodil&nbsp;Kornbek&nbsp;(KD), Mogens&nbsp;Nørgård&nbsp;Pedersen&nbsp;(KD),  \r\n\r\n Jann&nbsp;Sjursen&nbsp;(KD) og Tove&nbsp;Videbæk&nbsp;(KD)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n ophævelse af 24-års-reglen  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget opfordrer regeringen til snarest at fremsætte de  \r\n\r\n nødvendige lovforslag og foretage de nødvendige ændringer i administrative  \r\n\r\n forskrifter med henblik på at ophæve 24-års-reglen.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"Tekst\">  \r\n\r\n Kristendemokraterne er generelt imod 24-års-reglen.  \r\n\r\n</P>  \r\n\r\n<P class=\"Tekst\">  \r\n\r\n Kristendemokraterne  \r\n\r\n mener, at 24-års-reglen er en hån mod den personlige frihed. Personer er  \r\n\r\n myndige, når de fylder 18 år. Derfor skal de have ret til at gifte sig med,  \r\n\r\n hvem de vil. Staten skal ikke lægge hindringer i vejen for et ægteskab, der  \r\n\r\n bygger på frivillighed og kærlighed.  \r\n\r\n</P>  \r\n\r\n<P class=\"Tekst\">  \r\n\r\n Med 24-års-reglen er  \r\n\r\n regeringen med til at hindre, at personer, der elsker hinanden, kan blive  \r\n\r\n gift  \r\n\r\n og leve sammen. I andre tilfælde er konsekvensen, at ægtepar må leve adskilt  \r\n\r\n i  \r\n\r\n en periode, hvilket kan ende med opløste ægteskaber/familier.  \r\n\r\n</P>  \r\n\r\n<P class=\"Tekst\">  \r\n\r\n Kristendemokraterne  \r\n\r\n finder det endvidere diskriminerende, at ægtefæller behandles forskelligt ved  \r\n\r\n familiesammenføring alt efter, om de kommer fra lande i Schengensamarbejdet,  \r\n\r\n EU- eller EØS-lande, eller om de kommer fra øvrige lande. Hvis de kommer fra  \r\n\r\n et  \r\n\r\n land i Schengensamarbejdet eller fra et EU- eller EØS-land, er de ikke  \r\n\r\n omfattet  \r\n\r\n af 24-års-reglen. Hvis ægtefællen derimod ikke kommer fra de nævnte lande,  \r\n\r\n skal  \r\n\r\n vedkommende være fyldt 24 år for at få familiesammenføring med en ægtefælle.  \r\n\r\n</P>  \r\n\r\n<P class=\"Tekst\">  \r\n\r\n Unge mennesker  \r\n\r\n opfordres til at tage til udlandet og studere eller arbejde. Det er med til  \r\n\r\n at  \r\n\r\n tilføre nye kompetencer til det danske samfund. Men hvis de vælger at rejse  \r\n\r\n til  \r\n\r\n et land uden for EU- eller EØS-området og finder sig en kæreste der, som de  \r\n\r\n senere vil gifte sig med, vil regeringen ikke have, at de kommer til Danmark.  \r\n\r\n Hvis de herefter bliver i det pågældende land, indtil de begge er over 24 år,  \r\n\r\n vil de få problemer med at flytte tilbage til Danmark, fordi deres samlede  \r\n\r\n tilknytning til det pågældende land er større end til Danmark. 24-års-reglen  \r\n\r\n forhindrer dermed, at personer, som rejser til udlandet i en periode for at  \r\n\r\n læse eller arbejde, og som får en udenlandsk kæreste, senere kan flytte  \r\n\r\n tilbage  \r\n\r\n til Danmark. Dermed får det danske samfund hverken gavn af den kulturelle og  \r\n\r\n erfaringsmæssige udveksling, der finder sted, eller af de unges forbedrede  \r\n\r\n faglige kvalifikationer.  \r\n\r\n</P>  \r\n\r\n<P class=\"Tekst\">  \r\n\r\n Regeringens officielle  \r\n\r\n argumentation for at indføre 24-års-reglen var ønsket om at beskytte de unge  \r\n\r\n mennesker, der udsættes for tvangsægteskaber. For det første mangler  \r\n\r\n regeringen  \r\n\r\n dokumentation for, at tvangsægteskaber er et så omfattende problem, at der er  \r\n\r\n behov for at indføre så restriktiv en lovgivning som 24-års-reglen. For det  \r\n\r\n andet mangler regeringen dokumentation for, at 24-års-reglen reelt har været  \r\n\r\n med til at reducere antallet af tvangsægteskaber. Endelig for det tredje har  \r\n\r\n statsministeren efterfølgende i sin åbningstale for folketingsåret 2004-05  \r\n\r\n kædet 24-års-reglen sammen med ønsket om en stram udlændingepolitik og færre  \r\n\r\n indvandrere. Udtalelsen bekræfter, at 24-års-reglen reelt handler om at få  \r\n\r\n færre indvandrere til Danmark, men for at legitimere reglens retlige grundlag  \r\n\r\n har regeringen pakket den ind i hele spørgsmålet om kampen mod  \r\n\r\n tvangsægteskaber.  \r\n\r\n</P>  \r\n\r\n<P class=\"Tekst1\">  \r\n\r\n Tvangsægteskaber er et  \r\n\r\n samfundsproblem, der skal tages hånd om. Men det skal for det første ikke  \r\n\r\n være  \r\n\r\n på bekostning af grundlæggende menneske- og frihedsrettigheder. For det andet  \r\n\r\n skal kampen mod tvangsægteskaber ikke legitimere en stram udlændingepolitik.  \r\n\r\n Tvangsægteskaber er et integrationsproblem, ikke et indvandringsproblem.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Bodil Kornbek  \r\n\r\n</B>  \r\n\r\n (KD):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om ophævelse af 24-års-reglen.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 55).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2004/1 BF 55",
            "stateLabel": "Bortfaldet",
            "references": [
                {
                    "shortName": "2004/1 BSF 55",
                    "title": "Forslag til folketingsbeslutning om ophævelse af 24-års-reglen",
                    "presentationName": "Beslutningsforslag som fremsat",
                    "documentTypeId": 480,
                    "documentId": 97595,
                    "eliUri": "/eli/ft/20041BB00055",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20041/beslutningsforslag/b55/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "19/11/2004"
        },
        {
            "displayName": "Accession",
            "displayValue": "20041BB00055"
        },
        {
            "displayName": "Entydig dokumentidentifikation",
            "displayValue": "AX006763"
        },
        {
            "displayName": "Dato for førstegangsindlæggelse",
            "displayValue": "19/11/2004"
        },
        {
            "displayName": "Dato for indlæggelse",
            "displayValue": "19/11/2004"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "55"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}