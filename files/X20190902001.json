{
    "id": 206409,
    "title": "Afslag på optagelse på baggrund af opholdstilladelse",
    "documentTypeId": "230",
    "isSagsforlobPeriodValid": true,
    "shortName": "AFG nr 9020 af 09/01/2019",
    "documentHtml": "<div class=\"bjelke\">Den fulde tekst</div><p class=\"Titel2\">Afslag på optagelse på baggrund af opholdstilladelse</p>\r\n<div class=\"Resume\">\r\n   <p class=\"TekstGenerel\">Klageren har et udenlandsk adgangsgrundlag og en midlertidig opholdstilladelse i Danmark med henblik på midlertidigt ophold. Uddannelsesinstitutionen afviser at behandle ansøgningen, selv om ansøgeren har ansøgt inden for ansøgningsfristen og opfylder adgangskravene. Institutionen henviser i sin afvisning til, at ansøgeren skulle have ansøgt om optagelse gennem kvote 3. Styrelsen vurderer, at klageren havde krav på at få sin ansøgning om optagelse behandlet i kvote 2.</p>\r\n</div>\r\n<p>Ved e-mail har du klaget over en afgørelse, som er truffet af uddannelsesinstitution A.</p>\r\n<p>Styrelsen for Forskning og Uddannelse har nu behandlet din sag, og du får ikke medhold i din klage. Styrelsen udtaler dog kritik af A’s sagsbehandling, idet institutionen efter styrelsens vurdering har begået en væsentlig retlig fejl. På trods af denne beklagelige fejl har styrelsen valgt ikke at hjemvise sagen til fornyet behandling. Dette skyldes, at en fornyet behandling af sagen efter styrelsens vurdering ikke kan medføre et andet resultat.</p>\r\n<p>Du kan ikke klage over styrelsens afgørelse til en anden administrativ myndighed.</p>\r\n<p>I det følgende kan du læse mere om baggrunden for afgørelsen.</p>\r\n<p>\r\n   <span class=\"Bold\">Sagens faktum i korte træk</span>\r\n</p>\r\n<p>Du har den 13. marts 2018 ansøgt om optagelse på professionsbacheloruddannelsen i sygepleje på A.</p>\r\n<p>A har vurderet, at du opfylder adgangskravene for optagelse på den ansøgte uddannelse. Uddannelsesinstitutionen har imidlertid meddelt dig afslag på optagelse og har annulleret din ansøgning, fordi du har en opholdstilladelse med henblik på midlertidigt ophold i Danmark. Du har klaget til styrelsen over denne afgørelse.</p>\r\n<p>\r\n   <span class=\"Bold\">Styrelsens retlige gennemgang af din sag</span>\r\n</p>\r\n<p>Din sag skal behandles i henhold til:</p>\r\n<p>- bekendtgørelse af lov nr. 986 af 18. august 2017 om erhvervsakademiuddannelser og professionsbacheloruddannelser (LEP-loven) og</p>\r\n<p>- bekendtgørelse nr. 1495 af 11. december 2017 og adgang til erhvervsakademiuddannelser og professionsbacheloruddannelser (adgangsbekendtgørelsen).</p>\r\n<p>Ifølge § 46, stk. 2, i adgangsbekendtgørelsen kan professionshøjskolens afgørelser efter denne bekendtgørelse indbringes for Styrelsen for Forskning og Uddannelse, hvis klagen angår retlige spørgsmål.</p>\r\n<p>Det betyder, at styrelsen alene kan forholde sig til, om en sag er behandlet i overensstemmelse med gældende ret, herunder almindelige forvaltningsretlige grundsætninger.</p>\r\n<p>Indledningsvis bemærker styrelsen, at vi lægger til grund for sagens behandling, at du opfylder adgangskravene til den ansøgte uddannelse, og at du har ansøgt om optagelse inden for den frist, som gælder for ansøgninger om optagelse i kvote 2.</p>\r\n<p>Du har ansøgt om optagelse på professionsbacheloruddannelsen i sygepleje på A. Du er ukrainsk statsborger og har en gyldig opholdstilladelse i Danmark med henblik på midlertidigt ophold. A har afvist at behandle din ansøgning med henvisning til, at du skal ansøge om optagelse i kvote 3.</p>\r\n<p>Følgende fremgår af § 25 i adgangsbekendtgørelsen:</p>\r\n<p>\r\n   <span class=\"Italic\">”Studiepladserne i kvote 3 tildeles ansøgere, der har en udenlandsk adgangsgivende eksamen, jf. § 3, stk. 5, og hvor ansøgeren har behov for tidsbegrænset opholdstilladelse med henblik på midlertidigt ophold til uddannelse.</span> <span class=\"Italic\">”</span></p>\r\n<p>Styrelsen konstaterer, at du har en gyldig opholdstilladelse i Danmark, og at du derfor ikke er omfattet af adgangsbekendtgørelsens § 25 om ansøgere i kvote 3. Efter styrelsens opfattelse er det kritisabelt, at A ikke har behandlet din ansøgning om optagelse i kvote 2.</p>\r\n<p>Styrelsen har endvidere følgende bemærkninger til sagen:</p>\r\n<p>Du har opholdstilladelse i Danmark med henblik på midlertidigt ophold, og du har ansøgt om optagelse på en videregående uddannelse i Danmark.</p>\r\n<p>Følgende fremgår af § 35, stk. 1, i LEP-loven:</p>\r\n<p>\r\n   <span class=\"Italic\">”§ 35.</span> <span class=\"Italic\">Udenlandske studerende på erhvervsakademiuddannelser og professionsbacheloruddannelser kan kun indgå i beregningen efter § 32 og § 36, hvis de</span></p>\r\n<p>\r\n   <span class=\"Italic\">1) er meddelt tidsubegrænset opholdstilladelse eller tidsbegrænset opholdstilladelse med mulighed for varigt ophold i Danmark</span>\r\n</p>\r\n<p>\r\n   <span class=\"Italic\">2) er meddelt opholdstilladelse efter udlændingelovens § 9 c, stk. 1 [nu § 9 m], som medfølgende barn af en udlænding, som dels er statsborger i et land, der ikke er tilsluttet Den Europæiske Union eller omfattet af EØSaftalen, dels er meddelt opholdstilladelse efter udlændingelovens § 9 a, […]</span>\r\n</p>\r\n<p>\r\n   <span class=\"Italic\">3) er udvekslet med danske studerende efter aftale mellem institutionen og en institution i udlandet eller</span>\r\n</p>\r\n<p>\r\n   <span class=\"Italic\">4) efter EU-retten, EØS-aftalen eller andre internationale aftaler, som Danmark har indgået, har krav på ligestilling med danske statsborgere.</span> <span class=\"Italic\">”</span></p>\r\n<p>Styrelsen bemærker, at uddannelsesinstitutionerne således kun modtager statstilskud for en udenlandsk studerende, hvis pågældende er omfattet af persongruppen i LEP-lovens § 35, stk. 1. Fordi du har opholdstilladelse i Danmark med henblik på midlertidigt ophold, er du ikke omfattet af bestemmelsen. Dette medfører, at du som studerende på en dansk professionshøjskole ikke vil udløse statstilskud til institutionen.</p>\r\n<p>Følgende fremgår af § 35, stk. 3, i LEP-loven, som fastslår følgende:</p>\r\n<p>\r\n   <span class=\"Italic\">”§ 35.</span> <span class=\"Italic\">[…]</span></p>\r\n<p>\r\n   <span class=\"Italic\">Stk. 3.</span> <span class=\"Italic\">Institutionens udbud af erhvervsakademiuddannelser og professionsbacheloruddannelser til andre udenlandske studerende end dem, der er nævnt i stk. 1 og 2, sker som indtægtsdækket virksomhed.\"</span></p>\r\n<p>Udbud af uddannelse som indtægtsdækket virksomhed medfører, at den studerende skal betale den studieafgift, som er fastsat af uddannelsesinstitutionen. Studieafgiftens størrelse kan overstige uddannelsesinstitutionens langsigtede gennemsnitsomkostninger.</p>\r\n<p>Styrelsen bemærker, at spørgsmålet om betaling af studieafgift imidlertid ikke må indgå i vurderingen af ansøgninger om optagelse. Sådanne ansøgninger må udelukkende blive vurderet ud fra den ansøgte uddannelses fastsatte adgangskrav. Hvis en uddannelsesinstitution giver tilbud om optagelse til en betalingsstuderende, skal tilbuddet dog være ledsaget af information om forpligtelsen til at betale studieafgift og betalingens størrelse.</p>\r\n<p>Styrelsen konkluderer, at det er kritisabelt, at A ikke har behandlet din ansøgning om optagelse i kvote 2. På trods af denne væsentlige retlige fejl har styrelsen valgt ikke at hjemvise din sag til fornyet behandling ved A. Dette skyldes, at studiepladserne til studiestart i september 2018 er fordelt, og at første semester af uddannelsesforløbet er afviklet.</p>\r\n<p>Efter styrelsens praksis kan vi pålægge uddannelsesinstitutionen at optage en ansøger i næste optagelsesrunde, under forudsætning af at styrelsens retlige gennemgang af sagen viser, at ansøgeren med sikkerhed ville være blevet optaget på uddannelsen, hvis uddannelsesinstitutionen ikke havde begået en påvist fejl. Dette er imidlertid ikke tilfældet i din situation, idet ansøgninger i kvote 2 vurderes ud fra et konkret fagligt skøn.</p>\r\n<p>Derfor konkluderer styrelsen, at du ikke får medhold i din klage.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/01/2019"
        },
        {
            "displayName": "Accession",
            "displayValue": "X20190902001"
        },
        {
            "displayName": "Entydig dokumentidentifikation",
            "displayValue": "CE000774"
        },
        {
            "displayName": "Dato for indlæggelse",
            "displayValue": "10/01/2019"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9020"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "09/01/2019"
        },
        {
            "displayName": "Administrerende myndighed",
            "displayValue": "Styrelsen for Forskning og Uddannelse"
        },
        {
            "displayName": "Ressortministeriets journalnummer",
            "displayValue": "Uddannelses- og Forskningsmin.<br />Styrelsen for Forskning og Uddannelse, j.nr. 18/037296"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}