{
    "id": 56893,
    "title": "Cirkulæreskrivelse vedr. aftale om statstjenestemænds forhold i forbindelse med sygdom. (* 1) ",
    "documentTypeId": "210",
    "isSagsforlobPeriodValid": false,
    "shortName": "CIS nr 41 af 02/03/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse vedr. aftale om  \r\n\r\n statstjenestemænds forhold i forbindelse med sygdom. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Hoslagt fremsendes et eksemplar af aftale af 1. marts 1973 mellem økonomi-  \r\n\r\n og budgetministeriet og tjenestemændenes centralorganisationer om  \r\n\r\n statstjenestemænds forhold i forbindelse med sygdom. </P>  \r\n\r\n<P>Aftalen, der har virkning fra den 1. april 1973, vil blive indarbejdet i  \r\n\r\n et cirkulære, der tillige kommer til at indeholde bestemmelser om nedsat  \r\n\r\n tjenestetid af helbredsmæssige årsager. </P>  \r\n\r\n<P>Ved de nye bestemmelser er der bl.a. fastsat ændrede regler for anmeldelse  \r\n\r\n af sygdom og tilvejebringelse af helbredsoplysninger, jfr. § 1. Endvidere  \r\n\r\n fastlægger reglerne under § 4 ændrede retningslinier om fremgangsmåden ved  \r\n\r\n notering af sygedage, idet bestemmelserne herom er affattet under hensyntagen  \r\n\r\n til, at der efter nyordningen ikke længere skal beregnes lønfradrag for  \r\n\r\n sygedage. </P>  \r\n\r\n<P>I tilslutning til bestemmelserne i aftalen skal man henlede opmærksomheden  \r\n\r\n på følgende: </P>  \r\n\r\n<P CLASS=PUNKT> <B>1.</B> Ifølge § 1, stk. 1, skal sygdomsforfald anmeldes  \r\n\r\n til tjenestestedet uden ugrundet ophold. Det påhviler herefter vedkommende  \r\n\r\n tjenestemand at sørge for, at tjenestestedet inden arbejdstidens begyndelse  \r\n\r\n på den første sygedag eller snarest muligt derefter modtager meddelelse om  \r\n\r\n sygdomsforfaldet. </P>  \r\n\r\n<P CLASS=PUNKT> <B>2.</B> Efter § 1, stk. 2, påhviler det tjenestemanden at  \r\n\r\n præstere dokumentation for sygdomsforfald. Som en forsøgsordning vil  \r\n\r\n dokumentationen i lighed med den på det private arbejdsmarked aftalte ordning  \r\n\r\n som hovedregel bestå i en af tjenestemanden underskrevet erklæring om at være  \r\n\r\n uarbejdsdygtig på grund af sygdom, og om sygdommen forventes at blive af  \r\n\r\n kortere eller længere varighed. Som bilag er vedlagt en af  \r\n\r\n hovedorganisationerne på det private arbejdsmarked udarbejdet  \r\n\r\n erklæringsformular, der vil kunne benyttes til sådan dokumentation. </P>  \r\n\r\n<P>Opmærksomheden henledes på, at der ved dokumentation af sygdom og ved  \r\n\r\n sygelistens førelse ikke længere kræves oplysning om sygdommens art. </P>  \r\n\r\n<P>Lægeattest - o form af den sædvanlige afkrydsningsformular - bør normalt  \r\n\r\n kun forlanges anvendt til dokumentation, der kræves efter § 1, stk. 2,  \r\n\r\n såfremt tjenestemandens forudgående sygemeldingers antal og/eller karakter  \r\n\r\n taler derfor. For fraværelser under 4 dage kræves i så fald som hidtil en  \r\n\r\n skriftlig anmodning til lægen om udstedelse af lægeattest. Denne attest  \r\n\r\n betales af tjenestemanden. </P>  \r\n\r\n<P CLASS=PUNKT> <B>3.</B> Som en nydannelse er der i § 1, stk. 3, åbnet  \r\n\r\n adgang til at forlange en attest fra tjenestemandens læge eller specialist om  \r\n\r\n sygdommens forventede varighed. Denne udtalelse kan forlanges efter 14 dages  \r\n\r\n sygdom og betales af tjenestestedet. Som bilag vedlægges en af  \r\n\r\n hovedorganisationerne udarbejdet formular, der vil kunne benyttes. </P>  \r\n\r\n<P CLASS=PUNKT> <B>4.</B> I tilslutning til nyordningen omkring tjenestemænds  \r\n\r\n sygdom har tjenestemandsorganisationerne stillet forslag om, at en  \r\n\r\n tjenestemands anmodning om tjenestefrihed til pasning af sygt, mindreårigt,  \r\n\r\n hjemmeværende barn imødekommes, når hensynet til barnets forhold gør dette  \r\n\r\n nødvendigt og forholdene på tjenestestedet tillader det. På denne baggrund  \r\n\r\n etableres der fra 1. april 1973 en forsøgsordning, således at der på barnets  \r\n\r\n 1. sygedag i fornødent omfang kan gives delvis eller hel tjenestefrihed uden  \r\n\r\n lønafkortning. De i § 4, stk. 1, omhandlede sygedagslister suppleres med  \r\n\r\n oplysninger om fravær på grund af børns sygdom. Det bemærkes, at en  \r\n\r\n tjenestemands adgang til at benytte forsøgsordningen kan inddrages ved  \r\n\r\n misbrug. </P>  \r\n\r\n<P CLASS=PUNKT> <B>5.</B> For at kunne vurdere virkningerne af de ovenfor i  \r\n\r\n pkt. 2, 1. afsnit, og pkt. 4 omhandlede forsøgsordninger vil det være  \r\n\r\n nødvendigt at tilvejebringe en sygestatistik for hvert af finansårene 1972-73  \r\n\r\n og 1973-74. Man skal derfor anmode ministerierne mv. om til økonomi- og  \r\n\r\n budgetministeriet at ville indsende den seneste sygestatistik, der måtte være  \r\n\r\n udarbejdet af de enkelte ministerier mv. eller af institutioner under disse.  \r\n\r\n</P>  \r\n\r\n<P>Ligeledes skal man udbede sig oplysning om, hvorvidt ministerierne mv.  \r\n\r\n eller institutioner under disse løbende fører sygelister for andre  \r\n\r\n personalegrupper end statstjenestemænd, med angivelse af de omfattede  \r\n\r\n grupper. </P>  \r\n\r\n<P>Afhensyn til den påkrævede hurtige iværksættelse af indsamlingen af  \r\n\r\n materiale skal man udbede sig de omhandlede oplysninger senest med udgangen  \r\n\r\n af marts 1973. </P>  \r\n\r\n<P>P. M. V. </P>  \r\n\r\n<P>P. Bjørn Olsen </P>  \r\n\r\n<P>/ I. Egeberg </P>  \r\n\r\n<P>Aftale </P>  \r\n\r\n<P>mellem økonomi- og budgetministeren </P>  \r\n\r\n<P>og </P>  \r\n\r\n<P>Statstjenestemændenes Centralorganisation I, Statstjenestemændenes  \r\n\r\n Centralorganisation II, </P>  \r\n\r\n<P>Akademikernes Centralorganisation </P>  \r\n\r\n<P>og Danmarks Lærerforening </P>  \r\n\r\n<P>om </P>  \r\n\r\n<P>statstjenestemænds forhold i forbindelse med sygdom </P>  \r\n\r\n<P> Anmeldelse af sygdom og tilvejebringelse af helbredsoplysninger </P>  \r\n\r\n<P> § 1. Sygdomsforfald skal uden ugrundet ophold anmeldes til  \r\n\r\n tjenestestedet. </P>  \r\n\r\n<P CLASS=STK> <I>Stk. 2. </I> Sygdomsforfald skal dokumenteres ved en af  \r\n\r\n tjenestemanden underskrevet erklæring eller på forlangende ved lægeattest.  \r\n\r\n</P>  \r\n\r\n<P CLASS=STK> <I>Stk. 3. </I> Under sygdom af mere end 2 ugers varighed kan  \r\n\r\n det forlanges, at tjenestemanden fra en læge fremskaffer nærmere oplysning om  \r\n\r\n sygdommens varighed. </P>  \r\n\r\n<P CLASS=STK> <I>Stk. 4. </I> En tjenestemand, der hyppigt er sygemeldt,  \r\n\r\n eller hvis tilstand i øvrigt giver anledning til tvivl om, hvorvidt han kan  \r\n\r\n anses for helbredsmæssigt egnet til at varetage sin stilling, har pligt til  \r\n\r\n at fremskaffe sådanne helbredsoplysninger, som efter indhentet udtalelse fra  \r\n\r\n nævnet for helbredsbedømmelser i tjenestemandssager forlanges til brug ved  \r\n\r\n bedømmelse af tjenstdygtigheden. </P>  \r\n\r\n<P> § 2. En tjenestemand har pligt til, såfremt der blandt det ansatte  \r\n\r\n personale konstateres tilfælde af tuberkulose, på forlangende at underkaste  \r\n\r\n sig tuberkuloseundersøgelse. </P>  \r\n\r\n<P CLASS=STK> <I>Stk. 2. </I> Enkelte tjenestemandsgrupper kan pålægges  \r\n\r\n deltagelse i regelmæssige tuberkuloseundersøgelser, der omfatter såvel  \r\n\r\n tjenestemænd som andre. </P>  \r\n\r\n<P> § 3. Udgifter til lægeattest efter § 1, stk. 3, og udgifter til  \r\n\r\n speciallægeundersøgelse eller anden særlig undersøgelse, som forlanges  \r\n\r\n foretaget efter § 1, stk. 4, samt eventuelle udgifter til  \r\n\r\n tuberkuloseundersøgelse i henhold til § 2 afholdes af vedkommende  \r\n\r\n ministerium, institution mv. </P>  \r\n\r\n<P> Notering af sygedage </P>  \r\n\r\n<P> § 4. For enhver tjenestemand føres en sygedagsliste, der skal indeholde  \r\n\r\n oplysning om tidspunktet for hver sygeperiodes begyndelse og ophør og det  \r\n\r\n samlede antal sygedage. </P>  \r\n\r\n<P CLASS=STK> <I>Stk. 2. </I> Har tjenestemanden opnået tilladelse til at  \r\n\r\n udføre tjeneste med nedsat tjenestetid, foretages notering herom på  \r\n\r\n sygedagslisten. </P>  \r\n\r\n<P> Ikrafttrædelse </P>  \r\n\r\n<P> § 5. Aftalen har virkning fra 1. april 1973. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 1. marts 1973. </I> </P>  \r\n\r\n<P CLASS=UNDERSKREVET-AF ALIGN=CENTER>Statstjenestemændenes  \r\n\r\n Centralorganisation I </P>  \r\n\r\n<P ALIGN=CENTER>Børge Aanæs </P>  \r\n\r\n<P ALIGN=CENTER>Statstjenestemændenes Centralorganisation II </P>  \r\n\r\n<P ALIGN=CENTER>Jens Christensen </P>  \r\n\r\n<P ALIGN=CENTER>Akademikernes Centralorganisation </P>  \r\n\r\n<P ALIGN=CENTER>E. Holst </P>  \r\n\r\n<P ALIGN=CENTER>Danmarks Lærerforening </P>  \r\n\r\n<P ALIGN=CENTER>Jørgen Jensen </P>  \r\n\r\n<P ALIGN=CENTER>Økonomi- og budgetministeriet </P>  \r\n\r\n<P ALIGN=CENTER>P. M. V. </P>  \r\n\r\n<P ALIGN=CENTER>P. Bjørn Olsen </P>  \r\n\r\n<P CLASS=MINISTER ALIGN=RIGHT>/I. Egeberg </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "PAV kap. 26"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/05/1973"
        },
        {
            "displayName": "Accession",
            "displayValue": "C19730004110"
        },
        {
            "displayName": "Entydig dokumentidentifikation",
            "displayValue": "CM015803"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/10/2003"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "41"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "02/03/1973"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 7 kontor"
        },
        {
            "displayName": "Ressortministeriets journalnummer",
            "displayValue": "Nr. 1. L. 192/73"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}