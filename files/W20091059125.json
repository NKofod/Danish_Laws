{
    "id": 152879,
    "title": "Ankestyrelsens principafgørelse 45-09 om helbredstillæg - supplerende pensionsydelse - likvid formue - pansat depot",
    "documentTypeId": "240",
    "isSagsforlobPeriodValid": true,
    "shortName": "KEN nr 10591 af 10/02/2009",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 45-09 om helbredstillæg - supplerende pensionsydelse - likvid formue - pansat depot</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Værdipapirer pantsat i depot kunne ikke betragtes som likvid formue. Ankestyrelsen lagde vægt på, at de værdipapirer, som var i depot, var pantsat som dækning for et boliglån. Blev værdipapirerne solgt, ville værdien heraf blive brugt til nedbringelse af lånet.</p>\r\n   <p class=\"TekstGenerel\">Ansøgerens likvide formue oversteg herefter ikke grænsen for tildeling af helbredstillæg,og supplerende pensionsydelse.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 484 af 29. maj 2007 - § 14a, § 14b og § 72d</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøgeren havde en formue af værdipapirer pantsat i depot til en kursværdi af ca. kr. 75.648 og en formue på ca. kr. 46.668.</p>\r\n<p>Ansøgeren havde pantsat værdipapirerne i depot som sikkerhed for et boliglån optaget i en bank. Banken havde oplyst, at værdien af pantet ville blive brugt til nedbringelse af boliglånet, såfremt værdipapirerne blev solgt.</p>\r\n<p>Kommunen traf afgørelse om afslag på helbredstillæg samt afslag på supplerende pensionsydelse med den begrundelse, at den samlede likvide formue oversteg formuegrænsen som i 2007 var kr. 58.200.</p>\r\n<p>Det sociale nævn ændrede kommunens afgørelse med begrundelsen, at den likvide formue ikke oversteg formuegrænsen, hvorfor ansøgeren var berettiget til helbredstillæg og supplerende pensionsydelse, forudsat betingelserne herfor var opfyldt.</p>\r\n<p>Nævnet lagde vægt på, at ansøgeren på tidspunktet for kommunens afgørelse havde en formue på i alt kr. 122.316 bestående af et bankindestående på kr. 46.668 og aktier og obligationer i depot med en samlet kursværdi på kr. 75.648.</p>\r\n<p>Kommunen klagede over afgørelsen.</p>\r\n<p>Kommunen anførte i klagen til Ankestyrelsen, at værdien af ansøgerens aktier og obligationer i depot efter kommunens vurdering måtte sidestilles med likvid formue.</p>\r\n<p>Kommunen ønskede at få fastslået, om håndpantsætning af et depot af obligationer og børsnoterede aktier indebar, at der var grundlag for at fravige ordlyden af § 14 b, stk. 2, nr. 2 og 4, som pensionslovens § 72 d, stk. 2 også henviste til, hvorefter kursværdien af obligationer og kursværdien af deponerede børsnoterede aktier indgik ved opgørelse af den likvide formue.</p>\r\n<p>Sagen blev behandlet i principielt møde med henblik på belysning af praksis i forbindelse med likvid formue.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte nævnets afgørelse.</p>\r\n<p>Begrundelsen for afgørelsen var, at der ikke var grundlag for at sidestille værdipapirer i pantsat depot med likvid formue. Den likvide formue oversteg herefter ikke formuegrænsen for tildeling af hverkensupplerende pensionsydelse eller helbredstillæg, hvis betingelserne i øvrigt var opfyldt.</p>\r\n<p>Ankestyrelsen lagde vægt på, at der var et bankindestående på omkring kr. 47.000.</p>\r\n<p>Ankestyrelsen lagde endvidere vægt på, at de værdipapirer, som var i depot, var pantsat som dækning for et boliglån. Blev værdipapirerne solgt, ville værdien heraf blive brugt til nedbringelse af lånet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20091059125"
        },
        {
            "displayName": "Entydig dokumentidentifikation",
            "displayValue": "BS005683"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10591"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "10/02/2009"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6000314-08"
        },
        {
            "displayName": "Stikord",
            "displayValue": "45-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}