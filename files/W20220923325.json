{
    "id": 229793,
    "title": "Ligebehandlingsnævnets afgørelse om handicap - er handicap - kompetence - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9233 af 03/02/2022",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om handicap - er handicap - kompetence - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr.</span> <span class=\"Bold\">20-28245</span></p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En mand, der er ordblind, klagede over forskelsbehandling på grund af handicap i forbindelse med tilgængeligheden af en hjemmeside tilhørende en privat virksomhed. Manden oplyste blandt andet for nævnet, at hjemmesidens funktioner ikke er ordblindevenlige.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede, at mandens ordblindhed udgør et handicap omfattet af handicapdiskriminationsloven.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Handicapdiskriminationsloven indeholder et forbud mod diskrimination på grund af handicap, men indebærer ikke en pligt til tilgængelighed.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det fremgår af forarbejderne til handicapdiskriminationsloven, at der ikke med loven bliver stillet yderligere krav til tilgængelighed, end hvad der til enhver tid gælder efter anden lovgivning.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det fremgår endvidere af forarbejderne, at det forhold, at en privat eller offentlig virksomhed ikke lever op til reglerne om tilgængelighed m.v., skal behandles i den pågældende sektors regelsæt.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det fremgår derudover af forarbejderne, at en klage over manglende overholdelse af reglerne om tilgængelighed m.v. må rettes til de klageinstanser, der måtte være i den pågældende sektor.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede på den baggrund, at nævnet ikke kunne behandle klagen. Sagen blev behandlet principielt.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen angår påstået forskelsbehandling på grund af handicap i forbindelse med tilgængeligheden af e-Boks Nordic A/S.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Ligebehandlingsnævnet kan ikke behandle klagen.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>e-Boks Nordic A/S er en privat virksomhed, der udbyder en digital postkasse, hvor borgere og virksomheder kan tilgå digital post fra private og offentlige afsendere.</p>\r\n<p>\r\n</p>\r\n<p>Klager, der er ordblind, har klaget over, at e-Boks Nordic A/S’ funktioner ikke er ordblindevenlige, herunder at der ikke er en oplæsningsfunktion.</p>\r\n<p>\r\n</p>\r\n<p>Klagen blev modtaget i Ligebehandlingsnævnet den 24. juni 2020.</p>\r\n<p>\r\n</p>\r\n<p>Klager har ikke fremsat krav om tilkendelse af et bestemt godtgørelsesbeløb.</p>\r\n<p>\r\n</p>\r\n<p>Det fremgår af konklusionen af en læse- og retskrivningsundersøgelse, som klager gennemførte på en dag- og aftenskole den 13. juni 2017: ¬</p>\r\n<p>”…</p>\r\n<p>Undersøgelsen viser, at [klager] har specifikke ordblindevanskeligheder, og han anbefales derfor kompenserende ordblindeundervisning.</p>\r\n<p>…”</p>\r\n<p>\r\n</p>\r\n<p>Specifikt om klagers læsehastighed blev det i den udførte læse- og retskrivningsundersøgelse konkluderet:</p>\r\n<p>\r\n</p>\r\n<p>”Læsning af tekst viser en læsehastighed væsentlig under normen. ”</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at han har været udsat for forskelsbehandling på grund af handicap, idet e-Boks Nordic A/S’ funktioner ikke er ordblindevenlige.</p>\r\n<p>\r\n</p>\r\n<p>Klager kan ikke anvende e-Boks Nordic A/S, fordi han ikke kan læse indholdet uden hjælpemidler.</p>\r\n<p>\r\n</p>\r\n<p>Det burde være muligt at få læst brevene højt.</p>\r\n<p>\r\n</p>\r\n<p>e-Boks Nordic A/S forholder sig ikke til den procentdel af befolkningen, der er fritaget fra at modtage elektronisk post. Størstedelen af de ordblinde i Danmark er formentligt frameldt den digitale postløsning, fordi ordblinde oftest ikke har hjælpemidler.</p>\r\n<p>\r\n</p>\r\n<p>Klager er bekendt med, at der findes et program, som vil kunne gøre e-Boks Nordic A/S’ hjemmeside tilgængelig og ordblindevenlig for alle, uden at man som bruger først skal hente programmet.</p>\r\n<p>\r\n</p>\r\n<p>\r\n   <span class=\"Bold\">e-Boks Nordic A/S</span> påstår frifindelse.</p>\r\n<p>\r\n</p>\r\n<p>Det er væsentligt for e-Boks Nordic A/S, at den digitale postløsning er tilgængelig for alle, herunder for personer med handicap.</p>\r\n<p>e-Boks Nordic A/S arbejder løbende med forskellige tiltag for hele tiden at sikre dette.</p>\r\n<p>\r\n</p>\r\n<p>e-Boks har ikke en funktion, der kan oplæse indholdet på hjemmesiden, herunder indholdet af slutbrugernes breve, men hjemmesiden og mobilapplikationen er udviklet med henblik på at kunne understøtte de gængse skærmlæsere og øvrige hjælpemidler til oplæsning af tekst, der findes på markedet.</p>\r\n<p>\r\n</p>\r\n<p>Indklagede har ikke tidligere registreret en konkret efterspørgsel efter en oplæsningsfunktion på hjemmesiden og mobilapplikationen, da understøttelsen af brugernes egne skærmlæsere og hjælpemidler i tilstrækkelig grad har opfyldt behovet og sikret tilgængeligheden for personer, som måtte have vanskeligheder med at læse indholdet.</p>\r\n<p>\r\n</p>\r\n<p>e-Boks Nordic A/S gennemfører løbende analyser og forbedringstiltag for at optimere services og hjemmeside i øvrigt med udgangspunkt i retningslinjerne WCAG 2.1 (standarden for tilgængeligt webindhold). I den forbindelse er det blandt andet et fokuspunkt, at hjemmesiden er opbygget og struktureret bedst muligt i forhold til anvendelse af skærmlæsere m.v.</p>\r\n<p>\r\n</p>\r\n<p>e-Boks Nordic A/S er løbende i positiv dialog med relevante interesseorganisationer med henblik på at sikre tilgængeligheden af den digitale postkasse, eksempelvis har e-Boks Nordic A/S været i dialog med både Dansk Blindesamfund og Ældre Sagen inden for de sidste par år.</p>\r\n<p>\r\n</p>\r\n<p>Det er muligt at kontakte support telefonisk (og skriftligt), såfremt man måtte have spørgsmål eller bemærkninger vedrørende hjemmesiden, mobilapplikationen eller services generelt, herunder ved spørgsmål eller bemærkninger i relation til tilgængeligheden.</p>\r\n<p>\r\n</p>\r\n<p>Såfremt e-Boks Nordic A/S måtte modtage henvendelser om tilgængelighed, vil supportmedarbejderne være i stand til at bistå og vejlede vedkommende, herunder henvise til skærmlæsere eller hjælpemidler til oplæsning af tekst.</p>\r\n<p>\r\n</p>\r\n<p>Hvis en henvendelse om tilgængelighed ikke kan løses med hjælp fra en supportmedarbejder, vil sagen blive sendt videre internt til behandling blandt andet med henblik på at vurdere, om eventuelle justeringer eller tiltag måtte være nødvendige eller hensigtsmæssige.</p>\r\n<p>\r\n</p>\r\n<p>Supportafdelingen har de seneste år stort set ikke har modtaget henvendelser om tilgængelighed for personer med et handicap, som ikke er blevet løst med bistand fra supportafdelingen.</p>\r\n<p>\r\n</p>\r\n<p>Det er beklageligt, at klager oplever problemer med at læse indholdet af sine breve i e-Boks. Det er imidlertid e-Boks Nordic A/S’ vurdering, at dette kan løses ved at anvende et af de hjælpemidler, der findes på markedet til oplæsning af tekst.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af handicap uden for arbejdsmarkedet efter lov om forbud mod forskelsbehandling på grund af handicap (handicapdiskriminationsloven).</p>\r\n<p>\r\n</p>\r\n<p>Det fremgår af handicapdiskriminationsloven, at ingen må udsætte en anden person for direkte eller indirekte forskelsbehandling på grund af dennes handicap.</p>\r\n<p>\r\n</p>\r\n<p>Forbuddet mod forskelsbehandling gælder for al offentlig og privat virksomhed på alle områder i samfundet. Forbuddet gælder dog ikke for udøvelse af aktiviteter af rent privat karakter.</p>\r\n<p>\r\n</p>\r\n<p>Det følger af handicapdiskriminationslovens forarbejder, at vurderingen af lovens anvendelsesområde skal tage udgangspunkt i begrebet handicap i forskelsbehandlingsloven (lov om forbud mod forskelsbehandling på arbejdsmarkedet mv.).</p>\r\n<p>\r\n</p>\r\n<p>Begrebet ”handicap” i forskelsbehandlingsloven og det bagvedliggende EU-direktiv fortolkes i overensstemmelse med EU-Domstolens og Højesterets praksis.</p>\r\n<p>\r\n</p>\r\n<p>I sager om forskelsbehandling på grund af handicap uden for arbejdsmarkedet må nævnet på den baggrund foretage en vurdering af, om en skade eller sygdom konkret har medført sådanne langvarige funktionsbegrænsninger, at den berørte person er forhindret i at fungere på lige vilkår med andre personer i en tilsvarende livssituation. Ved denne vurdering vil indholdet af fremlagte lægejournaler, kommunale akter, skoleudtalelser mv. indgå.</p>\r\n<p>\r\n</p>\r\n<p>Klager har oplyst, at han er ordblind. Klager har til dokumentation for sin ordblindhed fremlagt resultatet af en læse- og retskrivningsundersøgelse gennemført på en dag- og aftenskole. Om resultatet af undersøgelsen fremgår, at klager har specifikke ordblindevanskeligheder, og at han har en læsehastighed væsentlig under normen.</p>\r\n<p>\r\n</p>\r\n<p>Efter oplysningerne om omfanget af klagers ordblindhed, herunder navnlig resultatet af den fremlagte læse- og retskrivningsundersøgelse, lægger nævnet til grund, at klagers ordblindhed hindrer ham i at fungere på lige vilkår med andre personer i en tilsvarende livssituation.</p>\r\n<p>\r\n</p>\r\n<p>Det er på den baggrund godtgjort, at klager har et handicap omfattet af handicapdiskriminationsloven.</p>\r\n<p>\r\n</p>\r\n<p>Nævnet forstår klagen således, at klagen angår tilgængeligheden af e-Boks Nordic A/S.</p>\r\n<p>\r\n</p>\r\n<p>Handicapdiskriminationsloven indeholder et forbud mod diskrimination på grund af handicap, men indebærer ikke en pligt til tilgængelighed.</p>\r\n<p>\r\n</p>\r\n<p>Det fremgår af forarbejderne til handicapdiskriminationsloven, at der ikke med loven bliver stillet yderligere krav til tilgængelighed<span class=\"Bold\">,</span> end hvad der til enhver tid gælder efter anden lovgivning. Det fremgår endvidere af forarbejderne, at det forhold, at en privat eller offentlig virksomhed ikke lever op til reglerne om tilgængelighed m.v., skal behandles i den pågældende sektors regelsæt. Det fremgår derudover af forarbejderne, at en klage over manglende overholdelse af reglerne om tilgængelighed m.v. må rettes til de klageinstanser, der måtte være i den pågældende sektor.</p>\r\n<p>\r\n</p>\r\n<p>Nævnet vurderer på den baggrund, at nævnet ikke kan behandle klagen.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1, stk. 1, og stk. 5, om nævnets kompetence</p>\r\n<p class=\"Liste1\">\r\n   <span class=\"Liste1Nr\">•</span> § 6, stk. 2, om principiel behandling</p>\r\n<p class=\"Liste1\">\r\n   <span class=\"Liste1Nr\">•</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">•</span> § 12, stk. 1, om klagebehandling</p>\r\n<p>\r\n</p>\r\n<p>Handicapdiskriminationsloven</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 2, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">•</span> § 3, om lovens anvendelsesområde</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/03/2022"
        },
        {
            "displayName": "Accession",
            "displayValue": "W20220923325"
        },
        {
            "displayName": "Entydig dokumentidentifikation",
            "displayValue": "DH000580"
        },
        {
            "displayName": "Dato for indlæggelse",
            "displayValue": "10/03/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9233"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "03/02/2022"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "20-28245"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}