{
    "id": 115,
    "title": "Kendelse fra Pressenævnet i sag nr. 94/1998",
    "documentTypeId": "240",
    "isSagsforlobPeriodValid": true,
    "shortName": "KEN nr 60480 af 04/11/1998",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Mediet havde sendt en udsendelse om et flytteselskabs snyd over for sine  \r\n\r\n kunder.</P>  \r\n\r\n<P>Pressen&aelig;vnet udtalte, at indholdet af udsendelsen p.g.a. dens form  \r\n\r\n og ordvalg kunne v&aelig;re kr&aelig;nkende for klageren. Pressen&aelig;vnet  \r\n\r\n lagde til grund, at mediet havde s&oslash;gt at efterpr&oslash;ve  \r\n\r\n oplysningerne. Klageren havde accepteret at udtale sig under et m&oslash;de,  \r\n\r\n uden deltagelse af et tv-hold. Klager fik derefter ikke lejlighed til at  \r\n\r\n udtale sig yderligere. Mediet burde have bestr&aelig;bt sig p&aring; at sikre  \r\n\r\n sig klagerens kommentar til den omhandlede families beskyldninger. Det var  \r\n\r\n endvidere i strid med god presseskik, at mediet alene oplyste, at klageren  \r\n\r\n havde fors&oslash;gt at stoppe indslaget.</P>  \r\n\r\n<P>God presseskik var overtr&aring;dt, og mediet blev p&aring;lagt at  \r\n\r\n offentligg&oslash;re et resum&eacute; af kendelsen.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 94/1998</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">Dansk Flytteservice ApS har ved  Benny  S&oslash;rensen  \r\n\r\n klaget til Pressen&aelig;vnet over et indslag bragt i udsendelsen \"Ekstra  \r\n\r\n Bladet p&aring; TV\" p&aring; TvDanmark den 17. september 1998, idet firmaet  \r\n\r\n mener, at god presseskik er tilsidesat.</P>  \r\n\r\n<P ALIGN=\"JUSTIFY\">I indslaget hed det:</P>  \r\n\r\n<P ALIGN=\"JUSTIFY\">\"Studie speak: Nu skal vi se historien om en flyttemand  \r\n\r\n der i den grad snyder sine kunder. F&oslash;rst fordobler han den aftalte  \r\n\r\n pris, og n&aring;r kunden s&aring; klager og ikke vil betale, ja s&aring;  \r\n\r\n l&oslash;ber han b&aring;de med fjernsynet og kummefryseren.</P>  \r\n\r\n<P ALIGN=\"JUSTIFY\"> Nina  Johansen, pensionist: Vi skulle egentlig flytte for  \r\n\r\n at starte p&aring; en frisk. Og det var det der var meningen, og jeg kan ikke  \r\n\r\n ligefrem p&aring;st&aring;, at det er blevet at starte p&aring; en frisk. Det  \r\n\r\n er meget ubehagelig ting at havne i den her.</P>  \r\n\r\n<P ALIGN=\"JUSTIFY\">Speak: Det, der skulle have v&aelig;ret starten p&aring;  \r\n\r\n et nyt liv for  Nina  Johansen og datteren  Joan, er endt med gruelige  \r\n\r\n lommesmerter. Som adskillige andre danskere valgte  Nina  Johansen firmaet  \r\n\r\n Dansk Flytteservice ApS, der i en annonce og ved telefonisk henvendelse  \r\n\r\n fremst&aring;r som et seri&oslash;st og ikke mindst billigt selskab. Men  \r\n\r\n manden bag selskabet,  Benny  S&oslash;rensen, er ikke til at stole  \r\n\r\n p&aring;.</P>  \r\n\r\n<P ALIGN=\"JUSTIFY\"> </P>  \r\n\r\n<P ALIGN=\"JUSTIFY\">Speak: Da  Nina  Johansen fik sine m&oslash;bler, betalte  \r\n\r\n hun det, hun troede var den reelle flyttepris, nemlig 5000 kroner. Men det  \r\n\r\n mente  Benny  S&oslash;rensen ikke, s&aring; han nuppede lige  \r\n\r\n invalidepensionistens k&oslash;leskab og kummefryser.  Nina  Johansens  \r\n\r\n oplevelse med tilbuddet, der blev ganget med 2, er ikke us&aelig;dvanligt,  \r\n\r\n n&aring;r flyttemand  Benny  S&oslash;rensen har sine fingre med i  \r\n\r\n spillet.</P>  \r\n\r\n<I><P ALIGN=\"JUSTIFY\">(telefonsamtale:)</P>  \r\n\r\n</I>  \r\n\r\n<P ALIGN=\"JUSTIFY\">N.J.: Ja goddag, mit navn er  Nina  Johansen.</P>  \r\n\r\n<P ALIGN=\"JUSTIFY\"> Charlotte  Aurup, jurist, Forbrugerstyrelsen: Ja dav.</P>  \r\n\r\n<P ALIGN=\"JUSTIFY\">N.J.: Dav. Jeg har en foresp&oslash;rgsel til jer.</P>  \r\n\r\n<P ALIGN=\"JUSTIFY\">C.A.: Ja!</P>  \r\n\r\n<P ALIGN=\"JUSTIFY\">N.J.: Det drejer sig om en flytning fra Varde til  \r\n\r\n Kalundborg, hvor jeg har f&aring;et et tilbud p&aring; 4300, og nu har jeg  \r\n\r\n f&aring;et en regning, der hedder 11.250.</P>  \r\n\r\n<P ALIGN=\"JUSTIFY\">C.A.: Det var ellers ikke s&aring; lidt.</P>  \r\n\r\n<P ALIGN=\"JUSTIFY\">N.J.: Nej. Er det noget, I kunne hj&aelig;lpe mig med?</P>  \r\n\r\n<P ALIGN=\"JUSTIFY\">C.A.: Ja, det kan du tro. Hvem har du f&aring;et flyttet  \r\n\r\n hos?</P>  \r\n\r\n<P ALIGN=\"JUSTIFY\">N.J.: Jeg har f&aring;et flyttet hos en, der hedder Dansk  \r\n\r\n Flytteservice ApS.</P>  \r\n\r\n<P ALIGN=\"JUSTIFY\">C.A.: Okay. Ja.</P>  \r\n\r\n<P ALIGN=\"JUSTIFY\">N.J.: Er det noget I kender til da?</P>  \r\n\r\n<P ALIGN=\"JUSTIFY\">C.A.: Ja, det kan du tro vi g&oslash;r. Dem har vi haft  \r\n\r\n flere henvendelser p&aring;.</P>  \r\n\r\n<P ALIGN=\"JUSTIFY\">N.J.: N&aring;.</P>  \r\n\r\n<P ALIGN=\"JUSTIFY\">C.A.: S&aring; du er rigtigt i kl&oslash;erne p&aring; en  \r\n\r\n kender her.</P>  \r\n\r\n<P ALIGN=\"JUSTIFY\">Interviewer: Ved du positivt, at der er nogle mennesker,  \r\n\r\n der har f&aring;et penge tilbage.</P>  \r\n\r\n<P ALIGN=\"JUSTIFY\">C.A.: Ja, bestemt. Og der er ogs&aring; nogen, alts&aring;  \r\n\r\n der er nogen, hvor der er blevet givet medhold her ved n&aelig;vnet, og  \r\n\r\n s&aring; er der ogs&aring; nogen, hvor han s&aring; har betalt ikke.</P>  \r\n\r\n<P ALIGN=\"JUSTIFY\">Interviewer: Men der er chancer for  Nina  \r\n\r\n stadigv&aelig;k.</P>  \r\n\r\n<P ALIGN=\"JUSTIFY\">C.A.: Ja, det er der.</P>  \r\n\r\n<P ALIGN=\"JUSTIFY\">Interviewer: Selv om hun g&aring;r ud og betaler pengene  \r\n\r\n der, at hun s&aring; kan f&aring; dem tilbage via en dom fra jer evt.</P>  \r\n\r\n<P ALIGN=\"JUSTIFY\">C.A.: Ja, det mener jeg bestemt. Ja.</P>  \r\n\r\n<I><P ALIGN=\"JUSTIFY\">(Fotograferet foran paracelhus)</P>  \r\n\r\n</I>  \r\n\r\n<P ALIGN=\"JUSTIFY\">Speak: Jeg har netop fors&oslash;gt at f&aring; en  \r\n\r\n kommentar fra  Benny  S&oslash;rensen, men hans kone fortalte mig, at han  \r\n\r\n ikke er at tr&aelig;ffe i &oslash;jeblikket. Og hun ved ikke, hvorn&aring;r  \r\n\r\n han kommer hjem.</P>  \r\n\r\n<P ALIGN=\"JUSTIFY\">Tidligere p&aring; dagen lykkedes det os at f&aring; et  \r\n\r\n interview med ham pr. mobiltelefon.</P>  \r\n\r\n<I><P ALIGN=\"JUSTIFY\">(Man ser huset)</P>  \r\n\r\n</I>  \r\n\r\n<P ALIGN=\"JUSTIFY\">Speak: Har du en kommentar til det her alts&aring;?</P>  \r\n\r\n<P ALIGN=\"JUSTIFY\"> Benny  S&oslash;rensen: Jamen ved du hvad du, det   jeg  \r\n\r\n havde sagt, jeg kan ikke snakke med dig nu, ikke</P>  \r\n\r\n<P ALIGN=\"JUSTIFY\">Speak: Jo, men kan du </P>  \r\n\r\n<P ALIGN=\"JUSTIFY\">B.S.: Jeg st&aring;r ude ved  Hvad fanden bliver du  \r\n\r\n s&aring; ved med at ringe for. Det er jo klart, alle de der bistandsklienter,  \r\n\r\n dem tager I jo sat'me op, som om at de var dronninger, jo. Ikke!</P>  \r\n\r\n<P ALIGN=\"JUSTIFY\">Speak: Nej, vi har <I>(utydeligt)</I>. Det passer jo ikke,  \r\n\r\n det du siger d&eacute;r.</P>  \r\n\r\n<P ALIGN=\"JUSTIFY\">B.S.: Jo, det passer hvad jeg siger, ikk' ogs&aring;, og  \r\n\r\n nu I ringer den ene gang efter den anden og pr&oslash;ver p&aring; at  \r\n\r\n v&aelig;re seri&oslash;se, ikk' ogs&aring;, og s&aring; s&aelig;tter i en  \r\n\r\n artikel i, du ved, der er lige til klodshans, du. Ikke. Og du er lige  \r\n\r\n s&aring;  </P>  \r\n\r\n<P ALIGN=\"JUSTIFY\">(dut, dut, dut)</P>  \r\n\r\n<P ALIGN=\"JUSTIFY\">Speak: Efter optagelserne har flyttemanden fors&oslash;gt  \r\n\r\n at stoppe vores indslag. Han h&aelig;vder, at det er kunden, der har  \r\n\r\n fors&oslash;gt at snyde ham.\"</P>  \r\n\r\n<P ALIGN=\"JUSTIFY\">Klageren har anf&oslash;rt, at forl&oslash;bet omkring den  \r\n\r\n konkrete flytning er forkert refereret. Det var aftalt med kunden, at kunden  \r\n\r\n og 5 hj&aelig;lpere skulle v&aelig;re p&aring; adressen i Kalundborg for at  \r\n\r\n modtage indboet om aftenen den 1. september 1998. Da flyttevognen ankom, var  \r\n\r\n der imidlertid ingen, og ingen i gaden havde kendskab til, at der skulle  \r\n\r\n flytte nogen ind p&aring; adressen. Efter en time returnerede flyttevognen  \r\n\r\n til K&oslash;benhavn, og flyttel&aelig;sset blev afleveret dagen efter.</P>  \r\n\r\n<P ALIGN=\"JUSTIFY\">Klageren har fremlagt kopi af ordrebekr&aelig;ftelse af  \r\n\r\n 31. august 1998 samt faktura af 7. september 1998.</P>  \r\n\r\n<P ALIGN=\"JUSTIFY\">Klageren har videre anf&oslash;rt, at han den 14.  \r\n\r\n september 1998 flere gange blev ringet op af journalisten. Han havde  \r\n\r\n imidlertid ikke tid til at tale med journalisten. Samme aften kom  \r\n\r\n journalisten med tv fotograf og lydmand til klagerens bop&aelig;l. Klageren  \r\n\r\n var ikke hjemme men kontaktede journalisten telefonisk for at fors&oslash;ge  \r\n\r\n at f&aring; et m&oslash;de. Klagerens fors&oslash;g p&aring; at f&aring; en  \r\n\r\n seri&oslash;s samtale blev imidlertid afvist med h&aring;nlig latter under  \r\n\r\n samtalen og med udtalelsen om, at klageren kun var et \"fup og  \r\n\r\n svindelfirma\".</P>  \r\n\r\n<P ALIGN=\"JUSTIFY\">Klageren har videre anf&oslash;rt, at klageren ikke har  \r\n\r\n presset kunden til at underskrive ordrebekr&aelig;ftelsen, og at bladets  \r\n\r\n gengivelse af forl&oslash;bet i &oslash;vrigt er ukorrekt.</P>  \r\n\r\n<P ALIGN=\"JUSTIFY\">Klageren har endelig anf&oslash;rt, at massemedierne  \r\n\r\n m&aring; forventes at v&aelig;re informative og sandf&aelig;rdige.</P>  \r\n\r\n<P ALIGN=\"JUSTIFY\">TvDanmark har i en udtalelse anf&oslash;rt, at klagerens  \r\n\r\n firma tidligere har v&aelig;ret omtalt i TvDanmarks lokale nyhedsudsendelser,  \r\n\r\n og han er s&aring;ledes kendt af seere for situationer, hvor han har  \r\n\r\n fors&oslash;gt at opn&aring; et st&oslash;rre vederlagt hos kunder, en det  \r\n\r\n var aftalt f&oslash;r flytningen.</P>  \r\n\r\n<P ALIGN=\"JUSTIFY\">TvDanmark har videre anf&oslash;rt, at det fremg&aring;r  \r\n\r\n af udsendelsen, at klageren har f&aring;et flere muligheder for at komme til  \r\n\r\n orde i udsendelsen og herunder redeg&oslash;re for sit syn p&aring; den  \r\n\r\n konkrete sag. Han &oslash;nskede ikke at medvirke i udsendelsen, hvorefter  \r\n\r\n journalisterne lagde den p&aring;g&aelig;ldende kundes oplysninger til grund  \r\n\r\n for udsendelsen.</P>  \r\n\r\n<P ALIGN=\"JUSTIFY\">I sagens behandling har f&oslash;lgende  \r\n\r\n n&aelig;vnsmedlemmer deltaget: Per S&oslash;rensen, Bo Maltesen, Lene Sarup  \r\n\r\n og Ole Askvig.</P>  \r\n\r\n<B><P>Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">Pressen&aelig;vnet bem&aelig;rker indledningsvis  \r\n\r\n vedr&oslash;rende formalia i forbindelse med klagen, at denne vedr&oslash;rer  \r\n\r\n en udsendelse udsendt i netv&aelig;rkssamarbejde mellem de tv-stationer, der  \r\n\r\n anvender profilnavnet TvDanmark. Udsendelsen er udsendt p&aring; alle lokale  \r\n\r\n TvDanmark-stationer af Kanal 60 A/S, der har sendetilladelse i  \r\n\r\n K&oslash;benhavns Amt og K&oslash;benhavns og Frederiksberg kommuner.</P>  \r\n\r\n<P ALIGN=\"JUSTIFY\">Pressen&aelig;vnet har taget sp&oslash;rgsm&aring;let op  \r\n\r\n med Kulturministeriet, hvem der er ansvarlig efter medieansvarsloven for  \r\n\r\n udsendelser udsendt i netv&aelig;rkssamarbejdet.</P>  \r\n\r\n<P ALIGN=\"JUSTIFY\">Til brug for denne sag har Pressen&aelig;vnet anset den  \r\n\r\n ansvarshavende redakt&oslash;r for Kanal 60 A/S for at v&aelig;re den, der  \r\n\r\n skulle afgive en udtalelse i medf&oslash;r af medieansvarslovens § 45, stk.  \r\n\r\n 1, og n&aelig;vnet kan derfor behandle klagen over overtr&aelig;delse af god  \r\n\r\n presseskik, uanset det er uklart, hvem der i givet fald er strafferetligt og  \r\n\r\n erstatningsretligt ansvarlig for udsendelsen.</P>  \r\n\r\n<P ALIGN=\"JUSTIFY\">N&aelig;vnet kan ikke foretage en egentlig  \r\n\r\n bevisf&oslash;relse om, hvilken aftale der var indg&aring;et mellem klageren  \r\n\r\n og klagerens kunde.</P>  \r\n\r\n<P ALIGN=\"JUSTIFY\">Pressen&aelig;vnet finder, at indholdet af udsendelsen  \r\n\r\n p&aring; grund af dens form og ordvalg kan v&aelig;re skadevoldende,  \r\n\r\n kr&aelig;nkende og virke agtelsesforringende for klageren. TvDanmark var  \r\n\r\n derfor forpligtet til at efterpr&oslash;ve oplysningerne i s&aelig;rlig grad,  \r\n\r\n f&oslash;rst og fremmest ved forel&aelig;ggelse for klageren.</P>  \r\n\r\n<P ALIGN=\"JUSTIFY\">P&aring; grundlag af det, parterne har anf&oslash;rt,  \r\n\r\n l&aelig;gger Pressen&aelig;vnet til grund, at TvDanmark har s&oslash;gt at  \r\n\r\n efterpr&oslash;ve oplysningerne. </P>  \r\n\r\n<P ALIGN=\"JUSTIFY\">Pressen&aelig;vnet l&aelig;gger videre til grund, at  \r\n\r\n klageren har accepteret at udtale sig under et m&oslash;de, men uden  \r\n\r\n deltagelse af et tv-hold. Klageren fik derefter ikke lejlighed til at udtale  \r\n\r\n sig yderligere.</P>  \r\n\r\n<P ALIGN=\"JUSTIFY\">Selvom klageren afviste at komme med sin kommentar under  \r\n\r\n et tv-indslag, fritog det ikke TvDanmark for at indhente og videregive hans  \r\n\r\n kommentar til familiens beskyldninger. Pressen&aelig;vnet finder  \r\n\r\n s&aring;ledes, at TvDanmark ikke har udfoldet tilstr&aelig;kkelige  \r\n\r\n bestr&aelig;belser p&aring; at sikre sig klagerens kommentar. Dette er i  \r\n\r\n strid med god presseskik.</P>  \r\n\r\n<P ALIGN=\"JUSTIFY\">Det er endvidere i strid med god presseskik, at TvDanmark  \r\n\r\n alene oplyste, at klageren efter optagelserne havde fors&oslash;gt at stoppe  \r\n\r\n indslaget. N&aelig;vnet udtaler derfor sin kritik af TvDanmark.</P>  \r\n\r\n<P ALIGN=\"JUSTIFY\">I medf&oslash;r af medieansvarslovens § 49  \r\n\r\n p&aring;l&aelig;gges det herefter den ansvarshavende redakt&oslash;r af det  \r\n\r\n sendesamarbejde, der udsender i netv&aelig;rk p&aring; TvDanmark at  \r\n\r\n offentligg&oslash;re f&oslash;lgende:</P>  \r\n\r\n<B><P ALIGN=\"CENTER\">\"Kendelse fra Pressen&aelig;vnet:</P>  \r\n\r\n</B>  \r\n\r\n<P ALIGN=\"JUSTIFY\">Pressen&aelig;vnet har udtalt kritik af TvDanmark i  \r\n\r\n anledning af et indslag i programmet \"Ekstra Bladet p&aring; TV\", bragt den  \r\n\r\n 17. september 1998. Indslaget handlede om en familie, der havde f&aring;et  \r\n\r\n foretaget en flytning af Dansk Flytteservice ApS ved  Benny  S&oslash;rensen.  \r\n\r\n Familien mente, at Dansk Flytteservice ApS havde kr&aelig;vet for meget for  \r\n\r\n flytningen.</P>  \r\n\r\n<P ALIGN=\"JUSTIFY\">Firmaet har klaget til Pressen&aelig;vnet over indslaget,  \r\n\r\n idet firmaet mener, at god presseskik er tilsidesat, fordi firmaets  \r\n\r\n opfattelse af forholdene ikke blev gengivet.</P>  \r\n\r\n<P ALIGN=\"JUSTIFY\">TvDanmark har afvist klagen med henvisning til, at firmaet  \r\n\r\n har f&aring;et flere muligheder for at komme til orde i udsendelsen. Det  \r\n\r\n &oslash;nskede firmaet imidlertid ikke.</P>  \r\n\r\n<P ALIGN=\"JUSTIFY\">Pressen&aelig;vnet har udtalt f&oslash;lgende:</P>  \r\n\r\n<P ALIGN=\"JUSTIFY\">TvDanmark har s&oslash;gt at efterpr&oslash;ve  \r\n\r\n oplysningerne, og klageren accepterede at udtale sig, men uden deltagelse af  \r\n\r\n et tv-hold. Klageren fik derefter ikke lejlighed til at udtale sig  \r\n\r\n yderligere.</P>  \r\n\r\n<P ALIGN=\"JUSTIFY\">Selvom klageren afviste at komme med sin kommentar under  \r\n\r\n et tv-indslag, fritog det ikke TvDanmark for at indhente og videregive hans  \r\n\r\n kommentar til familiens beskyldninger. TvDanmark har derfor ikke udfoldet  \r\n\r\n tilstr&aelig;kkelige bestr&aelig;belser p&aring; at sikre sig klagerens  \r\n\r\n kommentar. Dette er i strid med god presseskik.</P>  \r\n\r\n<P ALIGN=\"JUSTIFY\">Det er endvidere i strid med god presseskik, at TvDanmark  \r\n\r\n alene oplyste, at klageren efter optagelserne havde fors&oslash;gt at stoppe  \r\n\r\n indslaget. Pressen&aelig;vnet udtaler derfor sin kritik af TvDanmark.</P>  \r\n\r\n<P ALIGN=\"JUSTIFY\">K&oslash;benhavn, den 4. november 1998.</P>  \r\n\r\n<P ALIGN=\"JUSTIFY\">Per S&oslash;rensen, Bo Maltesen, Lene Sarup og Ole  \r\n\r\n Askvig.\"</P>  \r\n\r\n<P ALIGN=\"JUSTIFY\">Afsagt den 4. november 1998.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/03/1999"
        },
        {
            "displayName": "Accession",
            "displayValue": "W19986048025"
        },
        {
            "displayName": "Entydig dokumentidentifikation",
            "displayValue": "AA000217"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60480"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "04/11/1998"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "94/1998"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}