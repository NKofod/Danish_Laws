{
    "id": 153055,
    "title": "Ankestyrelsens principafgørelse 231-09 om arbejdsskade - håndsrækning - personkreds - familie - antaget til arbejde",
    "documentTypeId": "240",
    "isSagsforlobPeriodValid": true,
    "shortName": "KEN nr 10766 af 01/12/2009",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 231-09 om arbejdsskade - håndsrækning - personkreds - familie - antaget til arbejde</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har behandlet 2 sager om håndsrækning inden for familieforhold. Formålet har været at afklare, hvornår et familiemedlem kunne anses for at være antaget til at udføre arbejde i en arbejdsgivers tjeneste, og dermed være omfattet af lovens personkreds.</p>\r\n   <p class=\"TekstGenerel\">I sag nr. 1 (Principafgørelse 231-09) fandt Ankestyrelsen, at en far var omfattet af lovens personkreds, da han kom til skade under en håndsrækning til sin søn. Det udførte arbejde bestod i maling af husfacader fra stillads, og det var forventet at tage omkring 36 timer. Sønnen ville have hyret professionel hjælp, hvis familiemedlemmet ikke havde hjulpet. Ankestyrelsen fandt, at arbejdet lå ud over den hjælp, som man normalt kunne forvente af familiemedlemmer, og at faderen var omfattet af lovens personkreds. Ankestyrelsen ændrede derfor Arbejdsskadestyrelsens afgørelse.</p>\r\n   <p class=\"TekstGenerel\">I sag nr. 2 (Principafgørelse 232-09) fandt Ankestyrelsen, at en far ikke var omfattet af lovens personkreds, da han kom til skade under en håndsrækning til sin datter og svigersøn. Det udførte arbejde bestod i at save gerigter til vinduer, og det var forventet af tage 5-6 timer. Datteren og svigersønnen ville selv have udført arbejdet, hvis familiemedlemmet ikke havde hjulpet. Ankestyrelsen fandt, at arbejdet ikke lå ud over den hjælp, som man normalt kunne forvente af familiemedlemmer. Faderen var derfor ikke omfattet af lovens personkreds. Ankestyrelsen stadfæstede derfor Arbejdsskadestyrelsens afgørelse.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sag nr. 1</p>\r\n<p>En far kom til skade i 2007, mens han malede sin søns vandskurede hus fra stillads i 4-5 meters højde. Stilladset væltede, og han faldt ned og kom til skade.</p>\r\n<p>Arbejdet var forventet at vare 36 timer. Det fremgik af sagen, at hvis han ikke havde hjulpet, ville hans søn skulle have antaget professionel hjælp.</p>\r\n<p>Arbejdsskadestyrelsen traf den 28. marts 2008 afgørelse om, at tilfældet i august 2007 ikke var omfattet af arbejdsskadelovgivningen. Arbejdsskadestyrelsen vurderede, at det udførte arbejde ikke lå ud over den hjælp, man normalt kunne forvente af familiemedlemmer.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Faderen fandtes at være omfattet af lovens personkreds.</p>\r\n<p>Ankestyrelsen lagde til grund, at arbejdet var forventet at vare omkring 36 timer, og at arbejdet omfattede maling af facader fra stillads. Skadelidte havde desuden selv opstillet stilladset. Det blev desuden lagt til grund, at sønnen ville have hyret fremmed hjælp, hvis hans far ikke havde hjulpet. Sønnen deltog ikke selv i arbejdet med maling af facaderne.</p>\r\n<p>Henset til arbejdets art og omfang, fandtes arbejdet at ligge uden for den hjælp, man normalt kunne forvente at modtage fra sin familie, og faderen, der kom til skade, var derfor omfattet af lovens personkreds.</p>\r\n<p>Ankestyrelsen ændrede således Arbejdsskadestyrelsens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 11. november 2019, idet den er erstattet af principafgørelse nr. 57-19.\r\n"
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20091076625"
        },
        {
            "displayName": "Entydig dokumentidentifikation",
            "displayValue": "BS005859"
        },
        {
            "displayName": "Dato for indlæggelse",
            "displayValue": "12/11/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10766"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "01/12/2009"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1207183-08"
        },
        {
            "displayName": "Stikord",
            "displayValue": "231-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}