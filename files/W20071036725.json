{
    "id": 114481,
    "title": "Ikke ret til feriedagpenge, ret til almindelige dagpenge under kollektiv ferielukning, fritagelse for tilmelding til AF ved tvungen virksomhedslukning mellem jul og nytår.",
    "documentTypeId": "240",
    "isSagsforlobPeriodValid": true,
    "shortName": "KEN nr 10367 af 29/05/2007",
    "documentHtml": "<div class=\"bjelke\">Den fulde tekst</div><p class=\"Titel2\">Ikke ret til feriedagpenge, ret til almindelige dagpenge under kollektiv ferielukning, fritagelse for tilmelding til AF ved tvungen virksomhedslukning mellem jul og nytår.</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet var fra den 17. oktober 2005 ansat i virksomheden X som vikar i 12 måneder. Af ansættelseskontrakten fremgik det, at virksomheden holdt tvungen virksomhedslukket mellem jul og nytår.</div>\r\n        </p>\r\n        <p class=\"Tekst2\">\r\n          <div>Den 23. november 2005 ansøgte medlemmet a-kassen om dagpenge/ feriedagpenge på grund af den tvungne ferielukning mellem jul og nytår.</div>\r\n        </p>\r\n        <p class=\"Tekst2\">\r\n          <div>Den 6. december 2005 fremsendte medlemmet en udfyldt ledighedserklæring til a-kassen og oplyste samtidig, at virksomheden holdt tvungen julelukket fra den 23. december 2005 til og med den 1. januar 2006.</div>\r\n        </p>\r\n        <p class=\"Tekst2\">\r\n          <div>Medlemmet har desuden oplyst til sagen, at hun ikke stod til rådighed for arbejdsmarkedet fra den 23. december 2005 til og med den 25. december 2005, idet hun i denne periode opholdt sig i London.</div>\r\n        </p>\r\n        <p class=\"Tekst2\">\r\n          <div>Den 24. januar 2006 oplyste medlemmet overfor a-kassen, at hun fandt, at hun var berettiget til dagpenge/feriedagpenge fra den 27. til den 30. december 2005.</div>\r\n        </p>\r\n        <p class=\"Tekst2\">\r\n          <div>Den 29. januar 2006 meddelte a-kassen medlemmet afslag på ansøgningen om Dagpenge/feriedagpenge.</div>\r\n        </p>\r\n        <p class=\"Tekst2\">\r\n          <div>Feriedagpenge</div>\r\n        </p>\r\n        <p class=\"Tekst2\">\r\n          <div>Ankenævnet fandt ikke, at medlemmet havde ret til feriedagpenge under kollektiv ferielukning fra den 23. til den 30. december 2005. Ankenævnet lagde i den forbindelse vægt på, at medlemmet i optjeningsåret 2004 ikke fik udbetalt ydelser fra a-kassen. Medlemmet havde således ikke optjent ret til feriedagpenge.</div>\r\n        </p>\r\n        <p class=\"Tekst2\">\r\n          <div>Dagpenge</div>\r\n        </p>\r\n        <p class=\"Tekst2\">\r\n          <div>Et medlem skal stå til rådighed for arbejdsmarkedet og være arbejdssøgende for at kunne modtage dagpenge. Medlemmet skal derfor som hovedregel være tilmeldt AF.</div>\r\n        </p>\r\n        <p class=\"Tekst2\">\r\n          <div>Dog er den ledige fritaget for pligten til at tilmelde sig AF i forbindelse med ledighed som følge af en virksomhedslukning mellem jul og nytår, når der er tale om midlertidigt arbejdsophør med angivelse af genoptagelse af arbejdet på førstkommende hverdag efter julelukningen.</div>\r\n        </p>\r\n        <p class=\"Tekst2\">\r\n          <div>Det fremgår samtidig af cirkulære nr. 17963 af 5. marts 1996 fra Direktoratet for Arbejdsløshedsforsikringen (nu Arbejdsdirektoratet), at et ledigt medlem, som er omfattet af undtagelsen i Arbejdsmarkedsstyrelsens skrivelse af 4. november 2005, jf. bekendtgørelse om en aktiv arbejdsmarkedsindsats, § 13, alene vil have ret til dagpenge for hverdage i forbindelse med ferielukningen.</div>\r\n        </p>\r\n        <p class=\"Tekst2\">\r\n          <div>Ankenævnet fandt ikke, at medlemmet var berettiget til at modtage dagpenge i perioden fra den 23. december 2005 til og med den 26. december 2005. Ankenævnet lagde herved vægt på, at den 23. december 2005 ikke lå i perioden ”mellem jul og nytår”, og at dagene den 24., 25. og 26. december 2005 ikke var hverdage, hvilket var en betingelse for ret til dagpenge i forbindelse med kollektiv ferielukning mellem jul og nytår.</div>\r\n        </p>\r\n        <p class=\"Tekst2\">\r\n          <div>Ankenævnet fandt imidlertid, at medlemmet på baggrund af ovennævnte regler og retningslinier var berettiget til at modtage dagpenge fra den 27. december 2005 til og med den 30. december 2005. Ankenævnet havde i den forbindelse lagt vægt på, at medlemmet ikke havde pligt til at tilmelde sig AF i dagene mellem jul og nytår</div>\r\n        </p>\r\n      </div>\r\n      <p class=\"Tekst\">Ankenævnet har behandlet Deres klage på møde den 24. maj 2007.</p>\r\n      <p class=\"Tekst\">Nævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">De har ikke ret til feriedagpenge under kollektiv ferielukning fra den 23. til den 30. december 2005.</p>\r\n      <p class=\"Tekst\">De har ret til dagpenge fra den 27. december 2005 til og med den 30. december 2005.</p>\r\n      <p class=\"Tekst\">Ankenævnet tiltræder således Arbejdsdirektoratets afgørelse af 14. juli 2005 for så vidt angår feriedagpenge, men ændrer direktoratets afgørelse af 14. juli 2005 for så vidt angår dagpenge.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De i optjeningsåret 2004 ikke var tilmeldt AF,</p>\r\n        <p class=\"Liste1\"><span class=\"Liste1Nr\">–</span> De ikke modtog ydelser fra a-kassen i 2004, men at De derimod var i arbejde og optjente 25 dages ferie efter ferieloven, som De afholdt inden De påbegyndte Deres ansættelse på virksomheden X,</p>\r\n        <p class=\"Liste1\"><span class=\"Liste1Nr\">–</span> De fra den 17. oktober 2005 blev ansat i virksomheden X, som vikar i 12 måneder,</p>\r\n        <p class=\"Liste1\"><span class=\"Liste1Nr\">–</span> det fremgår af Deres ansættelseskontrakt, at virksomheden X holder virksomhedslukket mellem jul og nytår,</p>\r\n        <p class=\"Liste1\"><span class=\"Liste1Nr\">–</span> De på grund af den kollektive ferielukning søgte Deres a-kasse om dagpenge/feriedag-penge i lukningsperioden,</p>\r\n        <p class=\"Liste1\"><span class=\"Liste1Nr\">–</span> De har oplyst til sagen, at virksomheden X holdt lukket fra den 23. december til den 1. januar 2006, at De fra den 23. til den 25. december 2005 opholdt Dem i London på ferie, hvorfor De først kunne stå til rådighed for arbejdsmarkedet fra den 26. december 2005.</p>\r\n      </p>\r\n      <p class=\"Tekst\"><span class=\"Bold\">Feriedagpenge</span></p>\r\n      <p class=\"Tekst\">Et medlem optjener ret til ferie med feriedagpenge på grundlag af de perioder, hvorunder a-kassen har udbetalt ydelser til medlemmet.</p>\r\n      <p class=\"Tekst\">Ankenævnet finder ikke, at De har ret til feriedagpenge under kollektiv ferielukning fra den 23. til den 30. december 2005.</p>\r\n      <p class=\"Tekst\">Ankenævnet har i den forbindelse lagt vægt på, at De i optjeningsåret 2004 ikke fik udbetalt ydelser fra a-kassen. De har således ikke optjent ret til feriedagpenge.</p>\r\n      <p class=\"Tekst\"><span class=\"Bold\">Dagpenge</span></p>\r\n      <p class=\"Tekst\">Dagpenge kan kun udbetales til et medlem, som er ledigt. Desuden kan udbetalingen af dagpenge kun finde sted, hvis den ledige er tilmeldt AF som arbejdssøgende. Tilmeldingen skal ske når ledigheden indtræder, og den ledige skal opretholde kontakten med AF i hele ledighedsperioden.</p>\r\n      <p class=\"Tekst\">Et medlem skal således stå til rådighed for arbejdsmarkedet og være arbejdssøgende for at kunne modtage dagpenge. Medlemmet skal derfor som hovedregel være tilmeldt AF.</p>\r\n      <p class=\"Tekst\">Dog er den ledige fritaget for pligten til at tilmelde sig AF i forbindelse med ledighed som følge af en virksomhedslukning mellem jul og nytår, når der er tale om midlertidigt arbejdsophør med angivelse af genoptagelse af arbejdet på førstkommende hverdag efter julelukningen.</p>\r\n      <p class=\"Tekst\">Det er direktøren for Arbejdsmarkedsstyrelsen, der fastsætter de nærmere retningslinier herfor. For så vidt angår virksomhedslukningen mellem jul og nytår i 2005 meddelte Arbejdsmarkedsstyrelsen i orienteringsskrivelse af 4. november 2005 bl.a., at ledige alene ville være fritaget for pligten til at tilmelde sig AF i forbindelse med en virksomheds julelukning i dagene mellem jul og nytår.</p>\r\n      <p class=\"Tekst\">Det fremgår samtidig af cirkulære nr. 17963 af 5. marts 1996 fra Direktoratet for Arbejdsløshedsforsikringen (nu Arbejdsdirektoratet), at et ledigt medlem, som er omfattet af undtagelsen i Arbejdsmarkedsstyrelsens skrivelse af 4. november 2005, jf. bekendtgørelse om en aktiv arbejdsmarkedsindsats, § 13, alene vil have ret til dagpenge for hverdage i forbindelse med ferielukningen.</p>\r\n      <p class=\"Tekst\">Ankenævnet finder ikke, at De er berettiget til at modtage dagpenge i perioden fra den 23. december 2005 til og med den 26. december 2005. Ankenævnet har herved lagt vægt på, at den 23. december 2005 ikke lå i perioden ”mellem jul og nytår”, og at dagene den 24., 25. og 26. december 2005 ikke var hverdage, hvilket er en betingelse for ret til dagpenge i forbindelse med kollektiv ferielukning mellem jul og nytår.</p>\r\n      <p class=\"Tekst\">Ankenævnet finder imidlertid, at De på baggrund af ovennævnte regler og retningslinier er berettiget til at modtage dagpenge fra den 27. december 2005 til og med den 30. december 2005.</p>\r\n      <p class=\"Tekst\">Ankenævnet har i den forbindelse lagt vægt på, at De ikke havde pligt til at tilmelde Dem AF i dagene mellem jul og nytår.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 57, stk. 1 og stk. 4, § 62 og § 75h i lov om arbejdsløshedsforsikring mv., jf. lovbekendtgørelse nr. 874 af 11. september 2005,</p>\r\n        <p class=\"Liste1\"><span class=\"Liste1Nr\">–</span> § 11, i lov om en aktiv beskæftigelsesindsats, jf. lovbekendtgørelse nr.685 af 29. juni 2005,</p>\r\n        <p class=\"Liste1\"><span class=\"Liste1Nr\">–</span> § 13 og § 14 i Arbejdsmarkedsstyrelsens bekendtgørelse nr. 1099 af 18. november 2005 om en aktiv beskæftigelsesindsats.</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005</span></p>\r\n      <p class=\"Tekst\"><span class=\"Bold\">§ 57.</span> Dagpenge kan kun udbetales til et medlem, som er ledigt, jf. dog kapitel 11 b. Dagpenge kan ikke udbetales for ledighedsperioder, hvor medlemmet er berettiget til en dagpengegodtgørelse fra arbejdsgiveren, jf. § 84, medmindre andet følger af regler fastsat af direktøren for Arbejdsdirektoratet i medfør af § 84, stk. 10.</p>\r\n      <p class=\"Tekst\">-----</p>\r\n      <p class=\"Tekst\"><span class=\"Italic\">Stk. 4.</span> Udbetaling af dagpenge kan kun finde sted, hvis den ledige er tilmeldt Arbejdsformidlingen som arbejdssøgende. Tilmelding skal ske, når ledigheden indtræder, og den ledige skal opretholde kontakten med Arbejdsformidlingen i hele ledighedsperioden.</p>\r\n      <p class=\"Tekst\"><span class=\"Bold\">§ 62.</span> Der kan kun udbetales dagpenge til et medlem, som står til rådighed for arbejdsmarkedet.</p>\r\n      <p class=\"Tekst\">Kapitel 11 b</p>\r\n      <p class=\"Tekst\"><span class=\"Italic\">Feriedagpenge</span></p>\r\n      <p class=\"Tekst\"><span class=\"Bold\">§ 75 h. </span>Et medlem optjener ret til ferie med feriedagpenge på grundlag af perioder, hvorunder arbejdsløshedskassen har udbetalt ydelser til medlemmet. Udbetaling af efterløn giver dog ikke ret til feriedagpenge.</p>\r\n      <p class=\"Tekst\">------</p>\r\n      <p class=\"Tekst\"><span class=\"Italic\">Stk. 4.</span> Retten til feriedagpenge er betinget af, at medlemmet på ferietidspunktet</p>\r\n      <p>\r\n        <p class=\"Liste1\"><span class=\"Liste1Nr\">1)</span> er i et arbejdsforhold som lønmodtager eller er ledigt,</p>\r\n        <p class=\"Liste1\"><span class=\"Liste1Nr\">2)</span> ville have dagpengeret i tilfælde af ledighed og</p>\r\n        <p class=\"Liste1\"><span class=\"Liste1Nr\">3)</span> har afholdt sin optjente ferie med feriegodtgørelse eller løn.</p>\r\n      </p>\r\n      <p class=\"Tekst\"><span class=\"Bold\">Arbejdsmarkedsstyrelsens bekendtgørelse nr. 1099 af 18. november 2005</span></p>\r\n      <p class=\"Tekst\"><span class=\"Bold\">§ 13.</span> Den ledige er fritaget for pligten til tilmelding ved:</p>\r\n      <p>\r\n        <p class=\"Liste1\"><span class=\"Liste1Nr\">1)</span> ledighed som følge af en virksomheds lukning mellem jul og nytår, når der er tale om midlertidigt arbejdsophør med angivelse af genoptagelse af arbejdet på førstkommende hverdag efter julelukningen, eller</p>\r\n        <p class=\"Liste1\"><span class=\"Liste1Nr\">2)</span> ledighed på en søgnehelligdag, såfremt den ledige genoptager arbejdet umiddelbart efter søgnehelligdagen.</p>\r\n      </p>\r\n      <p class=\"Tekst\"><span class=\"Bold\">§ 14.</span> Direktøren for Arbejdsmarkedsstyrelsen kan bestemme, at visse grupper fritages for pligten til tilmelding, at ledige fritages for pligten til tilmelding af særlige årsager, samt at tilmelding sker på andre måder. Forud herfor indhentes Beskæftigelsesrådets udtalelse.</p>\r\n      <p class=\"Tekst\"><span class=\"Italic\">Stk. 2.</span> Direktøren for Arbejdsmarkedsstyrelsen kan bestemme, at julelukning, jf. § 13, stk. 2, nr. 1, udover dagene mellem jul og nytår kan omfatte enkelte dage før jul og efter nytår.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/02/2008"
        },
        {
            "displayName": "Accession",
            "displayValue": "W20071036725"
        },
        {
            "displayName": "Entydig dokumentidentifikation",
            "displayValue": "BE002670"
        },
        {
            "displayName": "Dato for indlæggelse",
            "displayValue": "23/02/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10367"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "29/05/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "5100713-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}