{
    "id": 46667,
    "title": "Cirkulære om ligsyn og udstedelse af dødsattester m.v. (Til landets læger) ",
    "documentTypeId": "140",
    "isSagsforlobPeriodValid": false,
    "shortName": "CIR nr 119 af 25/06/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ligsyn og udstedelse af  \r\n\r\n dødsattester m.v. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til landets læger) </P>  \r\n\r\n<BR>  \r\n\r\n<P>Bestemmelserne om omsorg for lig, foretagelse af ligsyn (herunder </P>  \r\n\r\n<P>retslægeligt ligsyn og obduktion) samt udstedelse af dødsattest er </P>  \r\n\r\n<P>fastsat i lov nr. 402 af 13. juni 1990 om ligsyn, obduktion og </P>  \r\n\r\n<P>transplantation m.v., der træder i kraft den 1. juli 1990. Samtidigt </P>  \r\n\r\n<P>ophæves lov nr. 246 af 9. juni 1967 om udtagelse af menneskeligt væv </P>  \r\n\r\n<P>m.v. og lov nr. 279 af 26. maj 1976 om ligsyn m.v. </P>  \r\n\r\n<P>Med lov om ligsyn, obduktion og transplantation indføres  \r\n\r\n hjernedødskriteriet som et supplerende dødskriterium, og der indføres  \r\n\r\n skærpede betingelser om samtykke for at kunne foretage lægevidenskabelig  \r\n\r\n obduktion og transplantation. </P>  \r\n\r\n<P>Iøvrigt er der med loven sket en samling af reglerne i ligsynsloven og lov  \r\n\r\n om udtagelse af menneskeligt væv m.v. (transplantationsloven). </P>  \r\n\r\n<P>Reglerne om begravelse af ligbrænding findes fortsat i lov nr. 346 af 26.  \r\n\r\n juni l975 om begravelse og ligbrænding. </P>  \r\n\r\n<P>Bestemmelserne i kap. 2 i lov om ligsyn, obduktion og transplantation m.v.  \r\n\r\n svarer med enkelte redaktionelle og systematiske ændringer til de hidtidige  \r\n\r\n regler i ligsynslovens §§ 1 - 5 og § 9 om ligsyn, dødsattester og omsorg for  \r\n\r\n lig. </P>  \r\n\r\n<P>Bestemmelserne i kap. 3 i lov om ligsyn, obduktion og transplantation m.v.  \r\n\r\n er - bortset fra en enkelt redaktionel ændring i § 10 - uændrede i forhold  \r\n\r\n til den hidtidige lov om ligsyn m.v. §§ 6 - 8. </P>  \r\n\r\n<P>Dette cirkulære svarer med enkelte ændringer til Sundhedsstyrelsens  \r\n\r\n cirkulære af 10. marts 1977 om ligsyn og udstedelse af dødsattester mv., som  \r\n\r\n det afløser. </P>  \r\n\r\n<P>Efter forhandling med Justitsministeriet og Kirkeministeriet fastsætter  \r\n\r\n Sundhedsstyrelsen følgende bestemmelser vedrørende foretagelse af ligsyn  \r\n\r\n m.v.: </P>  \r\n\r\n<P CLASS=PUNKT> <B>1.</B> Indledning </P>  \r\n\r\n<P> Ifølge lov om ligsyn, obduktion og transplantation m.v. (i det følgende:  \r\n\r\n loven) § 1 kan en persons død konstateres </P>  \r\n\r\n<UL CLASS=PLAIN-LIST>  \r\n\r\n<LI>1) ved uopretteligt ophør af åndedræt og hjertevirksomhed, eller </LI>  \r\n\r\n<LI>2) ved uopretteligt ophør af al hjernefunktion. </LI>  \r\n\r\n</UL>  \r\n\r\n<P>Det skal understreges, at der med indførelsen af hjernedødskriteriet ikke  \r\n\r\n er sket ændringer i, hvornår der kan foretages ligsyn, obduktion og  \r\n\r\n begravelse. </P>  \r\n\r\n<P>Vedrørende lovens § 1 <I>fremhæves,</I> at i de dele af lovgivningen, hvor  \r\n\r\n dødstidspunktet tillægges retsvirkning (arvelovgivningen,  \r\n\r\n forsikringslovgivningen, sociallovgivningen, straffelovgivningen m.v.), er  \r\n\r\n dødstidspunktet det tidspunkt, hvor dødens indtræden er konstateret efter §  \r\n\r\n 1, nr. 1 eller 2. Har lægerne efter gennemførelsen af de foreskrevne  \r\n\r\n undersøgelser konstateret hjernedødens indtræden, skal de erklære den  \r\n\r\n pågældende død, og det konstaterede dødstidspunkt efter dette kriterium er  \r\n\r\n således det tidspunkt, der skal anføres i patientjournalen og i dødsattesten  \r\n\r\n som dødstidspunktet. </P>  \r\n\r\n<P>Det understreges, at der efter loven ikke består nogen pligt for lægerne  \r\n\r\n til at iværksætte (og fuldføre) de undersøgelser, der er nødvendige for at  \r\n\r\n kunne konstatere dødens indtræden efter hjernedødskriteriet, jf. lovens § 2  \r\n\r\n og Sundhedsstyrelsens cirkulære nr. 118 af 25. juni 1990 om dødens  \r\n\r\n konstatering ved uopretteligt ophør af al hjernefunktion. </P>  \r\n\r\n<P>I overensstemmelse med hidtidige regler kan ligsyn først foretages, når  \r\n\r\n visse bestemte dødstegn kan iagttages. Dødstegnene skal som hidtil bestå i  \r\n\r\n enten dødsstivhed, døds- eller ligpletter eller forrådnelse. Disse tre  \r\n\r\n dødstegn indtræder noget senere (regnet i timer), efter at døden kan  \r\n\r\n konstateres efter de egentlige dødskriterier (lovens § 1). </P>  \r\n\r\n<P>Disse dødstegn betegnes ofte som de sene/sikre dødstegn, i modsætning til  \r\n\r\n dødskriterierne, der er de <I>første</I> sikre og uomtvistelige tegn på  \r\n\r\n dødens indtræden. </P>  \r\n\r\n<P>Bestemmelserne i lovens kap. 2 om ligsyn har først og fremmest til formål  \r\n\r\n at sikre, at der ved ethvert dødsfald foretages en betryggende undersøgelse  \r\n\r\n til konstatering af, om døden er indtrådt, og at der i tilfælde, hvor der kan  \r\n\r\n være mistanke om, at der ikke foreligger naturlig død, sker en nærmere  \r\n\r\n undersøgelse af omstændighederne ved dødsfaldet. </P>  \r\n\r\n<P>Ligsyn skal foretages i forbindelse med ethvert dødsfald, der indtræffer  \r\n\r\n på dansk område, men også dødsfald uden for dansk område kan imidlertid være  \r\n\r\n omfattet af lovens regler. Kommer således skib eller fly til dansk havn eller  \r\n\r\n lufthavn med lig ombord, skal ligsyn foretages, medmindre der forelægges  \r\n\r\n fyldestgørende dokumentation for, at ligsyn er foretaget i udlandet. </P>  \r\n\r\n<P>Når ligsyn er afsluttet, udstedes der dødsattest. Dødsattesten tjener i  \r\n\r\n første række som bevis for, at døden er indtrådt, og førend dødsattest er  \r\n\r\n udstedt, må liget ikke begraves, brændes eller føres ud af landet. </P>  \r\n\r\n<P>Dødsattesten vil endvidere kunne få betydning ikke blot i straffesager,  \r\n\r\n men også i borgerlige sager i anledning af dødsfaldet. </P>  \r\n\r\n<P>Dødsattesterne anvendes herudover som grundlag for landets  \r\n\r\n dødsårsagsstatistik samt for Sundhedsstyrelsens centralkartotek for døde.  \r\n\r\n</P>  \r\n\r\n<P CLASS=PUNKT> <B>2.</B> Ligsyn </P>  \r\n\r\n<P> Bestemmelserne vedrørende pligt og ret til at foretage ligsyn er fastsat  \r\n\r\n i lovens § 3. </P>  \r\n\r\n<P>2.1. Begrebet ligsyn. </P>  \r\n\r\n<P>Begrebet ligsyn er fastsat i lovens § 3, stk. 1, som en undersøgelse  \r\n\r\n foretaget af en læge, hvorved dødstegn iagttages, og dødsårsag og dødsmåde så  \r\n\r\n vidt muligt fastslås. </P>  \r\n\r\n<P>Lægen skal enten have opnået den i lægeloven nævnte tilladelse til  \r\n\r\n selvstændigt virke som læge eller have modtaget autorisation til at udøve  \r\n\r\n virksomhed som alment praktiserende læge eller speciallæge. Læger, der virker  \r\n\r\n i underordnede stillinger på sygehus, eller som amanuensis hos eller  \r\n\r\n midlertidig stedfortræder for en alment praktiserende læge, kan i denne  \r\n\r\n egenskab foretage ligsyn og udfærdige dødsattest. </P>  \r\n\r\n<P>Ligsyn, jf. ovenfor, kan kun foretages af en læge. Dette udelukker  \r\n\r\n imidlertid ikke, at andre, f.eks. sygeplejersker eller pårørende kan  \r\n\r\n konstatere, at pågældende er død (dødens indtræden er åbenbar) med den  \r\n\r\n retsvirkning, dette medfører efter lovens § 8 om omsorg for lig. </P>  \r\n\r\n<P>2.2. Pligt til at foretage ligsyn. </P>  \r\n\r\n<P>Ligsynet skal ordentligvis foretages af den læge, som efter sit kendskab  \r\n\r\n til afdøde eller til den sygdomstilstand, som måtte være gået forud for  \r\n\r\n døden, har de bedste forudsætninger for at tage stilling til, hvad der er den  \r\n\r\n egentlige dødsårsag. </P>  \r\n\r\n<P>Er <I>dødsfald indtrådt under indlæggelse på sygehus eller lignende  \r\n\r\n institution,</I> påhviler pligten til at foretage ligsyn en af de læger, der  \r\n\r\n her har deltaget i patientens behandling, jf. lovens § 3, stk. 2. </P>  \r\n\r\n<P>Ved lignende institutioner forstås institutioner med fast lægepersonale.  \r\n\r\n</P>  \r\n\r\n<P>Det er en forudsætning, at dødsfaldet er indtrådt under indlæggelse. </P>  \r\n\r\n<P>Såfremt <I>dødsfald ikke er indtrådt på sygehus eller lignende  \r\n\r\n institution,</I> påhviler det afdødes sædvanlige læge eller dennes  \r\n\r\n stedfortræder at foretage ligsynet, jf. lovens § 3, stk. 3. </P>  \r\n\r\n<P>Det forudsættes, at dødsfaldet sker inden for sædvanlig læges  \r\n\r\n praksisområde, d.v.s. det område, inden for hvilket hans patienter har bopæl  \r\n\r\n og han normalt tager på sygebesøg. </P>  \r\n\r\n<P>Dette gælder, uanset om patienten måtte dø umiddelbart efter udskrivning  \r\n\r\n fra sygehus. Lægen kan i givet fald rette henvendelse til sygehuset for at få  \r\n\r\n de fornødne oplysninger. Pligten til at foretage ligsyn påhviler ligeledes  \r\n\r\n afdødes sædvanlige læge eller dennes stedfortræder, såfremt pågældende  \r\n\r\n bringes til sygehus, men er død ved ankomsten, og ikke er blevet indlagt. Den  \r\n\r\n sædvanlige læge vil være afdødes sygesikringslæge eller den læge, han  \r\n\r\n sædvanligt har konsulteret. Indtræder døden i hjemmet umiddelbart efter, at  \r\n\r\n en vagtlæge har tilset afdøde, påhviler pligten til at foretage ligsyn  \r\n\r\n ligeledes afdødes sædvanlige læge, under forudsætning af, at denne ikke har  \r\n\r\n gyldigt forfald. </P>  \r\n\r\n<P>Ifølge lovens § 3, stk. 4, påhviler det <I>enhver stedlig læge</I> at  \r\n\r\n komme tilstede til foretagelse af ligsyn, hvis afdødes sædvanlige læge og  \r\n\r\n dennes stedfortræder har gyldigt forfald, eller hvis afdøde ikke har nogen  \r\n\r\n sædvanlig læge på dødsstedet. Det er også her en forudsætning, at dødsfaldet  \r\n\r\n sker inden for vedkommende læges praksisområde. Er der således etableret en  \r\n\r\n almindelig vagtlægeordning inden for et område, vil en læge, der i henhold  \r\n\r\n til stk. 4 opfordres til at foretage ligsyn, kunne henvise vedkommende til  \r\n\r\n først at forsøge det foretaget af en vagtlæge. </P>  \r\n\r\n<P>Bringes en person til sygehus m.v., men er død ved ankomsten, vil  \r\n\r\n sygehusets læger således, såfremt afdødes sædvanlige læge eller dennes  \r\n\r\n stedfortræder har gyldigt forfald, være forpligtet til at foretage ligsynet.  \r\n\r\n</P>  \r\n\r\n<P>Afgørelsen af, om en læge har &#187;gyldigt forfald&#171; vil i nogle  \r\n\r\n tilfælde give sig selv, f.eks. ved bortrejse, fravær og sygdom, i andre  \r\n\r\n tilfælde bero på den pågældende læges egen konkrete vurdering i det enkelte  \r\n\r\n tilfælde - under ansvar efter lægeloven. I tvivlstilfælde kan  \r\n\r\n Embedslægeinstitutionen forespørges. </P>  \r\n\r\n<P>Det bemærkes i denne forbindelse, at loven ikke pålægger  \r\n\r\n Embedslægeinstitutionerne pligt til at foretage almindeligt ligsyn. </P>  \r\n\r\n<P>2.3. Berettiget til at foretage ligsyn. </P>  \r\n\r\n<P>Enhver læge, der opfylder de almindelige betingelser for at kunne foretage  \r\n\r\n ligsyn (jf. 2.1.), er berettiget til at foretage ligsyn, såfremt lægen efter  \r\n\r\n forholdene må anses nærmere til at foretage dette end en af de læger, der  \r\n\r\n måtte være forpligtet hertil, jf. lovens § 3, stk. 3, 2. pkt. Det forudsættes  \r\n\r\n herudover, at lægen finder, at han har tilstrækkeligt grundlag for at tage  \r\n\r\n stilling også til dødsmåde og dødsårsag: Er den pågældende læge i tvivl om  \r\n\r\n dødsmåden, bør dødsfaldet indberettes til politiet, jf. afsnit 3. En læge er  \r\n\r\n endvidere udelukket fra at foretage ligsyn i de tilfælde, hvor retslægeligt  \r\n\r\n ligsyn er foreskrevet, jf. lovens §§ 5 og 6, samt i de tilfælde, hvor lægen  \r\n\r\n på grund af særligt tilknytningsforhold til afdøde, jf. lovens § 18, stk. 2,  \r\n\r\n er afskåret fra at foretage ligsyn. Jf. nedenfor afsnit 12. </P>  \r\n\r\n<P>2.4. Ligsynets foretagelse. </P>  \r\n\r\n<P>Efter lovens § 3, stk. 1, 1. pkt. foretages ligsynet af en læge til  \r\n\r\n afgørelse af, om dødsfald er indtrådt, d.v.s. død indtrådt efter at et barn  \r\n\r\n er kommet levende til verden. </P>  \r\n\r\n<P>Efter lovens § 17, stk. 1 finder loven tilsvarende anvendelse på dødfødte.  \r\n\r\n Det bemærkes, at fostre, der kommer døde til verden inden udgangen af 28.  \r\n\r\n svangerskabsuge, anses for aborter, medens fostre, der kommer døde til verden  \r\n\r\n efter det nævnte tidspunkt, anses for dødfødte børn. Kun, for så vidt angår  \r\n\r\n dødfødte børn, kræves ligsyn- og dødsattest. Har fosteret imidlertid vist  \r\n\r\n livstegn uden for moderens liv, betragtes det, uanset om det er før eller  \r\n\r\n efter 28. svangerskabsuge, som levendefødt, således at de almindelige regler  \r\n\r\n om ligsyn og dødsattest finder anvendelse, når livstegnene ophører. For  \r\n\r\n dødfødte børn må &#187;afdødes sædvanlige læge&#171; forstås som moderens  \r\n\r\n sædvanlige læge. </P>  \r\n\r\n<P>Ved almindeligt ligsyn synes liget i afklædt stand, med mindre lægen  \r\n\r\n skønner, at dette ikke er nødvendigt. Det bør dog altid være tilfældet, når  \r\n\r\n det drejer sig om ligsyn af børn. </P>  \r\n\r\n<P>Ved ligsynet skal dødstegn iagttages og dødsmåde og dødsårsag så vidt  \r\n\r\n muligt fastslås. </P>  \r\n\r\n<P>Ved almindeligt ligsyn skal mindst et af følgende tre dødstegn være  \r\n\r\n tilstede: </P>  \r\n\r\n<UL CLASS=PLAIN-LIST>  \r\n\r\n<LI>1) rigor mortis (dødsstivhed) </LI>  \r\n\r\n<LI>2) livores (døds- eller ligpletter) </LI>  \r\n\r\n<LI>3) Cadaverositas (forrådnelse). </LI>  \r\n\r\n</UL>  \r\n\r\n<P>Ved dødfødte kan anføres maceratio. </P>  \r\n\r\n<P>Ved ligsynet skal <I>dødsmåden</I> så vidt muligt søges opklaret. </P>  \r\n\r\n<P>Følgende dødsmåder kan komme på tale: </P>  \r\n\r\n<UL CLASS=PLAIN-LIST>  \r\n\r\n<LI>1) Naturlig død. </LI>  \r\n\r\n<LI>2) Ulykkestilfælde eller følger deraf. </LI>  \r\n\r\n<LI>3) Selvmord. </LI>  \r\n\r\n<LI>4) Drab. </LI>  \r\n\r\n</UL>  \r\n\r\n<P>Under ulykkestilfælde (2) kan også henføres andre strafbare forhold end  \r\n\r\n drab (f.eks. vold med døden til følge). </P>  \r\n\r\n<P>Ved ligsynet skal endvidere så vidt muligt dødsårsagen, d.v.s. den sygdom  \r\n\r\n eller tilstand, der betinger dødens indtræden, klarlægges. </P>  \r\n\r\n<P CLASS=PUNKT> <B>3.</B> Indberetning til politiet </P>  \r\n\r\n<P> Opstår der i forbindelse med ligsynet usikkerhed med hensyn til  \r\n\r\n dødsmåden, skal lægen indberette dødsfaldet til politiet, jf. nærmere  \r\n\r\n nedenfor. Hvis det er uomtvisteligt, at der er tale om naturlig død, uanset  \r\n\r\n den nærmere dødsårsag ikke ganske kan fastlægges, kræver det ikke  \r\n\r\n indberetning til politiet. Det kan dog efter omstændighederne - særligt, hvor  \r\n\r\n det ikke er afdødes sædvanlige læge, der foretager ligsynet - være  \r\n\r\n hensigtsmæssigt, at lægen konfererer med Embedslægeinstitutionen om  \r\n\r\n dødsattestens udfærdigelse. </P>  \r\n\r\n<P>Efter lovens § 4, stk. 2, skal ved dødsfald på sygehus eller lignende  \r\n\r\n institution afgives indberetning af den ledende læge. Herved forstås den  \r\n\r\n læge, sædvanligvis overlægen, der har ansvaret for afdelingen, hvor  \r\n\r\n dødsfaldet er indtrådt. Ved dødsfald uden for sygehuse eller lignende  \r\n\r\n institutioner skal den læge, der tilkaldes i anledning af dødsfaldet, afgive  \r\n\r\n indberetning til politiet. </P>  \r\n\r\n<P>Der er ikke i loven foreskrevet nogen form for, hvorledes indberetningen  \r\n\r\n skal gives til politiet. En telefonisk anmeldelse til nærmeste politi anses  \r\n\r\n for tilstrækkelig. Anmeldelsen skal foretages straks, hvorved forstås uden  \r\n\r\n unødigt ophold. </P>  \r\n\r\n<P>I nedennævnte tilfælde skal politiet underrettes med henblik på eventuel  \r\n\r\n iværksættelse af retslægeligt ligsyn og/eller retslægelig obduktion: </P>  \r\n\r\n<UL CLASS=PLAIN-LIST>  \r\n\r\n<LI>1) Når dødsfaldet skyldes et strafbart forhold, selvmord eller  \r\n\r\n ulykkestilfælde, jf. lovens § 4, stk. 1, nr. 1. </LI>  \r\n\r\n<LI>2) Når en person findes død, jf. lovens § 4, stk. 1, nr. 2. </LI>  \r\n\r\n</UL>  \r\n\r\n<P>Indberetning efter 2) skal ske, både når en person findes død et uventet  \r\n\r\n sted, og findes død i sin seng, uanset om afdøde forud har lidt af en sygdom,  \r\n\r\n der kunne forklare dødens indtræden. Har sygdommen ikke givet anledning til,  \r\n\r\n at den pågældende ved indlæggelse på sygehus eller ved pleje eller tilsyn i  \r\n\r\n hjemmet har haft nogen til stede omkring sig på dødstidspunktet, skal der ske  \r\n\r\n indberetning til politiet. Tilstedeværelse på dødstidspunktet er ikke en  \r\n\r\n afgørende betingelse for, hvorvidt afdøde kan betragets som dødfunden eller  \r\n\r\n ej. Har der på eller ved dødsstedet været nogen til stede med sådanne opgaver  \r\n\r\n eller på en sådan måde, at det med fornøden sikkerhed kan udelukkes, at  \r\n\r\n ekstraordinær foreteelse har spillet ind ved dødens indtræden, og at den  \r\n\r\n eller de pågældende overfor lægen på tilstrækkeligt oplysende måde kan udtale  \r\n\r\n sig om de nærmere omstændigheder ved dødsfaldet, herunder give oplysninger om  \r\n\r\n eventuel forudgående sygdom, skal indberetning ikke ske efter denne  \r\n\r\n bestemmelse. </P>  \r\n\r\n<UL CLASS=PLAIN-LIST>  \r\n\r\n<LI>3) Når døden er indtrådt pludseligt og ikke er forudset af lægelige  \r\n\r\n grunde, jf. lovens § 4, stk. 1, nr. 3. </LI>  \r\n\r\n</UL>  \r\n\r\n<P>Indberetning efter 3) skal også ske ved dødsfald indtruffet på sygehus.  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>4) Når der er grund til at antage, at dødsfaldet kan skyldes en  \r\n\r\n erhvervssygdom, der er omfattet af lov om arbejdsskadeforsikring, jf. lovens  \r\n\r\n § 4, stk. 1, nr. 4. </LI>  \r\n\r\n</UL>  \r\n\r\n<P>Indberetning efter 4) skal ske, når det på grundlag af de foreliggende  \r\n\r\n omstændigheder ved dødsfaldet og lægens eventuelle viden om afdødes tidligere  \r\n\r\n arbejdsforhold må antages, at døden kan skyldes en erhvervssygdom. Mistanke  \r\n\r\n om, at døden eventuelt kan skyldes en erhvervssygdom, medfører ligeledes  \r\n\r\n pligt til indberetning. </P>  \r\n\r\n<UL CLASS=PLAIN-LIST>  \r\n\r\n<LI>5) Når døden kan være en følge af fejl, forsømmelse eller ulykkelig  \r\n\r\n hændelse i forbindelse med behandling eller forebyggelse af sygdom, jf.  \r\n\r\n lovens § 4, stk. 1, nr. 5. </LI>  \r\n\r\n</UL>  \r\n\r\n<P>Indberetningspligten efter 5) omfatter ikke alene de tilfælde, hvor døden  \r\n\r\n sker under behandlingen, herunder diagnostiske undersøgelser, narkose og  \r\n\r\n lignende, men også hvor dødsfaldet indtræffer efter behandlingens afslutning,  \r\n\r\n såfremt det kan siges, at der er årsagsforbindelse mellem behandlingen eller  \r\n\r\n forebyggelsen af sygdommen og dødens indtræden. Ikke kun aktiv behandling,  \r\n\r\n men også undladelse af behandling af sygdom kan medføre pligt til  \r\n\r\n indberetning, såfremt denne undladelse kan være årsag til dødens indtræden.  \r\n\r\n</P>  \r\n\r\n<P>Der skal dog foreligge konkrete omstændigheder, der tyder på, at døden er  \r\n\r\n en følge af fejl, forsømmelse eller ulykkelig hændelse. Den abstrakte  \r\n\r\n mulighed for, at der kan være forekommet fejl eller forsømmelse ved den  \r\n\r\n lægelige behandling i tilfælde, hvor dødens indtræden har sin naturlige  \r\n\r\n forklaring i den sygdom, hvoraf patienten led, medfører ikke  \r\n\r\n indberetningspligt. </P>  \r\n\r\n<UL CLASS=PLAIN-LIST>  \r\n\r\n<LI>6) Når dødsfald forekommer i Kriminalforsorgens institutioner, jf. lovens  \r\n\r\n § 4, stk. 1, nr. 6. </LI>  \r\n\r\n</UL>  \r\n\r\n<P>Hensigten med denne bestemmelse er at hindre, at der kan rejses tvivl om  \r\n\r\n indsattes dødsmåde og dødsårsag. </P>  \r\n\r\n<UL CLASS=PLAIN-LIST>  \r\n\r\n<LI>7) Når det iøvrigt ikke med sikkerhed kan udelukkes, at dødsfaldet  \r\n\r\n skyldes et strafbart forhold, selvmord eller ulykkestilfælde, eller  \r\n\r\n dødsfaldet af andre grunde skønnes at kunne have politimæssig interesse, jf.  \r\n\r\n lovens § 4, stk. 1, nr. 7. </LI>  \r\n\r\n</UL>  \r\n\r\n<P>Indberetning efter 7) skal ske, selv om den umiddelbare dødsårsag ikke er  \r\n\r\n den ved ulykken forårsagede skade, men en mulig følge af denne. Indberetning  \r\n\r\n skal således ske i tilfælde, hvor en person, der har været udsat for en  \r\n\r\n ulykke, dør nogen tid efter af en mellemkommende sygdom, der kan være en  \r\n\r\n følge af ulykken, eller ikke ville være opstået, såfremt vedkommende ikke  \r\n\r\n havde været udsat for ulykken. </P>  \r\n\r\n<P CLASS=PUNKT> <B>4.</B> Retslægeligt ligsyn </P>  \r\n\r\n<P> I de tilfælde, hvor lægen indberetter et dødsfald til politiet, jf.  \r\n\r\n ovenfor, iværksættes ifølge lovens § 5 retslægeligt ligsyn. </P>  \r\n\r\n<P>Efter lovens § 6 foretages retslægeligt ligsyn af politiet og en  \r\n\r\n embedslægen i forening. </P>  \r\n\r\n<P>Retslægeligt ligsyn kan dog i medfør af lovens § 5, stk. 2 undlades i  \r\n\r\n følgende tilfælde: </P>  \r\n\r\n<UL CLASS=PLAIN-LIST>  \r\n\r\n<LI>1) Ved dødsfald eller ulykkestilfælde, såfremt døden først er indtrådt  \r\n\r\n nogen tid efter ulykken, og politiet efter de tilvejebragte oplysninger  \r\n\r\n finder det åbenbart, at dødsfaldet er uden politimæssig interesse. </LI>  \r\n\r\n<LI>2) <I>Når</I> en person findes død, <I>når</I> døden er indtrådt  \r\n\r\n pludseligt og ikke er forudset af lægelige grunde, <I>når</I> døden kan være  \r\n\r\n en følge af fejl, forsømmelse eller ulykkelig hændelse i forbindelse med  \r\n\r\n behandlingen eller forebyggelse af sygdom samt <I>når</I> dødsfald forekommer  \r\n\r\n i Kriminalforsorgens institutioner, såfremt der mellem politiet og  \r\n\r\n Embedslægeinstitutionen er enighed om, at de tilvejebragte oplysninger gør  \r\n\r\n det åbenbart, at der foreligger naturlig død. </LI>  \r\n\r\n<LI>3) Når indberetning er sket, fordi der er grund til at antage, at  \r\n\r\n dødsfaldet kan skyldes en erhvervssygdom, der er omfattet af lov om  \r\n\r\n arbejdsskadesforsikring, såfremt Embedslægeinstitutionen finder, at de  \r\n\r\n tilvejebragte oplysninger med tilstrækkelig sikkerhed har klarlagt  \r\n\r\n dødsårsagen. </LI>  \r\n\r\n<LI>4) Ved de øvrige indberetningspligtige dødsfald, såfremt politiet efter  \r\n\r\n en undersøgelse finder det åbenbart, at der er tale om naturlig død. </LI>  \r\n\r\n</UL>  \r\n\r\n<P>Såfremt der ifølge lovens § 5 skal foretages retslægeligt ligsyn bemærkes,  \r\n\r\n jf. lovens § 15, stk. 3, at det er en betingelse for at udtage  \r\n\r\n transplantationsmateriale fra den afdøde, at politiet forinden har erklæret  \r\n\r\n sig indforstået hermed. Ved ofre for trafikulykker må transplantationsindgreb  \r\n\r\n dog kunne gennemføres, såfremt politiet ikke på eget initiativ har nedlagt  \r\n\r\n forbud herimod, og de øvrige betingelser er opfyldt. </P>  \r\n\r\n<P CLASS=PUNKT> <B>5.</B> Dødsattest </P>  \r\n\r\n<P> Efter lovens § 7 påhviler det den læge, der har foretaget ligsynet, at  \r\n\r\n udstede dødsattest, jf. Justitsministeriets bekendtgørelse nr. 475 af 22.  \r\n\r\n juni 1990 om dødsattester. </P>  \r\n\r\n<P>Det følger heraf, at lægen, uanset at dødsfaldet måtte være indberettet  \r\n\r\n til politiet, er forpligtet til at udstede dødsattest, såfremt politiet  \r\n\r\n meddeler, at retslægeligt ligsyn ikke foretages. Lægen skal herefter udstede  \r\n\r\n dødsattesten med de bemærkninger om dødsmåde og dødsårsag, som han mener at  \r\n\r\n kunne tage ansvaret for. </P>  \r\n\r\n<P>Når dødsattesten er udfyldt og underskrevet, såvel på for- som bagside,  \r\n\r\n skal attesten foldes sammen og udleveres tilklæbet til den, der drager omsorg  \r\n\r\n for begravelsen. Det behøver ikke at være samme læge, der udfylder  \r\n\r\n dødsattestens for- og bagside. </P>  \r\n\r\n<P>Lægen bør i forbindelse med udfærdigelse af dødsattest sikre sig, at  \r\n\r\n fornøden identifikation medfølger liget. </P>  \r\n\r\n<P>Vedrørende udfyldelse af dødsattesten skal man iøvrigt henlede  \r\n\r\n opmærksomheden på lægelovens § 8, stk. 1, hvorefter en læge ved udfærdigelse  \r\n\r\n af erklæringer, som han afgiver i sin egenskab af læge, skal udvise omhu og  \r\n\r\n uhildethed og nøje følge de herom givne, almindelige og særlige regler.  \r\n\r\n Opmærksomheden henledes videre på Indenrigsministeriets bekendtgørelse af 20.  \r\n\r\n juni 1935 angående almindelige regler for afgivelse af lægeerklæringer,  \r\n\r\n herunder specielt bekendtgørelsens § 2, stk. 2, hvorefter erklæringer skal  \r\n\r\n være udfærdiget med tydelig skrift, være nøjagtigt dateret og forsynet med  \r\n\r\n læselig underskrift samt angivelse af lægens bopæl. Lægens navn skal såvidt  \r\n\r\n muligt tillige være anført med stempel. I bekendtgørelsens § 4 er videre  \r\n\r\n anført, at de i erklæringen (dødsattesten) indeholdte oplysninger skal være  \r\n\r\n så fyldige og tydelige, at formålet med erklæringen opfyldes. </P>  \r\n\r\n<P>Opmærksomheden henledes endvidere på Justitsministeriets bekendtgørelse  \r\n\r\n nr. 474 af 22. juni 1990 om lægers adgang til at konstatere dødens indtræden,  \r\n\r\n foretage ligsyn, udstede dødsattest og foretage obduktion samt afsnit 12.  \r\n\r\n</P>  \r\n\r\n<P CLASS=PUNKT> <B>6.</B> Begravelse og ligbrænding </P>  \r\n\r\n<P> Efter lovens § 7, stk. 2, må liget ikke begraves, brændes eller føres ud  \r\n\r\n af landet, førend dødsattest er udstedt. Er dødsattesten udfærdiget efter  \r\n\r\n retslægeligt ligsyn, skal attesten yderligere være forsynet med politiets  \r\n\r\n påtegning om, at intet er til hinder for, at liget begraves, brændes eller  \r\n\r\n føres ud af landet. </P>  \r\n\r\n<P>6.1. Frister m.v. </P>  \r\n\r\n<P>Der er ikke i loven fastsat frister for udstedelse af dødsattest.  \r\n\r\n Dødsattesten skal imidlertid, når de nødvendige oplysninger foreligger,  \r\n\r\n udstedes uden unødigt ophold. Opmærksomheden henledes herved på § 14 i  \r\n\r\n Kirkeministeriets bekendtgørelse af 1. december 1975 om begravelse og  \r\n\r\n ligbrænding, hvorefter jordfæstelse eller ligbrænding - hvis kortere frist  \r\n\r\n ikke er foreskrevet i sundhedslovgivningen - skal ske senest 8 dage efter  \r\n\r\n dødsfaldet (eller efter at liget er fundet). </P>  \r\n\r\n<P>Ifølge § 2, stk. 1, i Kirkeministeriets fornævnte bekendtgørelse skal  \r\n\r\n anmodning om begravelse eller ligbrænding fremsættes snarest muligt efter  \r\n\r\n dødsfaldet over for begravelsesmyndigheden - sognepræsten på afdødes  \r\n\r\n bopælssted - enten ved personlig eller skriftlig henvendelse. Ved  \r\n\r\n Kirkeministeriets foranstaltning er der fremstillet en blanket til brug ved  \r\n\r\n fremsættelse af anmodning om begravelse eller ligbrænding. Blanketten - der  \r\n\r\n tillige omfatter formular til anmeldelse af dødsfaldet - udleveres uden  \r\n\r\n betaling af den dødsattestudstedende læge sammen med dødsattesten til den,  \r\n\r\n der drager omsorg for afdødes begravelse. Blanketten kan også fås udleveret  \r\n\r\n hos begravelsesmyndigheden. Vedrører dødsattesten et dødfødt barn, udleveres  \r\n\r\n tillige fødselsanmeldelsen. </P>  \r\n\r\n<P>6.2. Særligt vedrørende ligbrænding. </P>  \r\n\r\n<P>Ønskes ligbrænding foretaget, skal dødsattesten indeholde erklæring fra  \r\n\r\n lægen om, at der efter hans skøn ikke er grund til mistanke om, at døden er  \r\n\r\n forårsaget ved en forbrydelse (underskriftrubrik A). Foreligger der ikke  \r\n\r\n dødsattest med den nævnte erklæring, må ligbrænding ikke tillades (af  \r\n\r\n begravelsesmyndigheden), forinden der af politiet er afgivet erklæring om, at  \r\n\r\n der intet er til hinder herfor, jf. Kirkeministeriets bekendtgørelse af 1.  \r\n\r\n december 1975 om begravelse og ligbrænding § 2, stk. 2, 2. og 3. pkt. </P>  \r\n\r\n<P>Finder lægen ikke at kunne afgive den nævnte erklæring, skal han foretage  \r\n\r\n indberetning om dødsfaldet til politiet efter reglerne i lovens § 4.  \r\n\r\n Iværksættes der derefter retslægeligt ligsyn, må ligbrænding ikke tillades af  \r\n\r\n begravelsesmyndigheden, forinden den af Embedslægen udstedte dødsattest er  \r\n\r\n forsynet med politiets påtegning om, at intet er til hinder herfor, jf.  \r\n\r\n lovens § 7, stk. 2. Iværksættes der derimod ikke retlægeligt ligsyn, vil  \r\n\r\n lægen fra politiet modtage meddelelse om, at den stedfundne indberetning ikke  \r\n\r\n giver anledning til retslægeligt ligsyn, og at der intet er til hinder for,  \r\n\r\n at ligbrænding kan finde sted. Det påhviler herefter lægen at afslutte  \r\n\r\n ligsynet og udstede dødsattest, jf. lovens § 7, stk. 1 (underskriftrubrik B).  \r\n\r\n Herefter kan der af begravelsesmyndigheden meddeles tilladelse til  \r\n\r\n foretagelse af ligbrænding. </P>  \r\n\r\n<P>6.3. Overførsel af lig til udlandet. </P>  \r\n\r\n<P>Ønskes et lig overført til udlandet, skal der - efter at dødsfaldet er  \r\n\r\n anmeldt til begravelsesmyndigheden - rettes henvendelse til  \r\n\r\n Embedslægeinstitutionen på dødsstedet (i Københavns kommune Stadslægen) om  \r\n\r\n udstedelse af et ligpas, som skal følge liget under transporten, jf. § 2,  \r\n\r\n stk. 1 i Indenrigsministeriets bekendtgørelse af l4. april l983 om behandling  \r\n\r\n af lig. Den originale dødsattest skal forblive i landet. </P>  \r\n\r\n<P>Med anmodning om udstedelse af ligpas skal bl.a. følge en udskrift af  \r\n\r\n dødsattesten, og en særskilt erklæring om, hvorvidt afdøde ved dødens  \r\n\r\n indtræden led af en smittefarlig sygdom, jf. Sundhedsstyrelsens cirkulære af  \r\n\r\n 26. september 1983 om transport af lig til eller fra udlandet. </P>  \r\n\r\n<P CLASS=PUNKT> <B>7.</B> Omsorg for lig </P>  \r\n\r\n<P> Den, der antages at være afgået ved døden, skal anbringes under  \r\n\r\n forsvarlige forhold, jf. lovens § 8, 1. pkt. </P>  \r\n\r\n<P>Pligten - til forsvarlig anbringelse af afdøde - der indtræder, når den  \r\n\r\n pågældende antages at være afgået ved døden - er foreskrevet af hensyn til  \r\n\r\n den politimæssige interesse i i videst muligt omfang at hindre, at liget  \r\n\r\n udsættes for efterfølgende ydre påvirkninger, af sømmelighedshensyn samt af  \r\n\r\n hensyn til en eventuel mulighed for genoplivning. Pligten til forsvarlig  \r\n\r\n anbringelse vedvarer, indtil begravelse eller ligbrænding har fundet sted.  \r\n\r\n</P>  \r\n\r\n<P>Er dødens indtræden ikke åbenbar, skal den pågældende være under jævnligt  \r\n\r\n tilsyn og må ikke føres til lighus, før en læge har iagttaget dødstegn, jf.  \r\n\r\n lovens § 8, 2. pkt. </P>  \r\n\r\n<P>Tilsynspligten ophører, når dødens indtræden er konstateret af en læge  \r\n\r\n (dødstegn), eller når det iøvrigt er åbenbart, at den pågældende er død. </P>  \r\n\r\n<P>Liget kan føres til lighus (d.v.s. hospitalsligrum eller morgue), når  \r\n\r\n lægen har konstateret dødstegn. Det er ingen betingelse herfor, at lægen  \r\n\r\n tillige har fastslået dødsmåde og dødsårsag. </P>  \r\n\r\n<P>Førend ligsyn er afsluttet og dødsattest er udstedt, må liget ikke  \r\n\r\n anbringes i kiste eller føres til kapel, jf. lovens § 8, 3. pkt. </P>  \r\n\r\n<P CLASS=PUNKT> <B>8.</B> Retslægelig obduktion </P>  \r\n\r\n<P> I lovens §§ 9, 10 og 11 er fastsat regler om, hvornår retslægelig  \r\n\r\n obduktion skal finde sted samt de nærmere omstændigheder i forbindelse  \r\n\r\n hermed, herunder eventuel domstolsprøvelse af beslutningen om retslægelig  \r\n\r\n obduktion. </P>  \r\n\r\n<P>De retslægelige obduktioner skal ikke forveksles med de obduktioner, der i  \r\n\r\n henhold til lovens § 12 foretages alene i lægevidenskabeligt øjemed. Der  \r\n\r\n henvises herom til Sundhedsstyrelsens Vejledning nr. 117 af 25. juni 1990 om  \r\n\r\n samtykke m.v. til lægevidenskabelige obduktioner (hospitalsobduktioner). </P>  \r\n\r\n<P CLASS=PUNKT> <B>9.</B> Militært personel </P>  \r\n\r\n<P> Ligsyn i forbindelse med dødsfald indtruffet under aftjening af militær  \r\n\r\n værnepligt foretages efter de almindelige regler. </P>  \r\n\r\n<P>Henhører efterforskningen i forbindelse med dødsfaldet under militær  \r\n\r\n påtalemyndighed, træder forsvarets auditørpersonel efter lovens § 18, stk. 3,  \r\n\r\n i stedet for politiet ved foretagelse af retslægeligt ligsyn og retslægelig  \r\n\r\n obduktion. Embedslægeinstitutionen medvirker i øvrigt som ved øvrige  \r\n\r\n retslægelige ligsyn og obduktioner. </P>  \r\n\r\n<P CLASS=PUNKT> <B>10.</B> Blanketgangen </P>  \r\n\r\n<P> Dødsanmeldelsen - jf. punkt 6.1 - danner grundlag for dødsfaldets  \r\n\r\n registrering i ministerialbogen (i de sønderjyske landsdele personregistret).  \r\n\r\n Med dødsanmeldelsen skal følge dødsattesten - for dødfødte børn tillige  \r\n\r\n fødselsanmeldelsen. De af registreringsmyndighederne (sognepræsterne /  \r\n\r\n personregisterførerne) modtagne dødsattester og fødselsanmeldelser vedrørende  \r\n\r\n dødfødte børn indsendes - dødsattesterne fortsat i tilklæbet stand - inden 14  \r\n\r\n dage efter hver måneds udgang (i København dog hver uge) til  \r\n\r\n Embedslægeinstitutionen (i København Stadslægen). Embedslægen åbner og  \r\n\r\n gennemser dødsattesterne, og efter at have foranlediget eventuelle fejl og  \r\n\r\n mangler afhjulpet, videresendes dødsattesterne tillige med eventuelle  \r\n\r\n fødselsanmeldelser vedrørende dødfødte børn til Sundhedsstyrelsen. </P>  \r\n\r\n<P CLASS=PUNKT> <B>11.</B> Tavshedspligt </P>  \r\n\r\n<P> Efter lægelovens § 9 er en læge forpligtet til at iagttage tavshed om,  \r\n\r\n hvad han under udøvelsen af sit kald erfarer eller får formodning om angående  \r\n\r\n privatlivet tilhørende hemmeligheder, medmindre han ifølge lovgivningen er  \r\n\r\n forpligtet til at udtale sig, eller medmindre han handler i berettiget  \r\n\r\n varetagelse af en almen interesse eller af eget eller andres tarv. </P>  \r\n\r\n<P>Det fremgår af denne bestemmelse, at lægen som udgangspunkt ikke må  \r\n\r\n meddele oplysninger fra attestens lukkede del. </P>  \r\n\r\n<P>Lægen kan dog give den, som har retlig interesse deri, oplysning om  \r\n\r\n dødsårsagen, såfremt han derved handler i berettiget varetagelse af en almen  \r\n\r\n interesse eller af eget eller andres tarv. Der henvises i denne forbindelse  \r\n\r\n til § 22, stk. 1 i Lovbekendtgørelse nr. 726 af 24. oktober 1986 om  \r\n\r\n forsikringsaftaler, hvorefter sikrede, hvis han rejser krav mod selskabet,  \r\n\r\n skal give dette alle ham tilgængelige oplysninger om forhold, som kan være af  \r\n\r\n betydning ved bedømmelse af forsikringsbegivenheden. </P>  \r\n\r\n<P>Lægen kan endvidere ifølge anden lovgivning være forpligtet til at afgive  \r\n\r\n oplysninger fra dødsattestens lukkede del. </P>  \r\n\r\n<P>Lægen vil i almindelighed over for afdødes pårørende have adgang til  \r\n\r\n mundtligt at oplyse om dødsårsagen. </P>  \r\n\r\n<P CLASS=PUNKT> <B>12.</B> Andre bestemmelser </P>  \r\n\r\n<P> Efter lovens § 18, stk. 1 og 2, fastsætter Justitsministeren regler,  \r\n\r\n hvorefter en læge ikke må konstatere dødens indtræden, foretage ligsyn,  \r\n\r\n udstede dødsattest og foretage obduktion på en person, som lægen har haft en  \r\n\r\n særlig tilknytning til. Justitsministeriet har herefter i bekendtgørelse nr.  \r\n\r\n 474 af 22. juni 1990 om lægers adgang til at konstatere dødens indtræden,  \r\n\r\n foretage ligsyn, udstede dødsattest og foretage obduktion, fastsat, at en  \r\n\r\n læge ikke må konstatere dødens indtræden, foretage ligsyn, obduktion eller  \r\n\r\n udstede dødsattest, når den afdøde </P>  \r\n\r\n<UL CLASS=PLAIN-LIST>  \r\n\r\n<LI>1) var lægens nuværende eller tidligere ægtefælle, registrerede partner,  \r\n\r\n beslægtede eller besvogrede i op- eller nedstigende linie eller i sidelinien,  \r\n\r\n så nær som søskendebørn. </LI>  \r\n\r\n<LI>2) var lægens samlever, stedbarn eller plejebarn. </LI>  \r\n\r\n<LI>3) på dødstidspunktet tilhørte lægens husstand, eller når lægen iøvrigt  \r\n\r\n havde et særligt tilknytningsforhold til afdøde. </LI>  \r\n\r\n</UL>  \r\n\r\n<P>Opmærksomheden henledes på, at en urigtig attestation om, at der ikke  \r\n\r\n foreligger tilknytningsforhold som nævnt i bekendtgørelsen, vil medføre  \r\n\r\n strafansvar efter straffelovens § 163. </P>  \r\n\r\n<P>Såfremt lægen er i tvivl om han herefter bør foretage ligsyn og udstede  \r\n\r\n dødsattest, bør han søge vejledning hos Embedslægeinstitutionen. </P>  \r\n\r\n<P>Hvis lægen af ovennævnte grunde er afskåret fra at foretage ligsyn eller  \r\n\r\n afstår herfra, fremgår det af lovens § 3, stk. 2 - 4, hvilke andre læger det  \r\n\r\n påhviler at foretage ligsyn af afdøde. </P>  \r\n\r\n<P CLASS=PUNKT> <B>13.</B> Ikrafttræden m.v. </P>  \r\n\r\n<P> Cirkulæret træder i kraft den 1. juli 1990. Samtidig ophæves  \r\n\r\n Sundhedsstyrelsens cirkulære af 10. marts 1977 om ligsyn og udstedelse af  \r\n\r\n dødsattester m.v. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Sundhedsstyrelsen, den 25. juni 1990  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER> </P>  \r\n\r\n<P ALIGN=CENTER>Palle Juul-Jensen </P>  \r\n\r\n<P CLASS=MINISTER ALIGN=RIGHT>/ Gert Heinild </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/07/1990"
        },
        {
            "displayName": "Accession",
            "displayValue": "C19900011909"
        },
        {
            "displayName": "Entydig dokumentidentifikation",
            "displayValue": "CM005416"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "07/05/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "119"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "25/06/1990"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Sundhedsstyrelsen"
        },
        {
            "displayName": "Ressortministeriets journalnummer",
            "displayValue": "Sundhedsstyrelsen. j.nr. 1940-28-1990"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}