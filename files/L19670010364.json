{
    "id": 71769,
    "title": "Bekendtgørelse af traktat af 27. januar 1967 om det ydre rum (* 1) ",
    "documentTypeId": "220",
    "isSagsforlobPeriodValid": false,
    "shortName": "BKI nr 103 af 18/12/1967",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse af traktat af 27. januar 1967 om  \r\n\r\n det ydre rum (* 1) </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Efter at folketinget den 20.april 1967 havde meddelt sit samtykke til  \r\n\r\n Danmarks ratifikation af den under 27.januar 1967 i London, Moskva og  \r\n\r\n Washington undertegnede traktat om principper for staters virksomhed ved  \r\n\r\n udforskning og udnyttelse af det ydre rum, herunder månen og andre  \r\n\r\n himmellegemer, har Hans Majestæt Kongen ved resolution af 2. maj 1967  \r\n\r\n ratificeret nævnte traktat, der har følgende ordlyd (den kinesiske, russiske  \r\n\r\n og spanske tekst er indeladt her): Oversættelse </P>  \r\n\r\n<P> <B>TRAKTAT OM PRINCIPPER FOR STATERS VIRKSOMHED VED UDFORSKNING OG  \r\n\r\n UDNYTTELSE AF DET YDRE RUM, HERUNDER MÅNEN OG ANDRE HIMMELLEGEMER</B>  </P>  \r\n\r\n<P>De i denne traktat deltagende stater, som </P>  \r\n\r\n<P> <I>er inspireret</I>  af de store muligheder, der åbner sig for  \r\n\r\n menneskeheden som følge af menneskets indtrængen i det ydre rum, </P>  \r\n\r\n<P> <I>erkender</I>  hele menneskehedens fælles interesse i fremskridt i  \r\n\r\n udforskningen og udnyttelsen af det ydre rum til fredelige formål, </P>  \r\n\r\n<P> <I>mener,</I>  at udforskning og udnyttelse af det ydre rum bør ske til  \r\n\r\n gavn for alle folk uden hensyn til graden af deres økonomiske og  \r\n\r\n videnskabelige udvikling, </P>  \r\n\r\n<P> <I>ønsker</I>  at bidrage til et bredt internationalt samarbejde om såvel  \r\n\r\n de videnskabelige som de juridiske aspekter af det ydre rums udforskning og  \r\n\r\n udnyttelse til fredelige formål, </P>  \r\n\r\n<P> <I>mener,</I>  at et sådant samarbejde vil medvirke til at fremme  \r\n\r\n gensidig forståelse og til at styrke venskabelige forbindelser mellem stater  \r\n\r\n og folk, </P>  \r\n\r\n<P> <I>erindrer</I>  resolution 1962 (XVIII) med overskriften  \r\n\r\n &#187;Deklaration om de juridiske principper for staters virksomhed ved  \r\n\r\n udforskning og udnyttelse af det ydre rum&#171; som vedtoges enstemmigt af De  \r\n\r\n forenede Nationers generalforsamling den 13. december 1963, </P>  \r\n\r\n<P> <I>erindrer</I>  resolution 1884 (XVIII), som opfordrer staterne til at  \r\n\r\n afstå fra at sætte genstande, der medfører kernevåben eller andre former for  \r\n\r\n masseødelæggelsesvåben, i kredsløb omkring jorden og fra at anbringe sådanne  \r\n\r\n våben på himmellegemer, og som vedtoges enstemmigt af De forenede Nationers  \r\n\r\n generalforsamling den 17. oktober 1963, </P>  \r\n\r\n<P> <I>tager i betragtning</I>  De forenede Nationers generalforsamlings  \r\n\r\n resolution 110 (II) af 3. november 1947, som fordømmer propaganda, der  \r\n\r\n tilsigter eller må antages at fremkalde eller opildne til nogen trussel mod  \r\n\r\n freden, brud på freden eller aggressionshandling, og som finder, at denne  \r\n\r\n resolution er anvendelig på det ydre rum, </P>  \r\n\r\n<P> <I>er overbevist</I>  om, at en traktat om principper for staters  \r\n\r\n virksomhed ved udforskning og udnyttelse af det ydre rum, herunder månen og  \r\n\r\n andre himmellegemer, vil fremme De forenede Nationers Pagts formål og  \r\n\r\n principper, </P>  \r\n\r\n<P> <I>er blevet enige om følgende:</I>  </P>  \r\n\r\n<P>Artikel I </P>  \r\n\r\n<P>Udforskning og udnyttelse af det ydre rum, herunder månen og andre  \r\n\r\n himmellegemer, skal ske til gavn for og i alle landes interesse uden hensyn  \r\n\r\n til graden af deres økonomiske eller videnskabelige udvikling og skal være  \r\n\r\n hele menneskehedens virkefelt. </P>  \r\n\r\n<P>Det ydre rum, herunder månen og andre himmellegemer, skal være åbent for  \r\n\r\n udforskning og udnyttelse af alle stater uden diskrimination af nogen art, på  \r\n\r\n grundlag af lighed og i overensstemmelse med folkeretten, og der skal være  \r\n\r\n fri adgang til alle områder af himmellegemer. </P>  \r\n\r\n<P>Der skal være frihed til videnskabelig forskning i det ydre rum, herunder  \r\n\r\n månen og andre himmellegemer, og staterne skal lette og fremme internationalt  \r\n\r\n samarbejde om sådan forskning. </P>  \r\n\r\n<P>Artikel II </P>  \r\n\r\n<P>Det ydre rum, herunder månen og andre himmellegemer, kan ikke gøres til  \r\n\r\n genstand for national tilegnelse ved suverænitetskrav, ved udnyttelse,  \r\n\r\n okkupation eller på anden måde. </P>  \r\n\r\n<P>Artikel III </P>  \r\n\r\n<P>De i denne traktat deltagende stater skal under deres virksomhed i  \r\n\r\n forbindelse med udforskning og udnyttelse af det ydre rum, herunder månen og  \r\n\r\n andre himmellegemer, handle i overensstemmelse med folkeretten, herunder De  \r\n\r\n forenede Nationers Pagt, til bevarelse af den internationale fred og  \r\n\r\n sikkerhed og til fremme af internationalt samarbejde og international  \r\n\r\n forståelse. </P>  \r\n\r\n<P>Artikel IV </P>  \r\n\r\n<P>De i denne traktat deltagende stater forpligter sig til ikke at sætte  \r\n\r\n nogen genstand, der medfører kernevåben eller andre former for  \r\n\r\n masseødelæggelsesvåben, i kredsløb omkring jorden, ikke at anbringe sådanne  \r\n\r\n våben på himmellegemer eller på anden måde placere sådanne våben i det ydre  \r\n\r\n rum. </P>  \r\n\r\n<P>Månen og andre himmellegemer skal af alle i denne traktat deltagende  \r\n\r\n stater udnyttes udelukkende til fredelige formål. Oprettelse af militære  \r\n\r\n baser, installationer og befæstede anlæg, afprøvning af alle våbentyper og  \r\n\r\n afholdelse af militære manøvrer på himmellegemerne er forbudt. Anvendelse af  \r\n\r\n militært personel til videnskabelig forskning eller andre fredelige formål er  \r\n\r\n ikke forbudt. Det er heller ikke forbudt at benytte enhver art af udstyr  \r\n\r\n eller indretninger, der er nødvendig til fredelig udforskning af månen og  \r\n\r\n andre himmellegemer. </P>  \r\n\r\n<P>Artikel V </P>  \r\n\r\n<P>De i denne traktat deltagende stater skal betragte astronauter som  \r\n\r\n menneskehedens udsendinge i det ydre rum og skal yde dem al mulig bistand i  \r\n\r\n tilfælde af uheld, i nødstilfælde eller ved nødlanding på en anden deltagende  \r\n\r\n stats territorium eller på det åbne hav. Når astronauter foretager en sådan  \r\n\r\n landing, skal de sikkert og hurtigt sendes tilbage til den stat, hvor deres  \r\n\r\n rumfartøj er registreret. </P>  \r\n\r\n<P>Under udøvelse af virksomhed i det ydre rum og på himmellegemer skal en i  \r\n\r\n denne traktat deltagende stats astronauter yde andre i denne traktat  \r\n\r\n deltagende staters astronauter enhver mulig bistand. </P>  \r\n\r\n<P>De i denne traktat deltagende stater skal ufortøvet underrette de øvrige i  \r\n\r\n traktaten deltagende stater eller De forenede Nationers generalsekretær om  \r\n\r\n alle af dem i det ydre rum, herunder månen og andre himmellegemer, opdagede  \r\n\r\n fænomener, som vil kunne udgøre en fare for astronauters liv eller helbred.  \r\n\r\n</P>  \r\n\r\n<P>Artikel VI </P>  \r\n\r\n<P>De i denne traktat deltagende stater bærer det folkeretlige ansvar for  \r\n\r\n deres eget lands virksomhed i det ydre rum, herunder månen og andre  \r\n\r\n himmellegemer, uanset om en sådan virksomhed udøves af regeringsorganer eller  \r\n\r\n af private enheder, og skal sikre sig, at deres eget lands virksomhed sker i  \r\n\r\n overensstemmelse med de i denne traktat indeholdte bestemmelser. Til private  \r\n\r\n enheders virksomhed i det ydre rum, herunder månen og andre himmellegemer,  \r\n\r\n kræves bemyndigelse og stadigt tilsyn fra den pågældende stats side. Hvis en  \r\n\r\n international organisation udøver virksomhed i det ydre rum, herunder månen  \r\n\r\n og andre himmellegemer, påhviler ansvaret for denne traktats overholdelse  \r\n\r\n såvel organisationen som de i denne traktat deltagende stater, der er  \r\n\r\n medlemmer af den pågældende organisation. </P>  \r\n\r\n<P>Artikel VII </P>  \r\n\r\n<P>Enhver af de i denne traktat deltagende stater, som opsender eller  \r\n\r\n foranlediger opsendelse af en genstand i det ydre rum, herunder månen og  \r\n\r\n andre himmellegemer, eller fra hvis territorium eller anlæg en genstand  \r\n\r\n opsendes, er folkeretligt ansvarlig for skade, som en sådan genstand eller  \r\n\r\n dens bestanddele påfører en anden i denne traktat deltagende stat eller  \r\n\r\n fysiske eller juridiske personer tilhørende denne stat på jorden, i  \r\n\r\n luftrummet eller i det ydre rum, herunder månen og andre himmellegemer. </P>  \r\n\r\n<P>Artikel VIII </P>  \r\n\r\n<P>En i denne traktat deltagende stat, hvori en i det ydre rum opsendt  \r\n\r\n genstand er registreret, bevarer jurisdiktion og kontrol over denne genstand  \r\n\r\n og dens eventuelle personel, medens den befinder sig i det ydre rum eller på  \r\n\r\n et himmellegeme. Ejendomsretten til genstande og til bestanddele af  \r\n\r\n genstande, der er opsendt i det ydre rum, herunder genstande, der er landet  \r\n\r\n eller opført på et himmellegeme, berøres ikke af disses tilstedeværelse i det  \r\n\r\n ydre rum eller på et himmellegeme eller af deres tilbagevenden til jorden.  \r\n\r\n Sådanne genstande eller bestanddele, der findes uden forgrænserne af den i  \r\n\r\n traktaten deltagende stat, hvori de er registrerede, skal sendes tilbage til  \r\n\r\n denne stat, som på forlangende skal give oplysninger til brug ved  \r\n\r\n identifikation, før de sendes tilbage. </P>  \r\n\r\n<P>Artikel IX </P>  \r\n\r\n<P>Ved udforskningen og udnyttelsen af det ydre rum, herunder månen og andre  \r\n\r\n himmellegemer, skal de i traktaten deltagende stater lade sig lede af  \r\n\r\n princippet om samarbejde og gensidig bistand og udøve al virksomhed i det  \r\n\r\n ydre rum, herunder månen og andre himmellegemer, under tilbørlig hensyntagen  \r\n\r\n til alle andre i traktaten deltagende staters tilsvarende interesser. De i  \r\n\r\n traktaten deltagende stater skal foretage deres undersøgelser af det ydre  \r\n\r\n rum, herunder månen og andre himmellegemer, og gennemføre deres udforskning  \r\n\r\n heraf på en sådan måde, at disse ikke udsættes for skadelig inficering, og at  \r\n\r\n jordens omgivelser ikke udsættes for ugunstige forandringer som følge af  \r\n\r\n indførelse af ekstra-terrestrisk stof, og om fornødent tage passende  \r\n\r\n forholdsregler i dette øjemed. Hvis en i traktaten deltagende stat har grund  \r\n\r\n til at antage, at virksomhed eller forsøg, som er planlagt af den selv eller  \r\n\r\n af dens statsborgere i det ydre rum, herunder månen og andre himmellegemer,  \r\n\r\n vil kunne forårsage skadelige forstyrrelser i andre i denne traktat  \r\n\r\n deltagende staters virksomhed i forbindelse med fredelig udforskning og  \r\n\r\n udnyttelse af det ydre rum, herunder månen og andre himmellegemer, skal den  \r\n\r\n indlede passende internationale rådslagninger, før den iværksætter en sådan  \r\n\r\n virksomhed eller et sådant forsøg. En i traktaten deltagende stat, som har  \r\n\r\n grund til at antage, at virksomhed eller forsøg som er planlagt af en anden i  \r\n\r\n traktaten deltagende stat i det ydre rum, herunder månen og andre  \r\n\r\n himmellegemer, vil kunne forårsage skadelige forstyrrelser i virksomhed i  \r\n\r\n forbindelse med fredelig udforskning og udnyttelse af det ydre rum, herunder  \r\n\r\n månen og andre himmellegemer, kan anmode om rådslagning angående virksomheden  \r\n\r\n eller forsøget. </P>  \r\n\r\n<P>Artikel X </P>  \r\n\r\n<P>Til fremme af internationalt samarbejde om udforskning og udnyttelse af  \r\n\r\n det ydre rum, herunder månen og andre himmellegemer, i overensstemmelse med  \r\n\r\n denne traktats formål, skal de i denne traktat deltagende stater på lige fod  \r\n\r\n behandle eventuelle anmodninger fra andre i traktaten deltagende stater om  \r\n\r\n adgang til at iagttage de af sidstnævnte stater opsendte rumgenstandes  \r\n\r\n flyvning. </P>  \r\n\r\n<P>Karakteren af en sådan adgang til iagttagelse og de vilkår, på hvilke den  \r\n\r\n vil kunne indrømmes, skal fastlægges ved aftale mellem de pågældende stater.  \r\n\r\n</P>  \r\n\r\n<P>Artikel XI </P>  \r\n\r\n<P>Til fremme af internationalt samarbejde om den fredelige udforskning og  \r\n\r\n udnyttelse af det ydre rum er de i traktaten deltagende stater, som udøver  \r\n\r\n virksomhed i det ydre rum, herunder månen og andre himmellegemer, enige om i  \r\n\r\n det størst mulige og praktisk gennemførlige omfang at give såvel De forenede  \r\n\r\n Nationers generalsekretær som offentligheden og den internationale videnskab  \r\n\r\n underretning om en sådan virksomheds beskaffenhed og udøvelse samt om, hvor  \r\n\r\n den finder sted og om dens resultater.Ved modtagelsen af sådanne oplysninger  \r\n\r\n bør De forenede Nationers generalsekretær være rede til omgående og effektiv  \r\n\r\n udbredelse af disse. </P>  \r\n\r\n<P>Artikel XII </P>  \r\n\r\n<P>Alle stationer, installationer, udstyr og rumfartøjer på månen og andre  \r\n\r\n himmellegemer skal stå åbne for repræsentanter for andre i traktaten  \r\n\r\n deltagende stater på grundlag af gensidighed. Sådanne repræsentanter skal  \r\n\r\n give rimeligt varsel forud for et planlagt besøg, således at passende  \r\n\r\n rådslagninger kan finde sted, og de videst mulige foranstaltninger kan  \r\n\r\n træffes for at garantere sikkerheden og undgå forstyrrelser i den normale  \r\n\r\n drift af det anlæg, som ønskes besøgt. </P>  \r\n\r\n<P>Artikel XIII </P>  \r\n\r\n<P>Denne traktats bestemmelser skal finde anvendelse på virksomhed, som  \r\n\r\n udøves af de i traktaten deltagende stater i forbindelse med udforskning og  \r\n\r\n udnyttelse af det ydre rum, herunder månen og andre himmellegemer, uanset om  \r\n\r\n virksomheden udøves af en enkelt i traktaten deltagende stat eller sammen med  \r\n\r\n andre stater, herunder også når virksomheden udøves inden for internationale  \r\n\r\n mellemstatlige organisationers rammer. </P>  \r\n\r\n<P>Alle praktiske spørgsmål, der måtte opstå i forbindelse med virksomhed,  \r\n\r\n der udøves af internationale mellemstatlige organisationer i forbindelse med  \r\n\r\n udforskning og udnyttelse af det ydre rum, herunder månen og andre  \r\n\r\n himmellegemer, skal løses af de i traktaten deltagende stater sammen med den  \r\n\r\n pågældende internationale organisation eller sammen med en eller flere af den  \r\n\r\n internationale organisations medlemsstater, som er deltagere i denne traktat.  \r\n\r\n</P>  \r\n\r\n<P>Artikel XIV </P>  \r\n\r\n<UL PLAIN>\r\n\r\n<LI>1) Denne traktat skal stå åben for undertegnelse af alle stater. Alle  \r\n\r\n stater, der ikke underskriver denne traktat, før den træder i kraft i henhold  \r\n\r\n til denne artikels stk. 3, kan tiltræde den på et hvilket som helst  \r\n\r\n tidspunkt. </LI>  \r\n\r\n<LI>2) Denne traktat skal ratificeres af signatarstaterne. Ratifikations~ og  \r\n\r\n tiltrædelsesinstrumenter skal deponeres hos regeringerne i Amerikas forenede  \r\n\r\n Stater, De Socialistiske Sovjetrepublikkers Union og Det forenede Kongerige  \r\n\r\n Storbritannien og Nordirland, der herved udpeges som depositarmagter. </LI>  \r\n\r\n<LI>3) Denne traktat træder i kraft, når fem regeringer, heriblandt de  \r\n\r\n regeringer, der er udpeget som depositarmagter for denne traktat, har  \r\n\r\n deponeret deres ratifikationsinstrumenter. </LI>  \r\n\r\n<LI>4) For stater, hvis ratifikations- eller tiltrædelsesinstrumenter  \r\n\r\n deponeres efter denne traktats ikrafttræden, træder traktaten i kraft på  \r\n\r\n datoen for deponeringen af deres ratifikations- eller tiltrædelsesinstrument.  \r\n\r\n</LI>  \r\n\r\n<LI>5) Depositarmagterne skal omgående underrette alle undertegnende og  \r\n\r\n tiltrædende stater om datoen for hver underskrift, datoen for deponeringen af  \r\n\r\n hvert ratifikations- og tiltrædelsesinstrument vedrørende denne traktat,  \r\n\r\n datoen for dens ikrafttræden og om andre meddelelser. </LI>  \r\n\r\n<LI>6) Denne traktat skal registreres af depositarmagterne i henhold til  \r\n\r\n artikel 102 i De forenede Nationers Pagt. </LI>  \r\n\r\n</UL>  \r\n\r\n<P>Artikel XV </P>  \r\n\r\n<P>Enhver af de i traktaten deltagende stater kan foreslå ændringer i denne  \r\n\r\n traktat. Ændringer træder i kraft for hver af de i traktaten deltagende  \r\n\r\n stater, der godkender ændringerne, efter at disse er godkendt af et flertal  \r\n\r\n af de i traktaten deltagende stater og derefter, for hver af de øvrige i  \r\n\r\n traktaten deltagende stater, på datoen for deres godkendelse af ændringerne.  \r\n\r\n</P>  \r\n\r\n<P>Artikel XVI </P>  \r\n\r\n<P>Enhver af de i traktaten deltagende stater kan ved skriftligt varsel til  \r\n\r\n depositarmagterne opsige sin deltagelse i traktaten et år efter dens  \r\n\r\n ikrafttræden. En sådan opsigelse træder i kraft et år efter datoen for  \r\n\r\n opsigelsens modtagelse. </P>  \r\n\r\n<P>Artikel XVII </P>  \r\n\r\n<P>Denne traktat, hvis engelske, franske, kinesiske, russiske og spanske  \r\n\r\n tekst har samme gyldighed, skal deponeres i depositarmagternes arkiver.  \r\n\r\n Behørigt bekræftede eksemplarer af denne traktat skal af depositarmagterne  \r\n\r\n tilstilles de undertegnende og tiltrædende staters regeringer. </P>  \r\n\r\n<P>TIL BEKRÆFTELSE HERAF har undertegnede behørigt befuldmægtigede  \r\n\r\n undertegnet denne traktat. </P>  \r\n\r\n<P>UDFÆRDIGET i tre eksemplarer i London, Moskva og Washington den 27. januar  \r\n\r\n et tusinde ni hundrede og syvogtres. </P>  \r\n\r\n<P>Traktaten er pr. 10.oktober 1967 undertegnet af: </P>  \r\n\r\n<P>Afghanistan - Amerikas forenede Stater - Den forenede arabiske Republik -  \r\n\r\n Argentina - Australien - Belgien - Den bjelorussiske socialistiske  \r\n\r\n Sovjetrepublik - Bolivia - Botswana - Brasilien - Bulgarien - Burma - Burundi  \r\n\r\n - Cameroun - Canada - Den centralafrikanske Republik - Ceylon - Chile -  \r\n\r\n Colombia - Congo (Brazzaville) - Congo (Kinshasa) - Cypern - Danmark - Den  \r\n\r\n dominikanske Republik - Ecuador - Finland - Frankrig - Gambia - Ghana -  \r\n\r\n Guyana - Haiti - Honduras - Indien - Indonesien - Irak - Iran - Irland -  \r\n\r\n Island - Israel - Italien - Jamaica - Japan - Jordan - Jugoslavien -  \r\n\r\n Republikken Kina (Formosa) (ikke anerkendt af Danmark)) - Korea - Laos -  \r\n\r\n Lesotho - Libanon - Luxembourg - Malaysia - Mexico - Mongoliet - Nederlandene  \r\n\r\n - Nepal - New Zealand - Nicaragua - Niger - Norge -Pakistan - Panama -  \r\n\r\n Pavestolen - Peru - Philippinerne - Polen -Rumænien - Rwanda - El Salvador -  \r\n\r\n San Marino - Schweiz - Sierra Leone - Somaliland - De socialistiske  \r\n\r\n Sovjetrepublikkers Union -Det forenede Kongerige Storbritannien og Nordirland  \r\n\r\n - Sverige - Den sydafrikanske Union - Thailand - Tjekkoslovakiet - Togo -  \r\n\r\n Trinidad og Tobago - Tunesien - Tyrkiet - Forbundsrepublikken Tyskland - Den  \r\n\r\n tyske demokratiske Republik (Østtyskland) (ikke anerkendt af Danmark)) - Den  \r\n\r\n ukrainske socialistiske Sovjetrepublik - Ungarn - Uruguay -Venezuela -  \r\n\r\n Vietnam - Æthiopien - Østrig - Øvre Volta. </P>  \r\n\r\n<P>Danmark har den 10. oktober 1967 deponeret sine ratifikationsinstrumenter  \r\n\r\n hos regeringerne i Amerikas forenede Stater, De socialistiske  \r\n\r\n Sovjetrepublikkers Union og Det forende Kongerige Storbritannien og  \r\n\r\n Nordirland. </P>  \r\n\r\n<P>Samme dag deponerede de tre depositarmagter og en række andre lande deres  \r\n\r\n respektive ratifikationsinstrumenter, hvorefter traktaten i medfør af artikel  \r\n\r\n XIV, stk. 3, trådte i kraft. </P>  \r\n\r\n<P>Traktaten er herefter pr. 10. oktober 1967 trådt i kraft for følgende  \r\n\r\n lande: </P>  \r\n\r\n<P>Amerikas forenede Stater - Australien - Bugarien - Canada - Danmark -  \r\n\r\n Finland - Japan - Niger - Sierra Leone - De socialistiske Sovjetrepublikkers  \r\n\r\n Union - Det forenede Kongerige Storbritannien og Nordirland - Tjekkoslovakiet  \r\n\r\n - Den tyske demokratiske Republik (Østtyskland) (ikke anerkendt af Danmark))  \r\n\r\n - Ungarn. </P>  \r\n\r\n<P>Endvidere har Sverige den 11. oktober 1967 deponeret sine  \r\n\r\n ratifikationsinstrumenter. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Udenrigsministeriet, den 18. december  \r\n\r\n 1967. </I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER> <B>H. Tabor.</B>  </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [
        "(* 1) Andre landes tiltrædelse: BEK nr 105 af 12/11/1969 BEK nr 107 af 08/12/1970 BEK nr 93 af 24/10/1972 BEK nr 29 af 14/03/1974 BEK nr 119 af 25/10/1979 BEK nr 97 af 16/10/1984 BEK nr 71 af 01/10/1987 BEK nr 56 af 16/05/1991 BEK nr 131 af 05/10/1995"
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/01/1968"
        },
        {
            "displayName": "Accession",
            "displayValue": "L19670010364"
        },
        {
            "displayName": "Entydig dokumentidentifikation",
            "displayValue": "CM030960"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "28/01/1999"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "103"
        },
        {
            "displayName": "År for udstedelse",
            "displayValue": "1967"
        },
        {
            "displayName": "Dato for underskrift",
            "displayValue": "18/12/1967"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr.5.E.123.c."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}