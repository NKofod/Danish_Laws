{
    "id": 33841,
    "title": "Børnebidrag - restance - afdragsaftale - overskydende skat (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19142 af 16/06/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ankestyrelsen fandt, at der kunne ske modregning for  \r\n\r\n børnebidragsrestance i overskydende skat i henhold til børnetilskudslovens §  \r\n\r\n 28, stk. 3, selvom der forelå en aftale om afdragsvis betaling af restancen,  \r\n\r\n og selvom aftalen var overholdt. </I> </P>  \r\n\r\n<P> <I>Ankestyrelsen lagde til grund, at der ikke efter loven var  \r\n\r\n bestemmelser til hinder herfor. </I> </P>  \r\n\r\n<P> <I>Ankestyrelsen fandt endvidere børnetilskudslovens § 28, stk. 3,  \r\n\r\n anvendelig også på bidrag, der var forfaldet før den 28. maj 1986, hvor  \r\n\r\n bestemmelsen trådte i kraft. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Børnebidrag - restance - afdragsaftale -  \r\n\r\n overskydende skat (* 1) (* 3) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>M havde en børnebidragsrestance, som pr. 11. juni 1987 udgjorde 71.561,45  \r\n\r\n kr. for tiden indtil den 1. oktober 1987. </P>  \r\n\r\n<P>M havde indgået en aftale med det sociale udvalg om afvikling af restancen  \r\n\r\n med 1.300 kr. månedlig. Denne aftale blev overholdt. </P>  \r\n\r\n<P>Det sociale udvalg besluttede den 5. maj 1987 at modregne M's overskydende  \r\n\r\n skat fra 1986 på 7.086 kr. til yderligere afvikling af restancen.  \r\n\r\n Modregningen skete i henhold til § 28, stk. 3, i børnetilskudsloven. </P>  \r\n\r\n<P>M indbragte sagen for amtsankenævnet. M's advokat gjorde overfor nævnet  \r\n\r\n gældende, at der ikke kunne modregnes i henhold til børnetilskudslovens § 28,  \r\n\r\n stk. 3, når der var indgået en aftale om betaling af et bestemt beløb, og  \r\n\r\n denne aftale overholdtes fra den bidragspligtiges side. </P>  \r\n\r\n<P>Advokaten gjorde i anden række gældende, at der alene kunne foretages  \r\n\r\n modregning i overskydende skat for et beløb svarende til de børnebidrag, som  \r\n\r\n var udbetalt efter bestemmelsens ikrafttrædelsestidspunkt og frem til  \r\n\r\n modregningstidspunktet med fradrag af det beløb, som M i samme periode havde  \r\n\r\n indbetalt. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet fandt, at den modregning, det sociale udvalg havde  \r\n\r\n foretaget, var i overensstemmelse med de gældende regler herom i  \r\n\r\n børnetilskudslovens § 28, stk. 3. </P>  \r\n\r\n<P>KLAGEN TIL ANKESTYRELSEN: Afgørelsen blev anket af M, der henviste til de  \r\n\r\n synspunkter, han havde gjort gældende over for amtsankenævnet. </P>  \r\n\r\n<P>LOVGRUNDLAG: Børnetilskudslovens § 28, stk. 3, som pr. 1. juli 1987 er  \r\n\r\n afløst af lovens § 18, stk. 3. </P>  \r\n\r\n<P>Bestemmelsen i børnetilskudslovens § 28, stk. 3, blev indført ved lov nr.  \r\n\r\n 250 af 22. maj 1986. Denne ændring af børnetilskudsloven skete ved § 1, nr.  \r\n\r\n 1, i den nævnte lov af 22. maj 1986. I § 3 i den nævnte lov blev bestemt, at  \r\n\r\n loven trådte i kraft ved bekendtgørelsen i Lovtidende. Endvidere blev bestemt  \r\n\r\n at reglerne i lovens § 1, nr. 1, ... om det offentliges indtræden i krav på  \r\n\r\n overskydende skat finder anvendelse på overskydende skat ..., der kommer til  \r\n\r\n udbetaling efter tidspunktet for denne lovs bekendtgørelse i Lovtidende. </P>  \r\n\r\n<P>I bemærkningerne til lovforslagets § 1, nr. 1, er anført: &#187;Det er  \r\n\r\n imidlertid Socialministeriets opfattelse, at der bør indføres en direkte  \r\n\r\n lovhjemmel til at søge dækning for restancer af forskudsvis udlagte  \r\n\r\n børnebidrag i overskydende skat, og at reglen bør være parallel med den  \r\n\r\n foreslåede adgang til direkte fyldestgørelse i overskydende skat på  \r\n\r\n bistandslovens område. Dette vil også lette de kommunale myndigheders arbejde  \r\n\r\n med inddrivelse af krav efter to forskellige love.&#171; </P>  \r\n\r\n<P>Loven blev bekendtgjort i Lovtidende den 28. maj 1986. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen tiltræder, at den modregning i overskydende skat, som det  \r\n\r\n sociale udvalg har foretaget til delvis dækning af børnebidragsrestance, er i  \r\n\r\n overensstemmelse med gældende regler formuleret i børnetilskudslovens § 28,  \r\n\r\n stk. 3, nu § 18, stk. 3. </P>  \r\n\r\n<P>Ankestyrelsen finder, at der kan modregnes i overskydende skat i henhold  \r\n\r\n til børnetilskudslovens § 28, stk. 3, selvom der foreligger en aftale om  \r\n\r\n afdragsvis betaling af bidragsrestance, og selvom aftalen er overholdt.  \r\n\r\n Styrelsen lægger her til grund, at der ikke efter loven er bestemmelser til  \r\n\r\n hinder herfor. </P>  \r\n\r\n<P>Ankestyrelsen finder endvidere børnetilskudslovens § 28, stk. 3,  \r\n\r\n anvendelig også på bidrag, der er forfaldet, før den nævnte lov om ændring af  \r\n\r\n bl.a. børnetilskudsloven er trådt i kraft. Styrelsen henviser herved til § 1,  \r\n\r\n nr. 1, og til § 3, i den nævnte lov, samt til lovforslagets bemærkninger til  \r\n\r\n forslaget til § 1, nr. 1. </P>  \r\n\r\n<P>Styrelsen henviser herunder til, at der i bemærkningerne udtrykkeligt  \r\n\r\n anføres, at der sigtes mod &#187;en direkte lovhjemmel til at søge dækning  \r\n\r\n for restancer af forskudsvis udlagte børnebidrag i overskydende skat,  \r\n\r\n ...&#171;. </P>  \r\n\r\n<P>Ankestyrelsen stadfæster således afgørelsen fra amtsankenævnet. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden 1991.",
        "(* 2) Dagældende retsforskrift: Lovbekendtgørelse nr. 370 af 13. juni 1986 om børnetilskud og andre familieydelser § 28, stk. 3.",
        "(* 1) Offentliggjort af Sikringsstyrelsen i SM B-005-88 15/09/1988."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19881914225"
        },
        {
            "displayName": "Entydig dokumentidentifikation",
            "displayValue": "CA001769"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19142"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "16/06/1988"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20740-87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}