{
    "id": 109867,
    "title": "1989 BTL 56   BETÆNKNING OVER FORSLAG TIL LOV OM AFGIFT AF SPILLEKASINOER    NR L 56 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 56",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 56 </P>  \r\n\r\n<P></P>  \r\n\r\n<P>Betænkning over Forslag til lov om afgift af spillekasinoer <BR>  \r\n\r\n Nr L 56 1989-90, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19900523 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. Et af udvalgets spørgsmål og skatteministerens </P>  \r\n\r\n<P>besvarelse heraf er optrykt som bilag til denne betænkning. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Alsted, Peter, advokat, København, </P>  \r\n\r\n<P>Muskelsvindfonden og </P>  \r\n\r\n<P>Tjæreborg Holding A/S. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets og Kristeligt Folkepartis medlemmer) lovforslaget til  \r\n\r\n<I>vedtagelse</I> med de af skatteministeren stillede ændringsforslag. </P>  \r\n\r\n<P>Et mindretal inden for flertallet (Socialistisk Folkepartis medlemmer af  \r\n\r\n udvalget) henleder opmærksomheden på, at der er medlemmer af SF's  \r\n\r\n folketingsgruppe, der ikke kan medvirke til lovforslagets vedtagelse, eller  \r\n\r\n som agter at stemme imod lovforslaget, fordi afgiften nedsættes, fordi der  \r\n\r\n indføres et tronc-system, eller fordi de generelt er betænkelige ved at  \r\n\r\n indføre kasinospil i Danmark. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse</I> med det af skatteministeren under nr. 1  \r\n\r\n stillede ændringsforslag og vil ved 2. behandling tilkendegive partiets  \r\n\r\n stilling til ændringsforslag nr. 2. Kasinoskattelovens formål er at få flest  \r\n\r\n mulige penge i statskassen. Jo lavere skatteprocent, des højere omsætning,  \r\n\r\n blandt andet som følge af, at der kommer flere overlevelsesduelige kasinoer.  \r\n\r\n Hvordan man maksimerer skatten, beror selvsagt på et usikkert skøn. Som  \r\n\r\n førstegangsudgangspunktet for at skyde sig ind herpå gætter  \r\n\r\n Fremskridtspartiet på, at det er bedre at forsøge med 65 pct. end med 75 pct.  \r\n\r\n</P>  \r\n\r\n<P>Et <I>andet mindretal</I> (Kristeligt Folkepartis medlem af udvalget)  \r\n\r\n indstiller lovforslaget til <I>forkastelse</I> ved 3. behandling. </P>  \r\n\r\n<P>Ændringsforslag </P>  \r\n\r\n<P>Af <I>skatteministeren,</I> tiltrådt af et <I>flertal</I> (udvalget med  \r\n\r\n undtagelse af KRF): </P>  \r\n\r\n<P>Til § 2 </P>  \r\n\r\n<P> <B>1)</B>  <I>Paragraffen</I> affattes således: </P>  \r\n\r\n<P> <B>&#187;§ 2.</B> Afgiften udgør 65 pct. af det beløb, hvormed  \r\n\r\n spilleindsatserne overstiger gevinsterne, fratrukket værdien af spillemærker,  \r\n\r\n der er givet til de ansatte efter reglerne i lov om spillekasinoer  \r\n\r\n (bruttospilleindtægten).&#171; </P>  \r\n\r\n<P>Af <I>skatteministeren,</I> tiltrådt af et <I>flertal</I> (udvalget med  \r\n\r\n undtagelse af FP og KRF): </P>  \r\n\r\n<P>Til § 4 </P>  \r\n\r\n<P> <B>2)</B> I <I>stk. 1</I> ændres ordene &#187;hvert kvartal&#171; til:  \r\n\r\n &#187;hver måned&#171;, og som nyt <I>2. pkt.</I> indsættes: </P>  \r\n\r\n<P>&#187;Angivne negative bruttospilleindtægter for en afgiftsperiode kan  \r\n\r\n modregnes ved indbetaling af afgiften i efterfølgende afgiftsperioder.&#171;  \r\n\r\n</P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Lovforslagets § 2 foreslås ændret således, at afgiftssatsen nedsættes fra  \r\n\r\n 75 til 65 pct. Provenuet i det oprindelige lovforslag på 100 mio. kr. falder  \r\n\r\n herved til ca. 70 mio. kr. </P>  \r\n\r\n<P>I forbindelse med 2. behandling af lovforslag nr. L 58 om spillekasinoer  \r\n\r\n foreslås det tilladt at henlægge spillemærker i en særlig beholder (troncen)  \r\n\r\n ved spillebordene som gaver til det samlede personale. Beløb, som er givet  \r\n\r\n til de ansatte efter denne ordning, fradrages ved beregningen af  \r\n\r\n afgiftsgrundlaget. </P>  \r\n\r\n<P>Til nr. 2 </P>  \r\n\r\n<P>Afgiftsperioden foreslås ændret fra kvartalet til måneden. </P>  \r\n\r\n<P>Det kan ikke udelukkes, at bruttospilleindtægten i en enkelt  \r\n\r\n afgiftsperiode kan blive negativ. Det foreslås derfor, at negative  \r\n\r\n bruttospilleindtægter modregnes i positive bruttospilleindtægter i  \r\n\r\n efterfølgende afgiftsperioder. </P>  \r\n\r\n<P> <I>Aagaard (KF) Else Theill Sørensen (KF) Pernille Sams (KF) Svend  \r\n\r\n Heiselberg (V)</I> nfmd. <I>Skrumsager Skau (V) Glistrup (FP) Elisabeth  \r\n\r\n Arnold (RV) Bente Juncker (CD) Kofod-Svendsen (KRF) Helen Beim (S) Erling  \r\n\r\n Christensen (S) Pia Gjellerup (S) Klaus Hækkerup (S) Løvig Simonsen (S)  \r\n\r\n Stavad (S)</I> fmd. <I>Bjørn Poulsen (SF) Jens Thoft (SF) </I></P>  \r\n\r\n<P> </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til skatteministeren og dennes besvarelse heraf  \r\n\r\n</P>  \r\n\r\n<P>  <I>Spørgsmål </I></P>  \r\n\r\n<P> Hvorledes skal et ændringsforslag udformes, for at kasinobevillingen  \r\n\r\n bortfalder ved for sen indbetaling af afgiften? </P>  \r\n\r\n<P> <I>Svar </I></P>  \r\n\r\n<P> Spørgsmålet har været forelagt Justitsministeriet, der har afgivet  \r\n\r\n følgende besvarelse, til hvilken jeg kan henholde mig. </P>  \r\n\r\n<P>Reglerne for, hvornår en tilladelse bortfalder eller kan tilbagekaldes,  \r\n\r\n findes i §§ 19-20 i det af justitsministeren fremsatte forslag til lov om  \r\n\r\n spillekasinoer (L 58). </P>  \r\n\r\n<P>I § 20, stk. 1, nr. 3, er det foreskrevet, at en tilladelse kan  \r\n\r\n tilbagekaldes, såfremt indehaveren ikke længere kan antageliggøre, at  \r\n\r\n vedkommende vil kunne drive spillekasinoet på fuldt forsvarlig måde, og i  \r\n\r\n bemærkningerne til bestemmelsen er det anført, at bestemmelsen kan tænkes  \r\n\r\n anvendt i de tilfælde, hvor en indehaver ikke betaler skyldige afgifter af  \r\n\r\n spilleomsætningen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "08/06/1990"
        },
        {
            "displayName": "Accession",
            "displayValue": "198914K00056"
        },
        {
            "displayName": "Entydig dokumentidentifikation",
            "displayValue": "CL003425"
        },
        {
            "displayName": "Dato for førstegangsindlæggelse",
            "displayValue": "08/06/1990"
        },
        {
            "displayName": "Dato for indlæggelse",
            "displayValue": "08/06/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "56"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}