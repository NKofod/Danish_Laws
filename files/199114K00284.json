{
    "id": 109524,
    "title": "1991 BTL 284   BETÆNKNING OVER FORSLAG TIL LOV OM FORÆLDREORLOVSYDELSE    NR L 284 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 284",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 284 </P>  \r\n\r\n<P></P>  \r\n\r\n<P>Betænkning over Forslag til lov om forældreorlovsydelse <BR>  \r\n\r\n Nr L 284 1991-92, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19920612 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af arbejdsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med de  \r\n\r\n stillede ændringsforslag. </P>  \r\n\r\n<P>Et mindretal inden for flertallet (Socialdemokratiets medlemmer af  \r\n\r\n udvalget) ser aktiveringsforliget som en landvinding på afgørende punkter.  \r\n\r\n Især er det vigtigt, at der gennemføres udvidet adgang til orlov med dagpenge  \r\n\r\n til uddannelse og pasning af småbørn, og at der gives midler til kommunerne  \r\n\r\n til fremskyndelse af nødvendig øget indsats inden for ældreomsorg og  \r\n\r\n børnepasning, så service kan forbedres og ventelister nedbringes. </P>  \r\n\r\n<P>På denne baggrund er det efter Socialdemokratiets opfattelse også  \r\n\r\n acceptabelt, at man i en halvandet års forsøgsperiode bryder med en række  \r\n\r\n principper i arbejdsmarkedspolitikken, men vel at mærke kun gør det, hvor  \r\n\r\n deltagelse i forsøgene er frivillige både for den ledige og arbejdsgiveren.  \r\n\r\n</P>  \r\n\r\n<P>Arbejderbevægelsens Erhvervsråd vurderer, at forligets samlede virkning i  \r\n\r\n 1993 kan være, at over 30.000 flere end ellers får plads på arbejdsmarkedet.  \r\n\r\n Dette er efter Socialdemokratiets opfattelse et mere realistisk skøn end  \r\n\r\n regeringens. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling. Fremskridtspartiet er  \r\n\r\n af den opfattelse, at børn er forældrenes ansvar. Med denne grundsætning for  \r\n\r\n øje har Fremskridtspartiet formuleret sin familiepolitik. Konsekvensen af, at  \r\n\r\n børn er forældrenes, er naturligvis, at det også er forældrene, som må bære  \r\n\r\n det fulde økonomiske ansvar for børnene. De senere års mange statsindgreb  \r\n\r\n over for børnefamilierne med tilskudsordninger, offentlige &#187;tilbud&#171;  \r\n\r\n osv. er med til at skabe et afhængighedsforhold mellem børnefamilierne og  \r\n\r\n staten. Det er en helt bevidst udvikling fra socialistisk side. Socialister  \r\n\r\n har den opfattelse, at børn er samfundets, og at staten derfor som  \r\n\r\n magtapparat skal varetage børns og børnefamiliers interesser. Når tilskud og  \r\n\r\n andre &#187;goder&#171; på linie med narkotika har gjort børnefamilierne  \r\n\r\n afhængige af statsmagten, har politikerne opnået sikkerhed for genvalg, og de  \r\n\r\n mange offentligt ansatte har opnået sikkerhed for fortsat beskæftigelse. </P>  \r\n\r\n<P>Dette lovforslag betyder indførelsen af endnu stærkere  \r\n\r\n &#187;narkotika&#171; til børnefamilierne og skaber derved endnu større  \r\n\r\n afhængighed af staten. Fremskridtspartiet skal advare mod lovforslaget og  \r\n\r\n stemmer derfor imod det. </P>  \r\n\r\n<P>ÆndringsforslagAf <I>arbejdsministeren</I> , tiltrådt af et <I>flertal</I>  \r\n\r\n (udvalget med undtagelse af FP): </P>  \r\n\r\n<P>Til § 4 <B>1)</B>  <I>Stk. 1</I> affattes således: </P>  \r\n\r\n<P>&#187;Der ydes af arbejdsløshedskassen en forældreorlovsydelse på 80 pct.  \r\n\r\n af arbejdsløshedsdagpengenes højeste beløb, jf. lov om arbejdsformidling og  \r\n\r\n arbejdsløshedsforsikring m.v. Modtages løn i orlovsperioden, udbetales  \r\n\r\n orlovsydelsen til arbejdsgiveren.&#171; </P>  \r\n\r\n<P> <B>2)</B>  <I>Stk. 2</I> affattes således: </P>  \r\n\r\n<P> <I>&#187;Stk. 2.</I> Modtages der forældreorlovsydelse, kan der ikke  \r\n\r\n samtidig modtages løn under barsel, ydelse efter lov om dagpenge ved sygdom  \r\n\r\n eller fødsel, orlovsydelse til uddannelse, uddannelsesydelse, statens  \r\n\r\n uddannelsesstøtte, godtgørelse på arbejdsmarkedsuddannelserne eller anden  \r\n\r\n lignende offentlig ydelse til uddannelse.&#171; </P>  \r\n\r\n<P>Til § 5 <B>3)</B>  <I>Stk. 1</I> affattes således: </P>  \r\n\r\n<P>&#187;Det er en forudsætning for, at der kan udbetales  \r\n\r\n forældreorlovsydelse, at arbejdsgiveren forpligter sig til at ansætte en  \r\n\r\n fuldtidsforsikret dagpengeberettiget ledig på fuld tid i orlovsperioden enten  \r\n\r\n ved forældreorlovens eller barselorlovens start.&#171; </P>  \r\n\r\n<P>Til § 8 <B>4)</B>  <I>Stk. 2</I> affattes således: </P>  \r\n\r\n<P> <I>&#187;Stk. 2.</I> Arbejdsministeren fastsætter nærmere regler om  \r\n\r\n anvendelse af bestemmelserne i §§ 1-7, herunder om dokumentation for  \r\n\r\n orlovsaftalen, om orlovsydelsen, om ansættelse af en ledig i orlovsperioden  \r\n\r\n og om arbejdsløshedskassernes medvirken m.v.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Der er tale om en præcisering af orlovsydelsens udbetaling, når  \r\n\r\n der udbetales løn under forældreorloven. </P>  \r\n\r\n<P>Det skal i øvrigt bemærkes, at reglerne om fradrag i dagpenge finder  \r\n\r\n anvendelse. Dette betyder, at hvis orlovspersonen har supplerende indtægt  \r\n\r\n m.v., vil der ske en reduktion af orlovsydelsen. Bestemmelsen følger af den  \r\n\r\n foreslåede § 97 e i forslag til lov om ændring af lov om arbejdsformidling og  \r\n\r\n arbejdsløshedsforsikring m.v. (Aktivering af ledige) (L 285). </P>  \r\n\r\n<P>Til nr. 2 Der er tale om en tilføjelse for så vidt angår orlovsydelse til  \r\n\r\n uddannelse, uddannelsesydelse, statens uddannelsesstøtte, godtgørelse på  \r\n\r\n arbejdsmarkedsuddannelse eller anden lignende offentlig ydelse til  \r\n\r\n uddannelse. </P>  \r\n\r\n<P>Til nr. 3 Arbejdsgiverne forpligter sig til at ansætte en  \r\n\r\n fuldtidsforsikret dagpengeberettiget ledig ved forældreorlovens eller  \r\n\r\n barselorlovens start. En ledig, der er ansat i et barselvikariat, skal i  \r\n\r\n dette tilfælde ikke afbryde vikariatet, men kan fortsætte i den ansattes  \r\n\r\n stilling under forældreorloven. </P>  \r\n\r\n<P>Til nr. 4 Der er tale om en udvidelse af arbejdsministerens bemyndigelse  \r\n\r\n til også at omfatte § 1. </P>  \r\n\r\n<P>Jytte Andersen (S) Bakholt (S) Ole Vagn Christensen (S) Poul Erik Dyrlund  \r\n\r\n (S) Hans Jørgen Jensen (S) fmd. <I>Lone Møller (S) Taanquist (S) Lilli  \r\n\r\n Gyldenkilde (SF)</I> nfmd. <I>Duetoft (CD) Pia Christmas-Møller (KF) Kai Dige  \r\n\r\n Bach (KF) Charlotte Antonsen (V) Helge Sander (V) Jørgen Winther (V) Poul  \r\n\r\n Nødgaard (FP) Lone Dybkjær (RV) Kofod-Svendsen (KRF) </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Arbejdsministerens supplerende bemærkninger til lovforslaget er optrykt  \r\n\r\n som bilag til tillægsbetænkningen. </P>  \r\n\r\n<P>Der er af arbejdsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med det  \r\n\r\n stillede ændringsforslag. Flertallet har noteret sig arbejdsministerens  \r\n\r\n supplerende bemærkninger, der er optrykt som bilag til tillægsbetænkningen,  \r\n\r\n og har erklæret sig enigt heri. </P>  \r\n\r\n<P>Et mindretal inden for flertallet (Socialistisk Folkepartis medlem af  \r\n\r\n udvalget), som er med i aktiveringsaftalen, er endvidere af den mening, at  \r\n\r\n med 310.000 ledige må nye muligheder for at skaffe beskæftigelse afprøves for  \r\n\r\n at få flest muligt i beskæftigelse. </P>  \r\n\r\n<P>Aktiveringsaftalen indeholder selvfølgelig forslag, som ikke er blomster,  \r\n\r\n der er groet i SF's have. Sådan må det jo være, når mange partier er med i en  \r\n\r\n aftale. Men der er nye tiltag, der har elementer af forslag, SF tidligere har  \r\n\r\n fremsat: Det gælder jobrotation til uddannelse og til småbørnsforældre, der  \r\n\r\n kan få arbejdsfrihed i op til 36 uger på nedsat dagpengesats. SF havde  \r\n\r\n selvfølgelig helst set denne ordning med en ikke nedsat dagpengesats, men  \r\n\r\n støtter den foreliggende aftale. </P>  \r\n\r\n<P>Kommunerne får nu mulighed for at ansætte omsorgspersonale i børne- og  \r\n\r\n ældresektoren, hvor der er et stort behov for forbedringer. </P>  \r\n\r\n<P>Det var meget vigtigt for SF at fastholde, at VUS og ATB kan kombineres,  \r\n\r\n idet det netop er denne ordning, der har gjort VUS-ordningen til en succes.  \r\n\r\n Det er vigtigt, at personer, der mangler uddannelse, fortsat kan uddanne sig.  \r\n\r\n Og efter SF's mening skal man videre ad denne vej. </P>  \r\n\r\n<P>Betaling for hjemmehjælp havde SF helst været foruden, men vi mener, det i  \r\n\r\n forhandlingerne er lykkedes at forhandle sådan, at ingen på almindelig  \r\n\r\n folkepension uden store formuer kommer til at betale for hjemmehjælp. </P>  \r\n\r\n<P>Vejet for og imod har SF valgt at være med i aktiveringsaftalen og  \r\n\r\n indstiller lovforslagene til vedtagelse. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse.</I>  </P>  \r\n\r\n<P>ÆndringsforslagAf <I>arbejdsministeren</I> , tiltrådt af et <I>flertal</I>  \r\n\r\n (udvalget med undtagelse af FP): </P>  \r\n\r\n<P>Til § 5 <B>1)</B>  <I>Stk. 3</I> affattes således: </P>  \r\n\r\n<P> <I>&#187;Stk. 3.</I> Den ledige, der ansættes i en orlovsstilling, må  \r\n\r\n ikke ansættes med genoptræningsydelse efter lov om arbejdstilbud til ledige,  \r\n\r\n med tilskud efter lov om kommunal beskæftigelsesindsats eller med tilskud  \r\n\r\n efter lov om social bistand § 43, stk. 8.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Der er tale om en tilføjelse for så vidt angår tilskud efter lov  \r\n\r\n om social bistand § 43, stk. 8. </P>  \r\n\r\n<P>Jytte Andersen (S) Bakholt (S) Ole Vagn Christensen (S) Poul Erik Dyrlund  \r\n\r\n (S) Hans Jørgen Jensen (S) fmd. <I>Lone Møller (S) Poul Andersen (S) Lilli  \r\n\r\n Gyldenkilde (SF)</I> nfmd. <I>Duetoft (CD) Pia Christmas-Møller (KF) Kai Dige  \r\n\r\n Bach (KF) Charlotte Antonsen (V) Helge Sander (V) Jørgen Winther (V) Poul  \r\n\r\n Nødgaard (FP) Lone Dybkjær (RV) Glønborg (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/07/1992"
        },
        {
            "displayName": "Accession",
            "displayValue": "199114K00284"
        },
        {
            "displayName": "Entydig dokumentidentifikation",
            "displayValue": "CL002323"
        },
        {
            "displayName": "Dato for førstegangsindlæggelse",
            "displayValue": "01/07/1992"
        },
        {
            "displayName": "Dato for indlæggelse",
            "displayValue": "01/07/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "284"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}