{
    "id": 233065,
    "title": "Forslag til folketingsbeslutning om Danmarks deltagelse i Det Europæiske Forsvarsagentur og Det Permanente Strukturerede Samarbejde på forsvarsområdet Folketinget meddeler sit samtykke til, at regeringen på Danmarks vegne tilslutter sig Det Europæiske Forsvarsagentur og Det Permanente Strukturerede Samarbejde på forsvarsområdet.",
    "documentTypeId": "480",
    "isSagsforlobPeriodValid": true,
    "shortName": "2022/1 BSF 11",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 5. oktober 2022 af forsvarsministeren (Morten Bødskov):</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om Danmarks deltagelse i Det Europæiske Forsvarsagentur og Det Permanente Strukturerede Samarbejde på forsvarsområdet</p>\r\n<p class=\"UnderTitel2\">Folketinget meddeler sit samtykke til, at regeringen på Danmarks vegne tilslutter sig Det Europæiske Forsvarsagentur og Det Permanente Strukturerede Samarbejde på forsvarsområdet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold Italic\">1.</span> <span class=\"Bold Italic\">Baggrund</span></p>\r\n<p class=\"NormalInd\">Danmark indtrådte fuldt ud i det europæiske samarbejde om sikkerhed og forsvar den 1. juli 2022 som følge af lov om Danmarks deltagelse i det europæiske samarbejde om sikkerhed og forsvar ved at afskaffe EU-forsvarsforbeholdet (lov nr. 825 af 10. juni 2022). EU’s forsvars- og sikkerhedssamarbejde har til formål at sikre Unionen en operationel kapacitet, der gør brug af både civile og militære midler.</p>\r\n<p class=\"NormalInd\">Som følge af afskaffelsen af forsvarsforbeholdet har Danmark mulighed for at deltage i Det Europæiske Forsvarsagentur (Forsvarsagenturet) og Det Permanente Strukturerede Samarbejde på forsvarsområdet (PESCO), der begge er centrale dele af EU’s forsvarssamarbejde. Ved deltagelse i de to samarbejder vil Danmark kunne være med til at sætte den strategiske retning for EU’s sikkerheds- og forsvarspolitik, herunder med henblik på at sikre at samarbejdet i endnu højere grad flugter med danske sikkerhedsinteresser.</p>\r\n<p class=\"NormalInd\">Medlemskab af Forsvarsagenturet giver adgang til styrerådsmøder med deltagelse af medlemsstaternes forsvarsministre. Danmark vil have mulighed for at præge udviklingen af nye forsvarsprojekter og være med til at sikre bedre vilkår for danske virksomheder, ligesom medlemskab vil give mulighed for adgang til Forsvarsagenturets forsvarsteknologiske initiativer til gavn for danske universiteter.</p>\r\n<p class=\"NormalInd\">Som en del af PESCO-samarbejdet vil Danmark i højere grad kunne præge udviklingen af det forsvarspolitiske samarbejde i EU. Danmark vil have mulighed for at deltage i fælles projekter om udvikling af kapabiliteter med særlig dansk interesse. Derudover vil dansk deltagelse i PESCO-projekter kunne styrke danske virksomheders forsknings- og udviklingsaktiviteter, ligesom Forsvaret vil kunne få adgang til ny teknologi og forsvarsmateriel.</p>\r\n<p class=\"NormalInd\">For begge samarbejder gælder, at deltagelse er frivillig for EU-medlemsstater. Danmark er således ikke forpligtet til at deltage, ligesom Danmark til enhver tid vil kunne udtræde af det ene eller begge samarbejder.</p>\r\n<p class=\"NormalInd\">Med beslutningsforslaget anmodes om Folketingets samtykke til, at regeringen giver meddelelse til Forsvarsagenturet om, at Danmark deltager i Forsvarsagenturet, og at regeringen anmoder om deltagelse i PESCO i henhold til henholdsvis artikel 45, stk. 2, og artikel 46, stk. 3, i Traktaten om Den Europæiske Union (TEU).</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold Italic\">2.</span> <span class=\"Bold Italic\">Det Europæiske Forsvarsagentur</span></p>\r\n<p class=\"Overskriftsnummer2\" style=\"text-align: left;\">\r\n   <span class=\"Italic\">2.1.</span> <span class=\"Italic\">Generelt om Forsvarsagenturet</span></p>\r\n<p class=\"NormalInd\">Forsvarsagenturet er et mellemstatsligt agentur, som organisatorisk er placeret under Rådet for Den Europæiske Union (Rådet) og er reguleret i artikel 42, stk. 3, og artikel 45 i TEU samt ved rådsafgørelse (Rådets afgørelse FUSP 2015/1835 af 12. oktober 2015 om fastlæggelse af statutten, hjemstedet og de nærmere bestemmelser for Det Europæiske Forsvarsagenturs drift, EUT 2015 L 266/55). Forsvarsagenturet har til formål at udvikle og fremme EU-samarbejde om forsvarsmateriel, styrke teknologi og forskning inden for forsvarsområdet og skabe et konkurrencedygtigt europæisk marked for forsvarsmateriel.</p>\r\n<p class=\"NormalInd\">Forsvarsagenturet fungerer som et bindeled mellem medlemsstaternes militære interessenter og EU’s forsvarspolitikker. Agenturets sekretariat er placeret i Bruxelles og har til opgave at hjælpe medlemsstaterne med at forbedre deres kapaciteter. Agenturet arbejder bl.a. med kapabilitetsudviklingsplaner og gennemfører årlige gennemgange af medlemsstaternes forsvarskapabiliteter med henblik på at bidrage til beslutninger om konkrete projekter under Den Europæiske Forsvarsfond og PESCO. Forsvarsagenturet danner endvidere rammen om forskellige former for samarbejde mellem nationale eksperter fra medlemsstaterne, forsvarsindustrien og forskningsverdenen om emner af fælles interesse.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Italic\">2.2.</span> <span class=\"Italic\">Økonomiske konsekvenser</span></p>\r\n<p class=\"NormalInd\">Ved tilslutning til Forsvarsagenturet forpligter Danmark sig til at betale medlemsbidrag via en BNI-fordelingsnøgle.</p>\r\n<p class=\"NormalInd\">I 2022 budgetteres med bidrag fra medlemsstater på 36,5 mio. euro, hvorved det danske bidrag skønnes at ville have udgjort 6,4 mio. kr. for hele året. Udgiften for dansk deltagelse estimeres at udgøre op til 1,1 mio. kr. for resten af 2022, afhængigt af dato for tilslutning. I 2023 estimeres udgiften at udgøre ca. 7,5 mio. kr. Udgifterne til Forsvarsagenturet for 2024 og frem forventes at ligge på samme niveau som i 2023, omend der er usikkerhed forbundet hermed.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Italic\">2.3.</span> <span class=\"Italic\">Juridiske forhold</span></p>\r\n<p class=\"NormalInd\">Da dansk tilslutning til Forsvarsagenturet indebærer, at Danmark forpligtes til at betale et årligt medlemsbidrag, forelægges sagen for Folketinget under henvisning til grundlovens § 19, stk. 1, med anmodning om, at Folketinget giver sit samtykke til tilslutningen.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold Italic\">3.</span> <span class=\"Bold Italic\">Det Permanente Strukturerede Samarbejde på forsvarsområdet (PESCO)</span></p>\r\n<p class=\"Overskriftsnummer2\" style=\"text-align: left;\">\r\n   <span class=\"Italic\">3.1.</span> <span class=\"Italic\">Generelt om PESCO</span></p>\r\n<p class=\"NormalInd\">PESCO er et mellemstatsligt initiativ, som organisatorisk er placeret under Rådet og er reguleret i artikel 42, stk. 6, og artikel 46 i TEU samt ved rådsafgørelse (Rådets afgørelse FUSP 2017/2315 af 11. december 2017 om etablering af et permanent struktureret samarbejde (PESCO) og fastlæggelse af listen over deltagende medlemsstater, EUT 2017 L 331/57). Samarbejdet er frivilligt og åbent for alle medlemsstater og giver ligeledes tredjelande, der ønsker at deltage i konkrete projekter, mulighed herfor på nærmere fastsatte vilkår.</p>\r\n<p class=\"NormalInd\">Samarbejdet består af to særskilte dele: Et permanent struktureret forsvarssamarbejde, der udgør rammen for en øget koordination af landenes forsvarspolitik, og et ad hoc, projektbaseret samarbejde, hvor landene frivilligt kan gå sammen om udviklingen af konkrete projekter. Samarbejdet støttes af et fælles sekretariat med medarbejdere fra henholdsvis Den Fælles Udenrigstjeneste, Forsvarsagenturet og EU's Militærstab.</p>\r\n<p class=\"NormalInd\">For de medlemsstater, der deltager i PESCO-samarbejdet, gælder 20 mere bindende forpligtelser, der på sigt skal søges indfriet, og som er fastlagt i et bilag til rådsafgørelsen fra 2017. De mere bindende forpligtelser er optrykt som bilag 1 til beslutningsforslaget. De mere bindende forpligtelser angår eksempelvis, at medlemsstaterne regelmæssigt øger de nationale forsvarsbudgetter i faste priser for at nå de aftalte mål, øger indsats inden for cyberområdet m.v., samt at medlemsstaterne deltager i minimum ét PESCO-projekt. Det er ikke en forudsætning for deltagelse, at en medlemsstat på forhånd lever op til forpligtelserne.</p>\r\n<p class=\"NormalInd\">PESCO-projekterne har til formål at styrke samarbejdet inden for nærmere definerede områder, f.eks. udvikling af militærkapabiliteter, materielindkøb og cyberforsvar. Projekterne er drevet af medlemsstaterne og gennemføres ofte i samarbejde med eller af virksomheder og forskningsinstitutter. Aktuelt er der vedtaget 60 projekter, der fordeler sig inden for syv overordnede områder: Træningsfaciliteter, luftsystemer, landmilitære systemer, maritim sikkerhed, cybersikkerhed, støttekapaciteter og rumfart. Det er hensigten, at Danmark indledningsvis vil deltage i et PESCO-projekt om udsendelse af cybereksperter til lande, der udsættes for cyberangreb, samt et PESCO-projekt om militær mobilitet.</p>\r\n<p class=\"NormalInd\">PESCO-projektet om udsendelse af cybereksperter har til formål at hjælpe EU-lande og -institutioner, missioner og operationer under den fælles sikkerheds- og forsvarspolitik samt partnere med at sikre et højere niveau af cyberrobusthed og i fællesskab reagere på cyberhændelser. Projektet består af et udrykningshold på ca. 8-12 personer, og deltagerlandene beslutter i samråd, hvordan projektet udmøntes.</p>\r\n<p class=\"NormalInd\">Projektet om militær mobilitet vedrører muligheden for at flytte militært personel og materiel mellem medlemsstater. Hensigten med projektet er at skabe en platform for koordination af de deltagende staters tiltag for at sikre militær mobilitet.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Italic\">3.2.</span> <span class=\"Italic\">Økonomiske konsekvenser</span></p>\r\n<p class=\"NormalInd\">Samarbejdet har ikke et selvstændigt budget. PESCO-projekterne finansieres som udgangspunkt af medlemsstaterne i overensstemmelse med deres respektive nationale procedurer.</p>\r\n<p class=\"NormalInd\">Deltagelse i PESCO-projekter kan indebære merudgifter. Dette afhænger af det enkelte projekt, hvor der vil ske en særskilt stillingtagen til tilvejebringelse af finansiering.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Italic\">3.3.</span> <span class=\"Italic\">Juridiske forhold</span></p>\r\n<p class=\"NormalInd\">Dansk deltagelse i PESCO-samarbejdet indebærer, at Danmark deltager i minimum ét PESCO-projekt. Det er hensigten, at Danmark indledningsvis vil deltage i to projekter, jf. afsnit 3.1. Det er samtidig forventningen, at Danmark på et senere tidspunkt vil ønske at deltage i andre eller yderligere projekter. Hvilke fremtidige PESCO-projekter, det måtte dreje sig om, vil afhænge af de tilgængelige muligheder samt danske forsvars- og sikkerhedsinteresser.</p>\r\n<p class=\"NormalInd\">Det kan ikke udelukkes, at deltagelse i konkrete projekter fremadrettet vil medføre, at PESCO-samarbejdet samlet set vil indebære juridiske forpligtelser for Danmark, herunder betalingsforpligtelser. Derfor forelægges sagen for Folketinget med anmodning om, at Folketinget giver sit samtykke.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold Italic\">4.</span> <span class=\"Bold Italic\">Videre procedure</span></p>\r\n<p class=\"NormalInd\">Medlemsstater kan tilslutte sig Forsvarsagenturet ved formelt brev fra forsvarsministeren til Forsvarsagenturet og medlemsstaterne herom.</p>\r\n<p class=\"NormalInd\">Deltagelsen i PESCO indledes ved underretning af Unionens Højtstående Repræsentant for Udenrigsanliggender og Sikkerhedspolitik og de deltagende medlemsstater. Efter underretningen skal Danmark stemmes ind i samarbejdet ved vedtagelse af en rådsafgørelse, der bekræfter Danmarks deltagelse.</p>\r\n<p>Hvis beslutningsforslaget vedtages, igangsætter Forsvarsministeriet de nødvendige skridt til Danmarks deltagelse i begge samarbejder.</p>\r\n<p>\r\n</p><hr class=\"BilagStreg\" />\r\n<p class=\"Bilag\">Bilag 1</p>\r\n<p>\r\n   <img width=\"659.9879999999999\" alt=\"_Page1\" border=\"no\" name=\"7205ad7d-dd28-4005-925a-ad36321258e5\" src=\"/image.aspx?id=233065&img=AG1032_7_0.png\" style=\"margin: 0cm 0cm 0cm 0cm\" />\r\n</p>\r\n<p>\r\n   <img width=\"659.9879999999999\" alt=\"_page2\" border=\"no\" name=\"afd9e32f-139b-455d-9a2e-4804c9752851\" src=\"/image.aspx?id=233065&img=AG1032_7_1.png\" style=\"margin: 0cm 0cm 0cm 0cm\" />\r\n</p>\r\n<p>\r\n   <img width=\"659.9879999999999\" alt=\"_page3\" border=\"no\" name=\"8cd77dce-5f37-4a5b-a1c1-077f51c8d271\" src=\"/image.aspx?id=233065&img=AG1032_7_2.png\" style=\"margin: 0cm 0cm 0cm 0cm\" />\r\n</p>",
    "isHistorical": false,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2022/1 BF 11",
            "stateLabel": "Bortfaldet",
            "references": [
                {
                    "shortName": "2022/1 SF.B B 11",
                    "title": "Skriftlig fremsættelse (5. oktober 2022) - B 11",
                    "presentationName": "Skriftlig fremsættelse af besl. forslag",
                    "documentTypeId": 390,
                    "documentId": 233066,
                    "eliUri": "/eli/ft/20221XX00028",
                    "externalLink": ""
                },
                {
                    "shortName": "2022/1 BSF 11",
                    "title": "Forslag til folketingsbeslutning om Danmarks deltagelse i Det Europæiske Forsvarsagentur og Det Permanente Strukturerede Samarbejde på forsvarsområdet Folketinget meddeler sit samtykke til, at regeringen på Danmarks vegne tilslutter sig Det Europæiske Forsvarsagentur og Det Permanente Strukturerede Samarbejde på forsvarsområdet.",
                    "presentationName": "Beslutningsforslag som fremsat",
                    "documentTypeId": 480,
                    "documentId": 233065,
                    "eliUri": "/eli/ft/20221BB00011",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20221/beslutningsforslag/b11/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "06/10/2022"
        },
        {
            "displayName": "Accession",
            "displayValue": "20221BB00011"
        },
        {
            "displayName": "Entydig dokumentidentifikation",
            "displayValue": "AG001032"
        },
        {
            "displayName": "Dato for førstegangsindlæggelse",
            "displayValue": "06/10/2022"
        },
        {
            "displayName": "Dato for indlæggelse",
            "displayValue": "06/10/2022"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "11"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}