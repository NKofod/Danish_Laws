{
    "id": 108442,
    "title": "1996 BTL 207   BETÆNKNING OVER FORSLAG TIL LOV OM ÆNDRING AF SKATTEKONTROLLOVEN (ÆNDRET   SKATTEKONTROLLOVSTILLÆG FOR SELVANGIVELSER, DER AFLEVERES FOR SENT)    NR L 207 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 207",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 207 </P>  \r\n\r\n<P></P>  \r\n\r\n<P>Betænkning over Forslag til lov om ændring af skattekontrolloven (Ændret  \r\n\r\n skattekontrollovstillæg for selvangivelser, der afleveres for sent) <BR>  \r\n\r\n Nr L 207 1996-97, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19970430 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af skatteministeren stillet ændringsforslag, hvorom der henvises  \r\n\r\n til de ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de af skatteministeren stillede ændringsforslag. </P>  \r\n\r\n<P>ÆndringsforslagAf <I>skatteministeren,</I> tiltrådt af <I>udvalget:</I>  \r\n\r\n</P>  \r\n\r\n<P>Til titlen <B>1)</B> Undertitlen affattes således: </P>  \r\n\r\n<P>&#187;(Ændret selvangivelsesfrist og ændret skattekontrollovstillæg for  \r\n\r\n selvangivelser, der afleveres for sent)&#187;. </P>  \r\n\r\n<P>Til § 1 <B>2)</B> Før nr. 1 indsættes som nyt nummer: </P>  \r\n\r\n<P> <B>&#187;01.</B>  <I>§ 4, stk. 1,</I> affattes således: </P>  \r\n\r\n<P>&#187;Fysiske personer skal selvangive senest den 1. juli i året efter  \r\n\r\n indkomstårets udløb. Fysiske personer, der får tilsendt en fortrykt  \r\n\r\n selvangivelsesblanket, skal dog selvangive senest den 1. maj, medmindre en af  \r\n\r\n følgende betingelser er opfyldt: </P>  \r\n\r\n<P>1) At der er tale om samlevende ægtefæller som nævnt i § 4 i  \r\n\r\n kildeskatteloven og den ene ægtefælle har selvangivelsesfrist den 1. juli, i  \r\n\r\n hvilket tilfælde begge ægtefæller har selvangivelsesfrist den 1. juli. </P>  \r\n\r\n<P>2) At den selvangivelsespligtige, hvis denne er en fysisk person, deltager  \r\n\r\n i et anpartsprojekt som nævnt i personskattelovens § 4, stk. 1, nr. 10, 12  \r\n\r\n eller 13. </P>  \r\n\r\n<P>3) At den selvangivelsespligtige i året efter indkomståret senest den 1.  \r\n\r\n maj skriftligt meddeler den kommunale skattemyndighed, at den pågældende det  \r\n\r\n år ønsker at anvende selvangivelsesfristen 1. juli.&#171;&#187; </P>  \r\n\r\n<P> <B>3)</B>  <I>Nr. 1</I> affattes således: </P>  \r\n\r\n<P> <B>&#187;1.</B>  <I>§ 5, stk. 1,</I> affattes således: </P>  \r\n\r\n<P>&#187;Foreligger selvangivelsen ikke rettidigt, betales et skattetillæg på  \r\n\r\n 200 kr., for hver dag fristen overskrides, dog højst på 5.000 kr. i alt. Fra  \r\n\r\n skattetillægget efter 1. pkt. gøres der følgende undtagelser: </P>  \r\n\r\n<P>1) For fysiske personer, der har fået tilsendt en fortrykt  \r\n\r\n selvangivelsesblanket, og som ikke efter § 4, stk. 1, nr. 3, har foretaget  \r\n\r\n fravalg af selvangivelsesfristen den 1. maj, beregnes ikke noget  \r\n\r\n skattetillæg. </P>  \r\n\r\n<P>2) For fysiske personer, hvis skattepligtige indkomst for det pågældende  \r\n\r\n indkomstår ikke overstiger bundfradraget for mellemskatten efter § 6 a i  \r\n\r\n personskatteloven, udgør skattetillægget 100 kr. for hver dag, fristen  \r\n\r\n overskrides, dog højst 2.500 kr. i alt. </P>  \r\n\r\n<P>3) For fonde og foreninger, der efter § 15 i fondsbeskatningsloven kan  \r\n\r\n opfylde selvangivelsespligten ved afgivelse af en særlig erklæring, betales  \r\n\r\n et skattetillæg på 500 kr. for ikke at selvangive rettidigt. </P>  \r\n\r\n<P>Skattetillægget tilfalder staten. Skatteministeren kan fastsætte regler  \r\n\r\n for klage over afgørelser om skattetillæg. Skatteministeren kan efter  \r\n\r\n ansøgning fritage helt eller delvis for skattetillægget, hvis særlige  \r\n\r\n omstændigheder taler herfor.&#171;&#187; </P>  \r\n\r\n<P>Til § 2 <B>4)</B> Paragraffen affattes således: </P>  \r\n\r\n<P> <B>&#187;§ 2</B>  <I>Stk. 1.</I> Loven træder i kraft dagen efter  \r\n\r\n bekendtgørelsen i Lovtidende. </P>  \r\n\r\n<P> <I>Stk. 2.</I> Loven har virkning fra og med indkomståret 1997 bortset  \r\n\r\n fra § 1, nr. 1, der har virkning fra og med indkomståret 1996 med den  \r\n\r\n undtagelse, der følger af stk. 3. </P>  \r\n\r\n<P> <I>Stk. 3.</I> For indkomståret 1996 beregnes kun skattetillæg som nævnt  \r\n\r\n i § 5, stk. 1, i skattekontrolloven vedrørende overskridelse af  \r\n\r\n selvangivelsesfristen den 1. maj 1997, hvis fristoverskridelsen rækker ud  \r\n\r\n over den 1. juli 1997, og i så fald beregnes skattetillægget kun for den del  \r\n\r\n af fristoverskridelsen, der rækker ud over den 1. juli 1997.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Der er tale om en konsekvensændring som følge af  \r\n\r\n ændringsforslaget under nr. 2. </P>  \r\n\r\n<P>Til nr. 2 Efter ændringsforslaget udskydes selvangivelsesfristen for de  \r\n\r\n selvangivelsespligtige, der i dag har selvangivelsesfrist den 1. maj, men som  \r\n\r\n ikke er omfattet af ordningen med fortrykte selvangivelser, med to måneder  \r\n\r\n til den 1. juli. </P>  \r\n\r\n<P>Ordningen med fortrykte selvangivelser afgrænses efter, om den pågældende  \r\n\r\n selvangivelsespligtige får tilsendt en fortrykt selvangivelsesblanket. </P>  \r\n\r\n<P>Fra reglen om en selvangivelsesfrist 1. maj for personer omfattet af  \r\n\r\n ordningen med fortrykte selvangivelser gøres der tre undtagelser. </P>  \r\n\r\n<P>For det første gælder ordningen ikke ægtefæller, der var samlevende som  \r\n\r\n nævnt i § 4 i kildeskatteloven, hvis den ene ægtefælle har  \r\n\r\n selvangivelsesfrist den 1. juli. I disse tilfælde får begge ægtefællerne  \r\n\r\n selvangivelsesfrist den 1. juli af hensyn til reglerne om den fælles  \r\n\r\n skatteberegning. Det udelukker dog ikke, at den hidtidige praksis fortsætter,  \r\n\r\n således at &#187;lønmodtager-ægtefællen&#171; får tilsendt en fortrykt  \r\n\r\n selvangivelse, men med selvangivelsesfrist den 1. juli. </P>  \r\n\r\n<P>For det andet vil fysiske personer, der deltager i et anpartsprojekt som  \r\n\r\n nævnt i § 4, stk. 1, nr. 10, 12 eller 13, i personskatteloven, også fremover  \r\n\r\n få tilsendt en fortrykt selvangivelse, men med selvangivelsesfrist den 1.  \r\n\r\n juli. Det har sammenhæng med, at selvangivelsesoplysningerne fra projektet  \r\n\r\n ofte ikke foreligger før efter den 1. maj. </P>  \r\n\r\n<P>For det tredje må det være sådan, at den enkelte ikke skal være bundet til  \r\n\r\n en selvangivelsesfrist 1. maj, alene fordi den pågældende får en fortrykt  \r\n\r\n selvangivelse fra skattemyndighederne. Den enkelte bør i god tid kunne vide,  \r\n\r\n hvornår selvangivelsesfristen for den pågældende udløber. Dertil kommer, at  \r\n\r\n skattemyndighederne ikke på forhånd kan vide med sikkerhed, hvorledes den  \r\n\r\n enkeltes indkomstforhold har været i indkomståret, og dermed om den  \r\n\r\n pågældende kan anvende den fortrykte selvangivelsesblanket. Det foreslås  \r\n\r\n derfor, at den enkelte, der får en fortrykt selvangivelse, frit skal kunne  \r\n\r\n fravælge ordningen, således at den pågældende skal indgive en selvangivelse  \r\n\r\n senest 1. juli, og dermed ikke kan selvangive ved en stiltiende accept af  \r\n\r\n eventuelt fortrykte oplysninger. Fravalget skal for at være gyldigt foretages  \r\n\r\n skriftligt over for den kommunale skattemyndighed i selvangivelsesåret, men  \r\n\r\n senest den 1. maj. Et eventuelt fravalg skal således foretages årligt. </P>  \r\n\r\n<P>Det forventes, at kun de færreste af dem, der kan anvende ordningen med  \r\n\r\n fortrykt selvangivelse, vil foretage et fravalg heraf, fordi ordningen  \r\n\r\n indebærer mange fordele for den enkelte. </P>  \r\n\r\n<P>Gennemførelsen af forslaget vil bevirke, at den ordinære  \r\n\r\n selvangivelsesfrist for alle fysiske personer, der ikke er omfattet af  \r\n\r\n ordningen med fortrykte selvangivelser, bliver den 1. juli. </P>  \r\n\r\n<P>Til nr. 3 Efter ændringsforslaget præciseres direkte i lovteksten, at der  \r\n\r\n ikke skal betales skattetillæg af fysiske personer, der er omfattet af  \r\n\r\n ordningen med fortrykte selvangivelser, og som ikke har foretaget fravalg af  \r\n\r\n denne ordning det pågældende år. </P>  \r\n\r\n<P>Efter ændringsforslaget lovfæstes den hidtidige administrative praksis,  \r\n\r\n hvorefter skattetillægget til fysiske personer halveres, hvis den  \r\n\r\n selvangivelsespligtige det pågældende år har en skattepligtig indkomst, der  \r\n\r\n ikke overstiger bundfradraget for mellemskatten efter § 6 a i  \r\n\r\n personskatteloven (134.500 kr. for indkomståret 1996). Herved muliggøres, at  \r\n\r\n denne &#187;halvering&#171; kan foretages automatisk og ikke som i dag først  \r\n\r\n efter ansøgning. </P>  \r\n\r\n<P>Efter ændringsforslaget skal de fonde og foreninger, der efter § 15 i  \r\n\r\n fondsbeskatningsloven kan opfylde selvangivelsespligten ved at afgive en  \r\n\r\n særlig erklæring, i stedet for et dagligt skattetillæg for forsinket  \r\n\r\n selvangivelse betale et skattetillæg på 500 kr. for at selvangive for sent,  \r\n\r\n uanset forsinkelsens varighed. </P>  \r\n\r\n<P>I stedet for forslaget om, at der skal udsendes en rykker før beregning af  \r\n\r\n fuldt skattetillæg, vil Skatteministeriet fremover udsende en  \r\n\r\n erindringsskrivelse to til tre uger før udløbet af selvangivelsesfristen 1.  \r\n\r\n juli til alle fysiske personer, der skal selvangive senest denne dato, og som  \r\n\r\n ikke allerede har selvangivet efter de oplysninger, som Told- og  \r\n\r\n Skattestyrelsen ligger inde med. I skrivelsen vil der blive erindret om  \r\n\r\n selvangivelsesfristen, om skattetillægget for ikke at selvangive rettidigt,  \r\n\r\n og om mulighederne for at få henstand med selvangivelsesfristen, hvis særlige  \r\n\r\n omstændigheder taler herfor. </P>  \r\n\r\n<P>Denne ordning med en erindringsskrivelse skønnes på en mere enkel måde end  \r\n\r\n ordningen med individuelle rykkerskrivelser at betrygge den enkelte borger  \r\n\r\n mod skattetillægget ved forsinket selvangivelse. </P>  \r\n\r\n<P>Det skal dog bemærkes, at det ikke er en betingelse for beregning af  \r\n\r\n skattetillæg, at den pågældende har modtaget en erindringsskrivelse om  \r\n\r\n selvangivelsesfristen forud for fristudløbet. </P>  \r\n\r\n<P>Det skal også bemærkes, at ordningen med erindringsskrivelser kun er  \r\n\r\n rettet mod fysiske personer med selvangivelsesfrist 1. juli. Således vil der  \r\n\r\n eksempelvis ikke blive sendt erindringsskrivelse til fysiske personer, der  \r\n\r\n skal selvangive ekstraordinært i forbindelse med ophør af skattepligt her til  \r\n\r\n landet. Der vil heller ikke blive sendt erindringsskrivelse til juridiske  \r\n\r\n personer, uanset hvilken selvangivelsesfrist den enkelte juridiske person  \r\n\r\n har. </P>  \r\n\r\n<P>Til nr. 4 Efter ændringsforslaget udskydes lovens virkningstidspunkt fra  \r\n\r\n indkomståret 1996 til indkomståret 1997 bortset fra de foreslåede nye regler  \r\n\r\n om skattetillæg i § 5, stk. 1, i skattekontrolloven, der er tillagt virkning  \r\n\r\n allerede for indkomståret 1996. </P>  \r\n\r\n<P>Det foreslås tillige, at sanktionen for ikke at selvangive rettidigt  \r\n\r\n lempes for indkomståret 1996 for de selvangivelsespligtige, der skal  \r\n\r\n selvangive ordinært senest den 1. maj 1997. Det drejer sig hovedsagelig om  \r\n\r\n personer, der har haft erhvervsmæssig indkomst uden at være bogførings- eller  \r\n\r\n regnskabspligtige, og personer med selvangivelsespligtig aktieindkomst eller  \r\n\r\n med indkomst fra udlandet. </P>  \r\n\r\n<P>Lempelsen består dels i, at først en forsinkelse med selvangivelsen på  \r\n\r\n mere end to måneder udløser skattetillæg, dels i at skattetillægget i givet  \r\n\r\n fald alene opgøres på grundlag af den tid, selvangivelsen er forsinket ud  \r\n\r\n over den 1. juli 1997. Selvangives eksempelvis først den 8. juli 1997,  \r\n\r\n beregnes et skattetillæg på 7 x 200 kr.= 1.400 kr., medmindre den  \r\n\r\n selvangivelsespligtige er en fysisk person med en skattepligtig indkomst, der  \r\n\r\n ikke overstiger bundfradraget for mellemskatten efter § 6 a i  \r\n\r\n personskatteloven, i hvilke tilfælde skattetillægget er halvt så stort. </P>  \r\n\r\n<P>Jacob Buksti (S) nfmd. <I>Lis Greibe (S) Klaus Hækkerup (S) Anna-Marie  \r\n\r\n Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  \r\n\r\n (EL) Sonja Albrink (CD) Peter Brixtofte (V) Svend Aage Jensby (V) Peter  \r\n\r\n Hansen-Nord (V) Jens Løgstrup Madsen (V) Flemming Hansen (KF)</I> fmd.  \r\n\r\n<I>Gitte Seeberg (KF) Brian Mikkelsen (KF) Kim Behnke (FP) </I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n<P>Ændringsforslag </P>  \r\n\r\n<P>Af <I>skatteministeren:</I>  </P>  \r\n\r\n<P>Til § 1 <B>5)</B> Før nr. 1 indsættes som nyt nummer: </P>  \r\n\r\n<P> <B>&#187;02.</B>  <I>§ 4, stk. 1</I> , affattes således: </P>  \r\n\r\n<P>&#187;Fysiske personer skal selvangive senest den 1. juli i året efter  \r\n\r\n indkomstårets udløb. Fysiske personer, der får tilsendt en fortrykt  \r\n\r\n selvangivelsesblanket, skal dog selvangive senest den 1. maj, medmindre en af  \r\n\r\n følgende betingelser er opfyldt: </P>  \r\n\r\n<P>1) At der er tale om samlevende ægtefæller som nævnt i § 4 i  \r\n\r\n kildeskatteloven og den ene ægtefælle har selvangivelsesfrist den 1. juli, i  \r\n\r\n hvilket tilfælde begge ægtefæller har selvangivelsesfrist den 1. juli. </P>  \r\n\r\n<P>2) At den selvangivelsespligtige deltager i et anpartsprojekt som nævnt i  \r\n\r\n personskattelovens § 4, stk. 1, nr. 10, 12 eller 13. </P>  \r\n\r\n<P>3) At den selvangivelsespligtige i året efter indkomståret, men senest den  \r\n\r\n 1. maj, skriftligt meddeler den kommunale skattemyndighed, at den pågældende  \r\n\r\n det år ikke ønsker at være omfattet af ordningen med en fortrykt  \r\n\r\n selvangivelse, jf. stk. 5, og dermed ønsker at anvende selvangivelsesfristen  \r\n\r\n den 1. juli.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 5 Ændringsforslaget erstatter det ændringsforslag nr. 2 om en  \r\n\r\n ændret affattelse af § 4, stk. 1, i skattekontrolloven, som Skatteudvalget  \r\n\r\n har tiltrådt i udvalgets betænkning af 30. april 1997 over lovforslaget. </P>  \r\n\r\n<P>Dette ændringsforslag indeholder alene redaktionelle præciseringer i  \r\n\r\n forhold til det ændringsforslg, som udvalget har tiltrådt, og efter anmodning  \r\n\r\n fra Folketingets Lovsekretariat er disse redaktionelle justeringer af  \r\n\r\n praktiske grunde samlet i dette ændringsforslag uden for betænkningen. </P>  \r\n\r\n<P>Efter ændringsforslaget udskydes selvangivelsesfristen for de  \r\n\r\n selvangivelsespligtige, der i dag har selvangivelsesfrist den 1. maj, men som  \r\n\r\n ikke er omfattet af ordningen med fortrykte selvangivelser, med to måneder  \r\n\r\n til den 1. juli. </P>  \r\n\r\n<P>Ordningen med fortrykte selvangivelser afgrænses efter, om den pågældende  \r\n\r\n selvangivelsespligtige får tilsendt en fortrykt selvangivelsesblanket. </P>  \r\n\r\n<P>Fra reglen om en selvangivelsesfrist den 1. maj for personer omfattet af  \r\n\r\n ordningen med fortrykte selvangivelser gøres der tre undtagelser. </P>  \r\n\r\n<P>For det første gælder ordningen ikke ægtefæller, der var samlevende som  \r\n\r\n nævnt i § 4 i kildeskatteloven, hvis den ene ægtefælle har  \r\n\r\n selvangivelsesfrist den 1. juli. I disse tilfælde får begge ægtefællerne  \r\n\r\n selvangivelsesfrist den 1. juli af hensyn til reglerne om den fælles  \r\n\r\n skatteberegning. Det udelukker dog ikke, at den hidtidige praksis fortsætter,  \r\n\r\n således at &#187;lønmodtager-ægtefællen&#171; får tilsendt en fortrykt  \r\n\r\n selvangivelse, men med selvangivelsesfrist den 1. juli. </P>  \r\n\r\n<P>For det andet vil fysiske personer, der deltager i et anpartsprojekt som  \r\n\r\n nævnt i § 4, stk. 1, nr. 10, 12 eller 13, i personskatteloven, også fremover  \r\n\r\n få tilsendt en fortrykt selvangivelse, men med selvangivelsesfrist den 1.  \r\n\r\n juli. Det har sammenhæng med, at selvangivelsesoplysningerne fra projektet  \r\n\r\n ofte ikke foreligger før efter den 1. maj. </P>  \r\n\r\n<P>For det tredje må det være sådan, at den enkelte ikke skal være bundet til  \r\n\r\n en selvangivelsesfrist 1. maj, alene fordi den pågældende får en fortrykt  \r\n\r\n selvangivelse fra skattemyndighederne. Den enkelte bør i god tid kunne vide,  \r\n\r\n hvornår selvangivelsesfristen for den pågældende udløber. Dertil kommer, at  \r\n\r\n skattemyndighederne ikke på forhånd kan vide med sikkerhed, hvorledes den  \r\n\r\n enkeltes indkomstforhold har været i indkomståret, og dermed om den  \r\n\r\n pågældende kan anvende den fortrykte selvangivelsesblanket. Det foreslås  \r\n\r\n derfor, at den enkelte, der får en fortrykt selvangivelse, frit skal kunne  \r\n\r\n fravælge ordningen, således at den pågældende skal indgive en selvangivelse  \r\n\r\n senest 1. juli, og dermed ikke kan selvangive ved en stiltiende accept af  \r\n\r\n eventuelt fortrykte oplysninger. </P>  \r\n\r\n<P>Det fravalg, der således kan foretages, er et fravalg af at være omfattet  \r\n\r\n af ordningen med en fortrykt selvangivelse, og dermed et fravalg af  \r\n\r\n mulighederne for at selvangive (1. maj) ved en stiltiende accept af de  \r\n\r\n fortrykte oplysninger. Bestemmelsen giver ikke mulighed for alternativt at  \r\n\r\n vælge selvangivelsesfristen den 1. juli, men med bevarelse af ordningen med  \r\n\r\n en fortrykt selvangivelse, således at der er mulighed for at selvangive (1.  \r\n\r\n juli) ved en stiltiende accept af de fortrykte oplysninger. Fravalget  \r\n\r\n indebærer, at der vil blive beregnet et skattetillæg, hvis der ikke  \r\n\r\n selvangives rettidigt senest den 1. juli, og at den pågældende midt i juni  \r\n\r\n vil få tilsendt en erindringsskrivelse om selvangivelsesfristen den 1. juli.  \r\n\r\n</P>  \r\n\r\n<P>Fravalget skal derfor for at være gyldigt foretages skriftligt over for  \r\n\r\n den kommunale skattemyndighed i selvangivelsesåret, men senest den 1. maj. Et  \r\n\r\n eventuelt fravalg skal således foretages årligt. </P>  \r\n\r\n<P>Det forventes, at kun de færreste af dem, der kan anvende ordningen med  \r\n\r\n fortrykt selvangivelse, vil foretage et fravalg heraf, fordi ordningen  \r\n\r\n indebærer mange fordele for den enkelte. </P>  \r\n\r\n<P>Gennemførelsen af forslaget vil bevirke, at den ordinære  \r\n\r\n selvangivelsesfrist for alle fysiske personer, der ikke er omfattet af  \r\n\r\n ordningen med fortrykte selvangivelser, bliver den 1. juli. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/06/1997"
        },
        {
            "displayName": "Accession",
            "displayValue": "199614K00207"
        },
        {
            "displayName": "Entydig dokumentidentifikation",
            "displayValue": "CL007747"
        },
        {
            "displayName": "Dato for førstegangsindlæggelse",
            "displayValue": "06/06/1997"
        },
        {
            "displayName": "Dato for indlæggelse",
            "displayValue": "06/06/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "207"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}