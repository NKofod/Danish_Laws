{
    "id": 126524,
    "title": "Ikke ret til efterlønsbevis, manglende opfyldelse af beskæftigelseskravet, idet medlemmets indtægter ikke ses tilstrækkeligt dokumenteret at stamme fra lønarbejde",
    "documentTypeId": "240",
    "isSagsforlobPeriodValid": true,
    "shortName": "KEN nr 10300 af 19/12/2008",
    "documentHtml": "<div class=\"bjelke\">Den fulde tekst</div><p class=\"Titel2\">Ikke ret til efterlønsbevis, manglende opfyldelse af beskæftigelseskravet, idet medlemmets indtægter ikke ses tilstrækkeligt dokumenteret at stamme fra lønarbejde</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet, som fyldte 60 år den 19. november 2005 ansøgte om efterlønsbevis 4. november 2005.</div>\r\n        </p>\r\n        <p class=\"Tekst2\">\r\n          <div>I perioden 2001 til 31. december 2005 har medlemmet efter det oplyste været ansat hos M i Lugano i Schweiz. M er efter det oplyste ejet af en person bosat i Libyen, MM. Arbejdet er udført fra medlemmets bopælsadresse i Danmark.</div>\r\n        </p>\r\n        <p class=\"Tekst2\">\r\n          <div>Der findes ingen ansættelseskontrakt, og det er ikke muligt at fremskaffe erklæring/do­ku­men­ta­tion om arbejdets udførelse fra arbejdsgiveren.</div>\r\n        </p>\r\n        <p class=\"Tekst2\">\r\n          <div>Medlemmet har sendt lønsedler, hvoraf det fremgår, at der er overført 25.000 kroner til medlemmet hver måned. Beskæftigelsesgrad eller antal løntimer fremgår ikke af lønsedlerne.</div>\r\n        </p>\r\n        <p class=\"Tekst2\">\r\n          <div>Nævnet tiltrådte Arbejdsdirektoratets afgørelse om at medlemmet ikke har ret til efterlønsbevis.</div>\r\n        </p>\r\n      </div>\r\n      <p class=\"TekstV\">Ankenævnet har behandlet R´s klage på vegne af NN på møde den 18. december 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\"><span class=\"Bold\">A F G Ø R E L S E</span></p>\r\n      <p class=\"TekstV\">NN har ikke ret til et efterlønsbevis.</p>\r\n      <p class=\"TekstV\">Ankenævnet tiltræder således Arbejdsdirektoratets afgørelse af den 14. august 2007.</p>\r\n      <p class=\"TekstV\"><span class=\"Italic\">B E G R U N D E L S E</span></p>\r\n      <p class=\"TekstV\">Ankenævnet har lagt til grund, at</p>\r\n      <p class=\"TekstV\"><span class=\"Bold\">NN</span> fyldte 60 år den 19. november 2005.</p>\r\n      <p class=\"TekstV\"><span class=\"Bold\">NN</span> ansøgte om efterlønsbevis modtaget af a – kassen den 4. november 2005.</p>\r\n      <p class=\"TekstV\"><span class=\"Bold\">NN</span> i perioden 2001 til 31. december 2005 har været ansat hos M i Lugano i Schweiz. M, som er ejet af en person bosat i Libyen, MM.</p>\r\n      <p class=\"TekstV\"><span class=\"Bold\">NN</span> har udført arbejde fra egen bopælsadresse i Danmark.</p>\r\n      <p class=\"TekstV\">der ikke er en ansættelseskontrakt vedrørende NN´s ansættelsesforhold.</p>\r\n      <p class=\"TekstV\"><span class=\"Bold\">NN </span>har sendt lønsedler for perioden oktober 2004 til november 2005, hvoraf det fremgår, at der er overført 25.000 kroner til medlemmet i hver af månederne.</p>\r\n      <p class=\"TekstV\">Beskæftigelsesgrad eller antal løntimer ikke fremgår af lønsedlerne.</p>\r\n      <p class=\"TekstV\"><span class=\"Bold\">NN</span> fra 1. januar 2006 har været ansat i S., som også ejes af MM. Dette selskab er registreret på de Hollandske Antiller. Af selskabets hjemmeside fremgår det, at selskabets adresse er ADR, som er NN´s bopælsadresse i Danmark.</p>\r\n      <p class=\"TekstV\">I brev af 13. april 2006 til A-kassen oplyste medlemmet, at medlemmet har en arbejdsuge på 37 timer.</p>\r\n      <p class=\"TekstV\">I brev af 22. juni 2007 bekræfter M, Schweiz, Lugano, at medlemmet har en ugentlig arbejdstid på 37 timer og at medlemmets ansættelse var følgende: ” 1. Area Manager 2. Porchasing Manager 3. Incharge of the Danish Office in General.”</p>\r\n      <p class=\"TekstV\">I brev af 30. august 2007 fra R fremgår bl.a.,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> at der på NN´s kontor i øvrigt er ansat 2 medarbejdere af M med hver deres arbejdsområde,</p>\r\n        <p class=\"Liste1\"><span class=\"Liste1Nr\" id=\"\">–</span> at det af årsopgørelser for 2003 – 2006 fremgår at der indbetales skat af indkomsten,</p>\r\n        <p class=\"Liste1\"><span class=\"Liste1Nr\" id=\"\">–</span> at NN arbejder ca. 200 dage på kontoret og er på rejse ca. 20 dage om året,</p>\r\n        <p class=\"Liste1\"><span class=\"Liste1Nr\" id=\"\">–</span> at der dagligt rapporteres telefonisk mellem kl. 16 – 17 til enten MM eller en anden i Schweiz,</p>\r\n        <p class=\"Liste1\"><span class=\"Liste1Nr\" id=\"\">–</span> at R de sidste 10 år har udfyldt NN´s selvangivelser på baggrund af de modtagne lønsedler, samt at dette kendskab ikke skulle indikere, at der arbejdes mindre end 30 timer pr. uge,</p>\r\n        <p class=\"Liste1\"><span class=\"Liste1Nr\" id=\"\">–</span> at lønafregningen er sket på funktionærlignende vilkår med fuld løn i ferie og under sygdom, men at dette bare ikke står på lønsedlerne.</p>\r\n      </p>\r\n      <p class=\"TekstV\">Det er en betingelse for at få ret til efter ansøgning at få udstedt et efterlønsbevis, at man opfylder de almindelige betingelser for ret til efterløn. En af disse betingelser er, at man hvis man bliver ledig vil kunne opfylde betingelserne for ret til dagpenge. Det følger af § 74 b, stk. 1, jf. § 74 a, stk. 1, nr. 4 i lov om arbejdsløshedsforsikring, jf. lovbekendtgørelse nr. 874 af 11. september 2005.</p>\r\n      <p class=\"TekstV\">For ret til dagpenge er det bl.a. en betingelse at man opfylder et beskæftigelseskrav, således at hvis man er fuldtidsforsikret i en a - kasse, at man har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 52 uger inden for de sidste 3 år, eller i en tilsvarende periode har udøvet selvstændig erhvervsvirksomhed i væsentligt omfang. Det følger af lovens § 53, stk. 2, litra a, og § 1 i bekendtgørelse nr. 1616 af 13. december 2006 om beskæftigelseskrav og dagpengeperiode.</p>\r\n      <p class=\"TekstV\">Beregning af beskæftigelseskravet foretages på baggrund af opgjorte løntimer i et sædvanligt beskæftigelsesforhold, der er i overensstemmelse med gældende overenskomster eller i øvrigt er udført på almindelige løn- og arbejdsvilkår. Det fremgår af bekendtgørelsens § 2.</p>\r\n      <p class=\"TekstV\">For at få arbejdsløshedsdagpenge og efterløn skal der foreligge arbejdsgiverdokumentation for arbejdsgiverfortjenesten og for opfyldelse af beskæftigelseskravet. Det fremgår af § 1 i bekendtgørelse nr. 496 af 21. juni 1999 om arbejdsgiverdokumentation som betingelse for udbetaling af arbejdsløshedsdagpenge og efterløn.</p>\r\n      <p class=\"TekstV\">Kravene til arbejdsgiverdokumentation fremgår af bekendtgørelsens § 3, stk. 2, hvorefter det kræves at lønsedlerne skal indeholde tydelig angivelse af antallet af løntimer, eller at arbejdsgiver på anden måde kan give oplysninger herom.</p>\r\n      <p class=\"TekstV\">Arbejdsmarkedets Ankenævn er enig med Arbejdsdirektoratet i, at der ikke er fremlagt fornøden dokumentation for, at indtægterne fra M er lønarbejde i et sædvanligt beskæftigelsesforhold, der er i overensstemmelse med gældende overenskomster eller i øvrigt udført på almindelige løn- og arbejdsvilkår.</p>\r\n      <p class=\"TekstV\">Arbejdsmarkedets Ankenævn lægger herved vægt på,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> at de fremlagte lønsedler ikke indeholder oplysninger om beskæftigelsesgraden eller på anden måde understøtter, at der er tale om et sædvanligt ansættelsesforhold,</p>\r\n        <p class=\"Liste1\"><span class=\"Liste1Nr\" id=\"\">–</span> at der ikke er fremlagt kopi af ansættelseskontrakt eller lignende, og at den fremlagte erklæring fra M af 22. juni 2007 ikke ændrer derved.</p>\r\n      </p>\r\n      <p class=\"TekstV\">Erklæringen fra M kan ikke anses for med tilstrækkelig sikkerhed at godtgøre, at der er tale om beskæftigelse på almindelige løn – og ansættelsesvilkår, idet der alene er anført, at arbejdstiden var 37 t/uge og hvilke arbejdsopgaver NN havde.</p>\r\n      <p class=\"TekstV\">Oplysningerne fra R om de nærmere omstændigheder, herunder bl. a oplysningen om, at der dagligt rapporteres til Schweiz, ”MM”, eller en anden, og at lønafregningen sker på funktionærlignende vilkår, kan ikke anses for dokumentation for ansættelsesforholdets vilkår, herunder at der er tale om ansættelse på almindelige løn- og arbejdsvilkår.</p>\r\n      <p class=\"TekstV\">De i brev af 30. august 2007 nævnte supplerende oplysninger fra R, og oplysningen om at medlemmet siden 1. januar 2006 har været ansat i et andet firma ejet af libyeren MM, ændrer ikke derved.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 53, stk. 2, § 74 a, stk. 1, nr. 4 litra a og § 74 b, stk. 1, i lov om arbejdsløshedsforsikring m.v., jf. lovbekendtgørelse nr. 874 af 11. september 2005,</p>\r\n        <p class=\"Liste1\"><span class=\"Liste1Nr\" id=\"\">–</span> §§ 1 og 2 i bekendtgørelse nr. 1616 af 13. december 2006 om beskæftigelseskrav og dagpengeperiode,</p>\r\n        <p class=\"Liste1\"><span class=\"Liste1Nr\" id=\"\">–</span> § 1 og § 3, stk. 2 i bekendtgørelse nr. 496 af 21. juni 1999 om arbejdsgiverdokumentation som betingelse for udbetaling af arbejdsløshedsdagpenge og efterløn.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\">Arbejdsmarkedets Ankenævn skal beklage sagsbehandlingstiden, som skyldes et stort antal sager.</p>\r\n      <p class=\"TekstV\"><span class=\"Bold\">På ankenævnets vegne</span></p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005</span></p>\r\n      <p class=\"TekstV\">….</p>\r\n      <p class=\"TekstV\"><span class=\"Bold\">§ 53.</span> Ret til dagpenge opnås efter et års medlemskab af en anerkendt arbejdsløshedskasse.</p>\r\n      <p class=\"TekstV\"><span class=\"Italic\">Stk. 2.</span> Retten til at opnå dagpenge i de i § 55, stk. 1 og 3, nævnte perioder er endvidere betinget af,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">a)</span> at et fuldtidsforsikret medlem har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 52 uger inden for de sidste 3 år, eller i en tilsvarende periode har udøvet selvstændig erhvervsvirksomhed i væsentligt omfang,</p>\r\n        <p class=\"Liste1\"><span class=\"Liste1Nr\" id=\"\">b)</span> at et deltidsforsikret medlem, jf. kapitel 11, har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 34 uger inden for de sidste 3 år.</p>\r\n      </p>\r\n      <p class=\"TekstV\"><span class=\"Italic\">Stk. 3-8.</span></p>\r\n      <p class=\"TekstV\">….</p>\r\n      <p class=\"TekstV\"><span class=\"Bold\">§ 74 a.</span> Ret til efterløn har et medlem af en anerkendt arbejdsløshedskasse, som</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> er fyldt 60 år,</p>\r\n        <p class=\"Liste1\"><span class=\"Liste1Nr\" id=\"\">2)</span> har været medlem i mindst 25 år inden for de sidste 30 år, jf. dog stk. 2 og 3,</p>\r\n        <p class=\"Liste1\"><span class=\"Liste1Nr\" id=\"\">3)</span> har indbetalt efterlønsbidrag, jf. § 77, stk. 4, jf. dog § 77, stk. 5, i mindst 25 år inden for de sidste 30 år, jf. dog stk. 2 og 3,</p>\r\n        <p class=\"Liste1\"><span class=\"Liste1Nr\" id=\"\">4)</span> ved ledighed vil kunne opfylde betingelserne for ret til dagpenge, jf. dog stk. 5 og 7, eller modtager overgangsydelse,</p>\r\n        <p class=\"Liste1\"><span class=\"Liste1Nr\" id=\"\">5)</span> har fået indberettet værdien af pensionsformuen,jf. § 74 i, stk. 3, 4, 7 og 8 og</p>\r\n        <p class=\"Liste1\"><span class=\"Liste1Nr\" id=\"\">6)</span> har bopæl her i riget eller i et andet EØS-land.</p>\r\n      </p>\r\n      <p class=\"TekstV\"><span class=\"Italic\">Stk 2-7.</span></p>\r\n      <p class=\"TekstV\">….</p>\r\n      <p class=\"TekstV\"><span class=\"Bold\">§ 74 b.</span> Medlemmer, der opfylder betingelserne i § 74 a, bortset fra stk. 1, nr. 6, har ret til efter ansøgning at få udstedt et efterlønsbevis af arbejdsløshedskassen. Beviset har tidligst virkning fra ansøgningstidspunktet.</p>\r\n      <p class=\"TekstV\"><span class=\"Italic\">Stk. 2-4.</span></p>\r\n      <p class=\"TekstV\">….</p>\r\n      <p class=\"TekstV\"><span class=\"Bold\">Bekendtgørelse nr. 1616 af 13. december 2006 om beskæftigelseskrav og dagpengeperiode</span></p>\r\n      <p class=\"TekstV\"><span class=\"Bold\">§ 1.</span> Indplacering i dagpengeperioden er for et fuldtidsforsikret medlem betinget af, at medlemmet har været beskæftiget som lønmodtager i en tid, som sammenlagt svarer til beskæftigelse i fagets fulde, sædvanlige arbejdstid i mindst 52 uger inden for de sidste 3 år, eller i en tilsvarende periode har ud øvet selvstændig erhvervsvirksomhed i væsentligt omfang, jf. § 53, stk. 2, litra a, i lov om arbejdsløshedsforsikring m.v. (loven).</p>\r\n      <p class=\"TekstV\"><span class=\"Italic\">Stk. 2-8</span></p>\r\n      <p class=\"TekstV\">….</p>\r\n      <p class=\"TekstV\"><span class=\"Bold\">§ 2.</span> Beregning af beskæftigelseskravet foretages på baggrund af opgjorte løntimer i et sædvanligt beskæftigelsesforhold, der er i overensstemmelse med gældende overenskomster eller i øvrigt er udført på almindelige løn- og arbejdsvilkår, jf. dog stk. 2-6 og § 4 og 5. Alle løntimer kan medregnes.</p>\r\n      <p class=\"TekstV\"><span class=\"Italic\">Stk. 2.</span> I tilfælde, hvor arbejdstiden anses for ukontrollabel, jf. bekendtgørelse om supplerende dagpenge, lægges det timetal, der er beregnet på grundlag af indtægten, til grund ved opgørelsen af beskæftigelsen.</p>\r\n      <p class=\"TekstV\"><span class=\"Italic\">Stk 3.</span> Ansættelse kan ikke medregnes til opfyldelse af beskæftigelseskravet, hvis indholdet i arbejdsforholdet i det væsentlige har karakter af et aktiveringsforløb og ikke kan sidestilles med arbejde, som normalt udbydes på sædvanlige løn og arbejdsvilkår, eller med en ansættelse, der er led i en anerkendt uddannelse.</p>\r\n      <p class=\"TekstV\"><span class=\"Italic\">Stk. 4.</span> Beskæftigelse, hvortil der ydes offentligt løntilskud, kan ikke medregnes ved beregningen af beskæftigelseskravet, j f. lovens § 53, stk. 4, 2. pkt.</p>\r\n      <p class=\"TekstV\"><span class=\"Italic\">Stk. 5.</span> Perioder, hvor beskæftigelsen er midlertidigt afbrudt på grund af perioder med orlov, hvor der modtages voksenuddannelsesstøtte til uddannelse efter reglerne for beskæftigede lønmodtagere i henhold til lov om statens voksenuddannelsesstøtte, eller med orlov til børnepasning efter lov om børnepasningsorlov, kan ikke medregnes ved beregningen af beskæftigelseskravet, selvom arbejdsgiveren udbetaler løn under orloven. Ligeledes kan perioder, hvor beskæftigelsen har været midlertidigt afbrudt på grund af orlov givet i henhold til den før 1. januar 2001 gældende lov om orlov eller den før januar 2001 gældende lov om støtte til voksenuddannelse, ikke medregnes ved beregningen af beskæftigelseskravet, selv om arbejdsgiveren udbetaler løn under orloven.</p>\r\n      <p class=\"TekstV\"><span class=\"Italic\">Stk. 6.</span> Det er en forudsætning for anvendelse af stk. I og 2, at lønindtægten medtages i medlemmets årsopgørelse.</p>\r\n      <p class=\"TekstV\">….</p>\r\n      <p class=\"TekstV\"><span class=\"Bold\">Bekendtgørelse nr. 496 af 21. juni 1999 om arbejdsgiverdokumentation som betingelse for udbetaling af arbejdsløshedsdagpenge og efterløn.</span></p>\r\n      <p class=\"TekstV\"><span class=\"Bold\">§ 1.</span> Arbejdsløshedsdagpenge og efterløn kan kun udbetales, hvis der foreligger arbejdsgiverdokumentation for arbejdsfortjenesten og for opfyldelse af beskæftigelseskravet, jf. § 51, stk. 1, § 53, stk. 2 og 5, § 55, § 74 a, § 74 b, §74j, § 75 b, § 75 d, og § 75 e, i lov om arbejdsløshedsforsikring m.v.</p>\r\n      <p class=\"TekstV\"><span class=\"Bold\">§ 2.</span> Arbejdsløshedskassen skal sikre sig, at der til dokumentation af arbejdsfortjenesten jf. § 51, stk. 1, i lov om arbejdsløshedsforsikring m.v., foreligger oplysninger om medlemmets løn m.v. fra tidligere arbejdsgiver(e).</p>\r\n      <p class=\"TekstV\"><span class=\"Italic\">Stk. 2.</span> Lønsedler, der tydeligt angiver medlemmets lønindtægt og antal arbejdstimer, kan bruges som grundlag for beregningen af arbejdsfortjenesten. Indeholder lønsedlerne ikke de nødvendige oplysninger, skal arbejdsløshedskassen indhente dokumentation hos medlemmets tidligere arbejdsgiver(e).</p>\r\n      <p class=\"TekstV\"><span class=\"Bold\">§ 3.</span> Arbejdsløshedskassen skal sikre sig, at der til dokumentation for opfyldelse af beskæftigelseskravet, jf. § 53, stk. 2 og 5 og § 55 i lov om arbejdsløshedsforsikring m.v., foreligger oplysninger om medlemmets beskæftigelse fra tidligere arbejdsgiver(e).</p>\r\n      <p class=\"TekstV\"><span class=\"Italic\">Stk 2.</span> Lønsedler, der tydeligt angiver antallet af løntimerne, kan bruges som grundlag for beregning af, om beskæftigelseskravet er opfyldt. Indeholder lønsedlerne ikke de nødvendige oplysninger, skal arbejdsløshedskassen indhente dokumentation for beskæftigelsen hos tidligere arbejdsgiver(e).</p>\r\n      <p class=\"TekstV\"><span class=\"Italic\">Stk. 3.</span> Dokumentationen skal foreligge, hver gang arbejdsløshedskassen foretager en beregning af beskæftigelseskravet.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/08/2009"
        },
        {
            "displayName": "Accession",
            "displayValue": "W20081030025"
        },
        {
            "displayName": "Entydig dokumentidentifikation",
            "displayValue": "BE003598"
        },
        {
            "displayName": "Dato for indlæggelse",
            "displayValue": "22/08/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10300"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "19/12/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5100490-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}