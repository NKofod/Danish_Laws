{
    "id": 80292,
    "title": "Vejledning om opstilling af vindmøller på landbrugsejendomme ",
    "documentTypeId": "180",
    "isSagsforlobPeriodValid": false,
    "shortName": "VEJ nr 103 af 23/06/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om opstilling af vindmøller på  \r\n\r\n landbrugsejendomme </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Denne vejledning har til formål at beskrive de regler i landbrugsloven,  \r\n\r\n der har særlig betydning i forbindelse med opstilling af vindmøller på  \r\n\r\n landbrugsejendomme. </P>  \r\n\r\n<P>I tilknytning hertil omtales tillige regler i bekendtgørelser og  \r\n\r\n cirkulærer, der indeholder retningslinier for administrationen. </P>  \r\n\r\n<P>Administrationen af landbrugsloven varetages af regionale  \r\n\r\n jordbrugskommissioner, der er nedsat for hver amtskommune. En oversigt over  \r\n\r\n jordbrugskommissionernes adresser er optrykt som bilag 1. </P>  \r\n\r\n<P>Vejledningen indeholder tillige en kort orientering om forhold i  \r\n\r\n forbindelse med tinglysning af brugs- og lejeforhold, udstykning samt  \r\n\r\n udarbejdelse af lokalplanforslag m.v. </P>  \r\n\r\n<P>Det bemærkes, at opførelse af vindmøller tillige kræver tilladelse efter  \r\n\r\n anden lovgivning. Der kan derfor være situationer, hvor reglerne i  \r\n\r\n landbrugsloven ikke er til hinder for opstilling af en eller flere vindmøller  \r\n\r\n på en landbrugsejendom, men hvor der ikke kan opnås de nødvendige tilladelser  \r\n\r\n efter anden lovgivning. </P>  \r\n\r\n<P>Pkt. 2 indeholder en generel omtale af fremgangsmåden ved tinglysning af  \r\n\r\n aftaler om brugs- og lejeforhold med henblik på opstilling af vindmøller på  \r\n\r\n landbrugsejendomme. Langt hovedparten af de bestående vindmøller er opført på  \r\n\r\n grundlag af sådanne aftaler. </P>  \r\n\r\n<P>Pkt. 3 omhandler hovedreglerne ved udstykning og ophævelse af  \r\n\r\n landbrugspligt. </P>  \r\n\r\n<P>Pkt. 4 beskriver, hvorledes de jordbrugsmæssige interesser varetages i  \r\n\r\n forbindelse med udarbejdelse af lokalplanforslag m.v. med henblik på  \r\n\r\n opstilling af vindmøller. </P>  \r\n\r\n<P>Pkt. 5 omhandler særlige regler vedrørende elforsyningsvirksomheders  \r\n\r\n erhvervelse af landbrugsjord til opstilling af vindmøller. </P>  \r\n\r\n<P CLASS=PUNKT> <B>2.</B> Brugs- og lejeforhold m.v. </P>  \r\n\r\n<P>2.1. Reglerne i udstykningsloven </P>  \r\n\r\n<P>Reglerne i udstykningsloven giver mulighed for leje af et areal af en  \r\n\r\n samlet fast ejendom i indtil 30 år, uden at det er nødvendigt at foretage  \r\n\r\n udstykning, jf. § 16 i udstykningsloven (lov nr. 137 af 7. marts 1990). </P>  \r\n\r\n<P>Er der tale om en vindmølle, hvis grundareal udgør 5 m2 eller derunder,  \r\n\r\n kan brugsretten stiftes uden tidsbegrænsning. Det samme gælder for tekniske  \r\n\r\n indretninger, f.eks. en transformer eller lignende, jf. reglerne i § 4 i  \r\n\r\n bekendtgørelse om udstykningskravet (bekendtgørelse nr. 107 af 25. februar  \r\n\r\n 1991). </P>  \r\n\r\n<P>Er der tale om opstilling af en eller flere vindmøller, hvor grundarealet  \r\n\r\n overstiger 5 m2, kan der ikke lovligt indgås eller tinglyses aftale  \r\n\r\n vedrørende en del af en samlet fast ejendom for et længere tidsrum end 30 år,  \r\n\r\n jf. § 3 i fornævnte bekendtgørelse om udstykningskravet. </P>  \r\n\r\n<P> <I>2.2. Reglerne i landbrugsloven</I>  </P>  \r\n\r\n<P>Reglerne i landbrugsloven giver ligeledes mulighed for, at der kan indgås  \r\n\r\n aftaler om leje af et areal af en landbrugsejendom med henblik på opstilling  \r\n\r\n af vindmøller, uden at det er nødvendigt at foretage udstykning. Det er  \r\n\r\n således ikke nødvendigt, at landbrugspligten ophæves efter reglerne i § 4,  \r\n\r\n stk. 1, i landbrugsloven (lovbekendtgørelse nr. 504 af 17. juli 1989). </P>  \r\n\r\n<P>Aftaler om opstilling af en vindmølle kræver ikke tilladelse efter  \r\n\r\n bestemmelserne i §§ 7, 7a og 12 i landbrugsloven, hvis der er tale om en  \r\n\r\n brugsret til mindre arealer, der anvendes til opstilling af vindmøller, jf.  \r\n\r\n reglerne i § 19, stk. 2, og § 35, stk. 4, i landbrugslovscirkulæret  \r\n\r\n (cirkulære nr. 38 af 8. marts 1990) og de retningslinier, der omtales  \r\n\r\n nedenfor. </P>  \r\n\r\n<P>Er der tale om leje eller forpagtning af et større areal, evt. en hel  \r\n\r\n landbrugsejendom, til opstilling af vindmøller, kræver forholdet tilladelse  \r\n\r\n fra jordbrugskommissionen. Der kan ikke gives tilladelse til leje eller  \r\n\r\n forpagtning for et længere tidsrum end 30 år, jf. lovens § 11, stk. 4 og 5,  \r\n\r\n og § 12, stk. 2. </P>  \r\n\r\n<P> <I>2.3. Regler om tinglysning af brugs- og lejeaftaler</I>  </P>  \r\n\r\n<P>På baggrund af fornævnte regler og i overensstemmelse med hidtil gældende  \r\n\r\n praksis kan aftaler om opstilling af vindmøller på en landbrugsejendom indgås  \r\n\r\n og tinglyses uden tilladelse efter landbrugsloven, hvis </P>  \r\n\r\n<UL CLASS=PLAIN-LIST>  \r\n\r\n<LI>1) brugs- eller lejeaftalen alene angår arealer til vindmøller, hvis  \r\n\r\n grundareal (hver for sig) ikke overstiger 25 m2, og </LI>  \r\n\r\n<LI>2) der ikke er tale om flere end 5 vindmøller på en landbrugsejendom.  \r\n\r\n</LI>  \r\n\r\n</UL>  \r\n\r\n<P>Det er en forudsætning </P>  \r\n\r\n<P> <I>at</I> aftaler om vejadgang, placering af jordkabler, underjordiske  \r\n\r\n fundamenter, evt. sikkerhedszone m.v., sikres som servitutrettigheder, og  \r\n\r\n</P>  \r\n\r\n<P> <I>at</I> aftalen ikke gælder for et længere tidsrum end 30 år, når der  \r\n\r\n er tale om en eller flere vindmøller, hvor grundarealet overstiger 5 m2. </P>  \r\n\r\n<P>Hvis der er tale om opstilling af en vindmølle, hvis grundareal overstiger  \r\n\r\n 25 m2, eller om flere end 5 vindmøller (hver med et grundareal på indtil 25  \r\n\r\n m2) på en landbrugsejendom, kræver forholdet tilladelse fra  \r\n\r\n jordbrugskommissionen, jf. reglerne i §§ 7, 7a og 12 i landbrugsloven. </P>  \r\n\r\n<P>Tinglysning af aftaler om opstilling af vindmøller på en landbrugsejendom  \r\n\r\n kan efter reglerne i § 3, stk. 1, i bekendtgørelse nr. 553 af 15. august 1989  \r\n\r\n om dokumentation ved tinglysning af dokumenter vedrørende landbrugsejendomme  \r\n\r\n ske, hvis aftalen enten </P>  \r\n\r\n<UL CLASS=PLAIN-LIST>  \r\n\r\n<LI>1) indeholder en erklæring fra parterne (ejer og bruger) om, at  \r\n\r\n kontrakten er gyldig uden tilladelse efter landbrugsloven, eller </LI>  \r\n\r\n<LI>2) er ledsaget af en tilladelse efter landbrugsloven fra  \r\n\r\n jordbrugskommissionen til kontraktens indgåelse. </LI>  \r\n\r\n</UL>  \r\n\r\n<P>De nævnte regler er en videreførelse af gældende praksis efter  \r\n\r\n landbrugsloven, jf. den tidligere vejledning nr. 96 af 30. august 1988 om  \r\n\r\n aftaler om opstilling af vindmøller, der er ophævet ved § 44 i bekendtgørelse  \r\n\r\n nr. 106 af 25. februar 1991. </P>  \r\n\r\n<P>Er der tale om opstilling af en eller flere vindmøller, hvor grundarealet  \r\n\r\n overstiger 5 m2 og hvor brugsretten stiftes for et længere tidsrum end 30 år,  \r\n\r\n kan dette kun ske, hvis aftalen vedrører en hel samlet fast ejendom, der ikke  \r\n\r\n er omfattet af landbrugsloven. I denne situation skal dokumentet før  \r\n\r\n tinglysning være forsynet med vurderingsmyndighedens påtegning om, at arealet  \r\n\r\n ikke er en del af en samlet fast ejendom, jf. § 3 i fornævnte bekendtgørelse  \r\n\r\n om udstykningskravet. </P>  \r\n\r\n<P CLASS=PUNKT> <B>3.</B> Ophævelse af landbrugspligt </P>  \r\n\r\n<P>Ved etablering af en eller flere vindmøller på en landbrugsejendom gælder  \r\n\r\n som en hovedregel, at aftaler om opstilling af vindmøller kan indgås, uden at  \r\n\r\n det er nødvendigt at foretage udstykning, hvorved landbrugspligten ophæves  \r\n\r\n efter reglerne i § 4, stk. 1, i landbrugsloven, jf. ovenfor om brugs- og  \r\n\r\n lejeforhold m.v. </P>  \r\n\r\n<P>Opstilling af vindmøller på en landbrugsejendom, f.eks. i klynge eller i  \r\n\r\n en vindmøllepark, er i almindelighed ikke til hinder for, at de  \r\n\r\n omkringliggende landbrugsjorder fortsat kan udnyttes jordbrugsmæssigt. Der er  \r\n\r\n derfor normalt ikke grund til at tillade, at landbrugspligten ophæves efter  \r\n\r\n reglerne i lovens § 4, stk. 1, nr. 1-3. Der kan henvises til reglerne i § 4,  \r\n\r\n stk. 3, og § 8, stk. 1 og 2, i landbrugslovscirkulæret (cirkulære nr. 38 af  \r\n\r\n 8. marts 1990). </P>  \r\n\r\n<P>Ved elforsyningsvirksomheders erhvervelse af landbrugsjord til etablering  \r\n\r\n af vindmøller gælder dog mere lempelige regler, jf. pkt. 5. </P>  \r\n\r\n<P CLASS=PUNKT> <B>4.</B> Lokalplan og landbrugspligt </P>  \r\n\r\n<P>Ved opstilling af vindmøller, hvor der udarbejdes forslag til lokalplan,  \r\n\r\n gælder reglerne i Landbrugsministeriets cirkulære nr. 36 af 8. marts 1990 om  \r\n\r\n varetagelsen af de jordbrugsmæssige interesser under kommune- og  \r\n\r\n lokalplanlægningen. </P>  \r\n\r\n<P>Cirkulærets § 1 indeholder en beskrivelse af de jordbrugsmæssige  \r\n\r\n interesser, der må tilgodeses ved udarbejdelse af lokalplanforslag: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>&#187; § 1. </B> Ved varetagelsen af de jordbrugsmæssige  \r\n\r\n interesser i kommune- og lokalplanlægningen skal der, når der er tale om, at  \r\n\r\n landbrugsjorder skal overgå til ikke-jordbrugsmæssige formål, lægges vægt på,  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) at nødvendige arealinddragelser fortrinsvis finder sted, således at de  \r\n\r\n bedst egnede landbrugsjorder bevares, </LI>  \r\n\r\n<LI>2) at forbruget af landbrugsjord til ikke-jordbrugsmæssige formål ikke  \r\n\r\n bliver større end nødvendigt, </LI>  \r\n\r\n<LI>3) at der i videst muligt omfang tages hensyn til de berørte  \r\n\r\n landbrugsejendommes struktur- og arronderingsforhold og til foretagne  \r\n\r\n bygnings- og kulturtekniske investeringer, </LI>  \r\n\r\n<LI>4) at der sikres en passende afstand mellem eksisterende landbrug og ny  \r\n\r\n bebyggelse m.v., således at miljøkonflikter så vidt muligt undgås, og </LI>  \r\n\r\n<LI>5) at der bevares større samlede jordbrugsområder med henblik på en  \r\n\r\n sikring af jordbrugets erhvervsmuligheder.&#171; </LI>  \r\n\r\n</UL>  \r\n\r\n<P>Ved vindmølleparker og -klynger er der normalt kun tale om, at mindre  \r\n\r\n arealer inddrages til opstilling af vindmøller og tekniske anlæg, idet  \r\n\r\n hovedparten af jorderne mellem møllerne fortsat udnyttes jordbrugsmæssigt.  \r\n\r\n</P>  \r\n\r\n<P>Lokaliseringen af vindmøller må ske på baggrund af en afvejning mellem en  \r\n\r\n række interesser, herunder såvel en rationel udnyttelse af vindenergien,  \r\n\r\n hensyn til landskabet og de omkringboende som hensynet til de  \r\n\r\n jordbrugsmæssige interesser. </P>  \r\n\r\n<P>Kommunalbestyrelsen skal efter reglerne i § 26 i planloven (lov nr. 388 af  \r\n\r\n 6. juni 1991) sende et eksemplar af lokalplanforslaget til  \r\n\r\n Jordbrugsdirektoratet og jordbrugskommissionen/amtet, jf. cirkulærets § 8.  \r\n\r\n</P>  \r\n\r\n<P>Jordbrugsdirektoratet kan, f.eks. efter indstilling fra  \r\n\r\n jordbrugskommissionen, nedlægge veto mod lokalplanforslaget efter reglerne i  \r\n\r\n § 28 i planloven, når særlige jordbrugsmæssige hensyn taler imod forslaget.  \r\n\r\n</P>  \r\n\r\n<P>Når en lokalplan er endelig vedtaget, skal der inden virkeliggørelse af  \r\n\r\n planen ved opstilling af vindmøller m.v. indhentes tilladelse fra  \r\n\r\n jordbrugskommissionen efter bestemmelserne i §§ 4, 7, 7a og 12 i  \r\n\r\n landbrugsloven, medmindre forholdet kan etableres uden tilladelse efter  \r\n\r\n landbrugsloven, jf. ovenfor om brugs- og lejeforhold m.v., eller  \r\n\r\n jordbrugskommissionen har givet de nødvendige tilladelser i forbindelse med  \r\n\r\n behandlingen af lokalplanforslaget. </P>  \r\n\r\n<P>Jordbrugskommissionen kan stille betingelser i medfør af §§ 4, 7 og 7a i  \r\n\r\n landbrugsloven, jf. § 9 i fornævnte cirkulære. </P>  \r\n\r\n</DIV>  \r\n\r\n<P CLASS=PUNKT> <B>5.</B> Elforsyningsvirksomheders erhvervelse af  \r\n\r\n landbrugsjord </P>  \r\n\r\n<P>5.1. Baggrund for reglerne </P>  \r\n\r\n<P>I forbindelse med energihandlingsplanen &#187;Energi 2000&#171; (april  \r\n\r\n 1990) og de overvejelser, der har fundet sted vedrørende udbygning med  \r\n\r\n vindmøller, har der vist sig behov for visse lempelser af fornævnte regler,  \r\n\r\n således at elforsyningsvirksomheder kan erhverve arealer til etablering af  \r\n\r\n vindmølleparker, hvor vindmøllerne ejes af elforsyningsvirksomheden. </P>  \r\n\r\n<P>Der kan også være behov for, at elforsyningsvirksomheder medvirker ved  \r\n\r\n etablering af vindmølleparker eller vindmølleklynger, hvor der er mulighed  \r\n\r\n for placering af privatejede vindmøller. Der kan henvises til betænkning I og  \r\n\r\n II fra Vindmølleplaceringsudvalget (1991 og 1992). </P>  \r\n\r\n<P>På baggrund heraf finder Jordbrugsdirektoratet, at reglerne i §§ 4 og 8 i  \r\n\r\n landbrugslovscirkulæret ikke bør være til hinder for, at  \r\n\r\n elforsyningsvirksomheder kan erhverve landbrugsjorder til opstilling af  \r\n\r\n vindmøller, når der er tale om etablering af en vindmøllepark eller klynge,  \r\n\r\n hvor de enkelte vindmøller ejes af en elforsyningsvirksomhed, af private  \r\n\r\n lodsejere eller af sammenslutninger. </P>  \r\n\r\n<P>De elforsyningsvirksomheder, der omfattes af denne vejledning, fremgår af  \r\n\r\n bilag 2. </P>  \r\n\r\n<P> <I>5.2. Ophævelse af landbrugspligt</I>  </P>  \r\n\r\n<P>Ved vurderingen af, om der kan meddeles tilladelse til ophævelse af  \r\n\r\n landbrugspligten i medfør af reglerne i § 4, stk. 1, nr. 3, i landbrugsloven  \r\n\r\n i forbindelse med elforsyningsvirksomheders erhvervelse af landbrugsjord,  \r\n\r\n skal der lægges vægt på, </P>  \r\n\r\n<UL CLASS=PLAIN-LIST>  \r\n\r\n<LI>1) at der alene er tale om arealer, der er nødvendige til etablering af  \r\n\r\n vindmølleanlægget, herunder arealer mellem de enkelte vindmøller  \r\n\r\n (opstillingsfeltet), og </LI>  \r\n\r\n<LI>2) at parcellen får en naturlig afgrænsning i marken, hvor der tages  \r\n\r\n hensyn til, at der ikke opstår en uhensigtsmæssig arrondering af  \r\n\r\n landbrugsjorderne, jf. i øvrigt reglerne i § 1 i fornævnte cirkulære nr. 36  \r\n\r\n af 8. marts 1990 om varetagelsen af de jordbrugsmæssige interesser under  \r\n\r\n kommune- og lokalplanlægningen. </LI>  \r\n\r\n</UL>  \r\n\r\n<P>En tilladelse til ophævelse af landbrugspligten efter § 4, stk. 1, nr. 3,  \r\n\r\n skal normalt betinges af, at der tinglyses deklaration om, </P>  \r\n\r\n<UL CLASS=PLAIN-LIST>  \r\n\r\n<LI>1) at arealet skal ryddes for vindmølleanlæg m.v. og afhændes til  \r\n\r\n sammenlægning med en bestående landbrugsejendom, når anvendelsen til  \r\n\r\n vindmølleanlæg ophører, </LI>  \r\n\r\n<LI>2) at arealet skal drives jordbrugsmæssigt og bortforpagtes til samdrift  \r\n\r\n med bestående landbrugsejendom i overensstemmelse med reglerne i §§ 9, 11 og  \r\n\r\n 12 i landbrugsloven i den udstrækning, dette er foreneligt med anvendelsen  \r\n\r\n til vindmølleanlæg, og </LI>  \r\n\r\n<LI>3) at arealet ikke kan afhændes uden tilladelse fra  \r\n\r\n jordbrugskommissionen, sålænge det anvendes til vindmølleanlæg. </LI>  \r\n\r\n</UL>  \r\n\r\n<P>Det er en forudsætning, at arealerne forventes anvendt til vindmølleanlæg  \r\n\r\n i nær fremtid, og at der ikke erhverves flere arealer end nødvendigt,  \r\n\r\n herunder at allerede udlagte arealer til vindmølleanlæg udnyttes fuldt ud,  \r\n\r\n før der meddeles tilladelse til yderligere opkøb af landbrugsjord inden for  \r\n\r\n samme kommune. </P>  \r\n\r\n<P>Ved bortforpagtning af arealer til landbrugsdrift, bør  \r\n\r\n elforsyningsvirksomhederne være opmærksomme på, om der i området findes  \r\n\r\n nærliggende landbrugsejendomme med en væsentlig husdyrproduktion, som har  \r\n\r\n behov for jorder til udbringning af husdyrgødning efter reglerne i  \r\n\r\n miljølovgivningen, jf. § 24 i Miljøministeriets bekendtgørelse nr. 1121 af  \r\n\r\n 15. december 1992 om erhvervsmæssigt dyrehold, husdyrgødning, ensilage m.v.  \r\n\r\n</P>  \r\n\r\n<P>Sådanne bedrifter bør i videst muligt omfang tilgodeses ved indgåelse af  \r\n\r\n forpagtningsaftaler. Hvis jorderne bortforpagtes til anden side, f.eks. til  \r\n\r\n en planteavlsbedrift, kan der være tale om, at der ved forpagtningsaftalen  \r\n\r\n bør sikres mulighed for indgåelse af gylleaftaler for bedrifter, der har  \r\n\r\n behov for jord til udbringning af husdyrgødning. </P>  \r\n\r\n<P> <I>5.3. Erhvervelse af en landbrugsejendom</I>  </P>  \r\n\r\n<P>For så vidt angår elforsyningsvirksomheders erhvervelse af hele  \r\n\r\n landbrugsejendomme til etablering af vindmølleparker er der normalt ikke  \r\n\r\n sådanne særlige samfundsmæssige forhold, der kan begrunde, at der meddeles  \r\n\r\n tilladelse til erhvervelse efter reglerne i lovens § 21, jf. reglerne i § 74  \r\n\r\n i landbrugslovscirkulæret. </P>  \r\n\r\n<P>I særlige tilfælde kan der dog meddeles tilladelse efter reglerne i lovens  \r\n\r\n § 21, stk. 2, nr. 4, til, at en elforsyningsvirksomhed erhverver en  \r\n\r\n landbrugsejendom med henblik på etablering af en vindmøllepark. Det er en  \r\n\r\n forudsætning, </P>  \r\n\r\n<P> <I>at</I> de arealer, der ikke er nødvendige til vindmølleparken,  \r\n\r\n fraskilles til sammenlægning med en bestående landbrugsejendom, normalt inden  \r\n\r\n 1 år efter erhvervelsen, og </P>  \r\n\r\n<P> <I>at</I> der tinglyses deklaration om, at ejendommens jorder ryddes for  \r\n\r\n vindmølleanlæg m.v. og afhændes efter reglerne i landbrugsloven, når  \r\n\r\n anvendelsen til vindmølleanlæg ophører. </P>  \r\n\r\n<P>Der kan henvises til reglerne i § 74, stk. 4, i landbrugslovscirkulæret.  \r\n\r\n</P>  \r\n\r\n<P> <I>5.4. Inddragelse af jordbrugskommissionen m.m.</I>  </P>  \r\n\r\n<P>Er der tale om et vindmølleanlæg, der søges gennemført ved udarbejdelse af  \r\n\r\n<I>lokalplan,</I> varetages de jordbrugsmæssige interesser - som nævnt under  \r\n\r\n pkt. 4 - i forbindelse med lokalplanproceduren. En lokalplan for en  \r\n\r\n vindmøllepark kan ofte omfatte nærliggende landbrugsjorder omkring selve  \r\n\r\n vindmølleanlægget, f.eks. af hensyn til en regulering af anvendelsen af disse  \r\n\r\n arealer, etablering af sikkerhedszone m.v. </P>  \r\n\r\n<P>Hvis landbrugspligten søges ophævet, fordi en elforsyningsvirksomhed  \r\n\r\n ønsker at erhverve arealer til etablering af en vindmøllepark, der er  \r\n\r\n omfattet af en lokalplan, skal parcellen med vindmølleanlægget afgrænses i  \r\n\r\n overensstemmelse med de under pkt. 5.2 anførte retningslinier. Der vil  \r\n\r\n således normalt ikke kunne forventes tilladelse til ophævelse af  \r\n\r\n landbrugspligten på landbrugsjorder, f.eks. en sikkerhedszone, der ligger  \r\n\r\n uden for selve vindmølleanlægget (opstillingsfeltet), uanset at  \r\n\r\n sikkerhedszonen er omfattet af lokalplan. </P>  \r\n\r\n<P>Hvis en elforsyningsvirksomhed påtænker at erhverve arealer til etablering  \r\n\r\n af et vindmølleanlæg, f.eks. en klynge af flere end 5 vindmøller, <I>uden at  \r\n\r\n der udarbejdes lokalplanforslag,</I> bør jordbrugskommissionen inddrages  \r\n\r\n allerede ved udarbejdelsen af projektet, således at forholdet til de  \r\n\r\n jordbrugsmæssige interesser afklares analogt med reglerne for  \r\n\r\n lokalplanforslag. </P>  \r\n\r\n<P>Ved lokaliseringen skal der tages hensyn til de berørte  \r\n\r\n landbrugsejendommes struktur- og arronderingsforhold i overensstemmelse med  \r\n\r\n reglerne i § 1 i fornævnte cirkulære nr. 36 af 8. marts 1990. Er der tale om  \r\n\r\n etablering af en klynge af vindmøller i tilknytning til en eller flere  \r\n\r\n bestående vindmøller, må lokaliseringen af de nye vindmøller både ske under  \r\n\r\n hensyn til struktur- og arronderingsforhold og til de bestående vindmøller.  \r\n\r\n</P>  \r\n\r\n<P>Hvis en elforsyningsvirksomhed ønsker at erhverve arealer til etablering  \r\n\r\n af vindmølleklynger, kan jordbrugskommissionen meddele tilladelse til  \r\n\r\n ophævelse af landbrugspligten efter reglerne i landbrugslovens § 4, stk. 1,  \r\n\r\n nr. 3, på vilkår, der er omtalt ovenfor under pkt. 5.2. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Jordbrugsdirektoratet, den 23. juni 1993  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>J. Prieme </P>  \r\n\r\n<P ALIGN=CENTER>direktør </P>  \r\n\r\n<P CLASS=MINISTER ALIGN=RIGHT>/ Chr. Jørgensen </P>  \r\n\r\n<P>fuldmægtig </P>  \r\n\r\n</DIV>  \r\n\r\n<P> <B>Bilag 1 </B></P>  \r\n\r\n<P>Jordbrugskommissionernes adresser </P>  \r\n\r\n<P> <I>Jordbrugskommissionen for </I></P>  \r\n\r\n<P>Københavns Amt </P>  \r\n\r\n<P>Teknisk Forvaltning </P>  \r\n\r\n<P>Stationsparken 27 </P>  \r\n\r\n<P>2600 Glostrup </P>  \r\n\r\n<P>Tlf.: 43 22 22 22 </P>  \r\n\r\n<P>Telefax: 43 22 28 99 </P>  \r\n\r\n<P> <I>Jordbrugskommissionen for </I></P>  \r\n\r\n<P>Frederiksborg Amt </P>  \r\n\r\n<P>Kongens Vænge 2 </P>  \r\n\r\n<P>3400 Hillerød </P>  \r\n\r\n<P>Tlf.: 42 26 66 00 </P>  \r\n\r\n<P>Telefax: 42 26 37 13 </P>  \r\n\r\n<P> <I>Jordbrugskommissionen for </I></P>  \r\n\r\n<P>Roskilde Amt </P>  \r\n\r\n<P>Køgevej 80 </P>  \r\n\r\n<P>4000 Roskilde </P>  \r\n\r\n<P>Tlf.: 46 32 32 32 </P>  \r\n\r\n<P>Telefax: 42 37 36 18 </P>  \r\n\r\n<P> <I>Jordbrugskommissionen for </I></P>  \r\n\r\n<P>Vestsjællands Amt </P>  \r\n\r\n<P>Alleen 15 </P>  \r\n\r\n<P>4180 Sorø </P>  \r\n\r\n<P>Tlf.: 53 63 25 33 </P>  \r\n\r\n<P>Telefax: 53 63 40 88 </P>  \r\n\r\n<P> <I>Jordbrugskommissionen for </I></P>  \r\n\r\n<P>Storstrøms Amt </P>  \r\n\r\n<P>Parkvej 37 </P>  \r\n\r\n<P>4800 Nykøbing F </P>  \r\n\r\n<P>Tlf.: 54 82 32 32 </P>  \r\n\r\n<P>Telefax: 54 85 80 29 </P>  \r\n\r\n<P> <I>Jordbrugskommissionen for </I></P>  \r\n\r\n<P>Bornholms Amt </P>  \r\n\r\n<P>Teknisk Forvaltning </P>  \r\n\r\n<P>Østre Ringvej 1 </P>  \r\n\r\n<P>3700 Rønne </P>  \r\n\r\n<P>Tlf.: 56 95 21 23 </P>  \r\n\r\n<P>Telefax: 56 95 21 42 </P>  \r\n\r\n<P> <I>Jordbrugskommissionen for </I></P>  \r\n\r\n<P>Fyns Amt </P>  \r\n\r\n<P>Ørbækvej 100 </P>  \r\n\r\n<P>5220 Odense SØ </P>  \r\n\r\n<P>Tlf.: 66 15 94 00 </P>  \r\n\r\n<P>Telefax: 66 15 91 60 </P>  \r\n\r\n<P> <I>Jordbrugskommissionen for </I></P>  \r\n\r\n<P>Sønderjyllands Amt </P>  \r\n\r\n<P>Skelbækvej 2 </P>  \r\n\r\n<P>6200 Åbenrå </P>  \r\n\r\n<P>Tlf.: 74 33 50 50 </P>  \r\n\r\n<P>Telefax: 74 33 51 51 </P>  \r\n\r\n<P> <I>Jordbrugskommissionen for </I></P>  \r\n\r\n<P>Ribe Amt </P>  \r\n\r\n<P>Sorsigvej 35 </P>  \r\n\r\n<P>6760 Ribe </P>  \r\n\r\n<P>Tlf.: 75 42 42 00 </P>  \r\n\r\n<P>Telefax: 75 42 49 11 </P>  \r\n\r\n<P> <I>Jordbrugskommissionen for </I></P>  \r\n\r\n<P>Vejle Amt </P>  \r\n\r\n<P>Damhaven 12 </P>  \r\n\r\n<P>7100 Vejle </P>  \r\n\r\n<P>Tlf.: 75 83 53 33 </P>  \r\n\r\n<P>Telefax: 75 72 47 75 </P>  \r\n\r\n<P> <I>Jordbrugskommissionen for </I></P>  \r\n\r\n<P>Ringkøbing Amt </P>  \r\n\r\n<P>Teknik- og Miljøforvaltningen </P>  \r\n\r\n<P>Damstrædet 2 </P>  \r\n\r\n<P>Postboks 154 </P>  \r\n\r\n<P>6950 Ringkøbing </P>  \r\n\r\n<P>Tlf.: 97 32 08 66 </P>  \r\n\r\n<P>Telefax: 97 32 10 47 </P>  \r\n\r\n<P> <I>Jordbrugskommissionen for </I></P>  \r\n\r\n<P>Århus Amt </P>  \r\n\r\n<P>Lyseng Alle 1 </P>  \r\n\r\n<P>8270 Højbjerg </P>  \r\n\r\n<P>Tlf.: 86 27 30 44 </P>  \r\n\r\n<P>Telefax: 86 27 63 50 </P>  \r\n\r\n<P> <I>Jordbrugskommissionen for </I></P>  \r\n\r\n<P>Viborg Amt </P>  \r\n\r\n<P>Skottenborg 26 </P>  \r\n\r\n<P>Postboks 21 </P>  \r\n\r\n<P>8800 Viborg </P>  \r\n\r\n<P>Tlf.: 86 62 33 00 </P>  \r\n\r\n<P>Telefax: 86 62 39 33 </P>  \r\n\r\n<P> <I>Jordbrugskommissionen for </I></P>  \r\n\r\n<P>Nordjyllands Amt </P>  \r\n\r\n<P>Niels Bohrsvej 30 </P>  \r\n\r\n<P>Postboks 8300 </P>  \r\n\r\n<P>9220 Ålborg Ø </P>  \r\n\r\n<P>Tlf.: 98 15 62 22 </P>  \r\n\r\n<P>Telefax: 98 15 20 09 </P>  \r\n\r\n<P> <B>Bilag 2 </B></P>  \r\n\r\n<P>Oversigt over elforsyningsvirksomheder </P>  \r\n\r\n<P> <I>Nordjylland:</I>  </P>  \r\n\r\n<P>Nordkraft </P>  \r\n\r\n<P>NEFO </P>  \r\n\r\n<P>Han Herred </P>  \r\n\r\n<P>ENV </P>  \r\n\r\n<P>BOE </P>  \r\n\r\n<P>Nordthy Strømforsyning </P>  \r\n\r\n<P>HEF </P>  \r\n\r\n<P>Nr. Sundby Højspænding </P>  \r\n\r\n<P>ESV </P>  \r\n\r\n<P>Frederikshavn </P>  \r\n\r\n<P>Ålborg </P>  \r\n\r\n<P>Nr. Sundby </P>  \r\n\r\n<P>Sæby </P>  \r\n\r\n<P>Læsø </P>  \r\n\r\n<P> <I>Midtjylland:</I>  </P>  \r\n\r\n<P>Midtkraft </P>  \r\n\r\n<P>Gudenåcentralen </P>  \r\n\r\n<P>MEF </P>  \r\n\r\n<P>Hammel </P>  \r\n\r\n<P>Kjellerup </P>  \r\n\r\n<P>Brabrand </P>  \r\n\r\n<P>Viby </P>  \r\n\r\n<P>Galten </P>  \r\n\r\n<P>Bjerringbro </P>  \r\n\r\n<P>Arke </P>  \r\n\r\n<P>SFGHH </P>  \r\n\r\n<P>ELRO </P>  \r\n\r\n<P>Århus </P>  \r\n\r\n<P>Randers </P>  \r\n\r\n<P>Skive </P>  \r\n\r\n<P>Viborg </P>  \r\n\r\n<P>Hobro </P>  \r\n\r\n<P>Ebeltoft </P>  \r\n\r\n<P>Grenå </P>  \r\n\r\n<P>Tunø </P>  \r\n\r\n<P> <I>Sydøstjylland:</I>  </P>  \r\n\r\n<P>Skærbækværket </P>  \r\n\r\n<P>Odder </P>  \r\n\r\n<P>Østjysk Elforsyning </P>  \r\n\r\n<P>Hovedgård og omegn </P>  \r\n\r\n<P>Boulstrup og omegn </P>  \r\n\r\n<P>KOH </P>  \r\n\r\n<P>BHHH </P>  \r\n\r\n<P>MES </P>  \r\n\r\n<P>VOH </P>  \r\n\r\n<P>VOS </P>  \r\n\r\n<P>Kolding </P>  \r\n\r\n<P>Horsens </P>  \r\n\r\n<P>Fredericia </P>  \r\n\r\n<P>Vejle </P>  \r\n\r\n<P> <I>Vestjylland:</I>  </P>  \r\n\r\n<P>Vestkraft </P>  \r\n\r\n<P>Morsø </P>  \r\n\r\n<P>Grindsted </P>  \r\n\r\n<P>Ikast </P>  \r\n\r\n<P>Thy Højspænding </P>  \r\n\r\n<P>SAEF </P>  \r\n\r\n<P>NOE </P>  \r\n\r\n<P>RAH </P>  \r\n\r\n<P>Holstebro </P>  \r\n\r\n<P>Esbjerg </P>  \r\n\r\n<P>Herning </P>  \r\n\r\n<P>Ringkøbing </P>  \r\n\r\n<P>Lemvig </P>  \r\n\r\n<P>Struer </P>  \r\n\r\n<P>Varde </P>  \r\n\r\n<P>Skjern </P>  \r\n\r\n<P>Hurup </P>  \r\n\r\n<P>Tarm </P>  \r\n\r\n<P>Videbæk </P>  \r\n\r\n<P>Hvide Sande </P>  \r\n\r\n<P>Vinderup </P>  \r\n\r\n<P> <I>Sønderjylland og Ærø:</I>  </P>  \r\n\r\n<P>Sønderjyllands Højspændingsværk </P>  \r\n\r\n<P>Haderslev og omegn </P>  \r\n\r\n<P>EASV </P>  \r\n\r\n<P>MSE </P>  \r\n\r\n<P>Ærø </P>  \r\n\r\n<P>ESS </P>  \r\n\r\n<P>Sønderborg </P>  \r\n\r\n<P> <I>Fyn:</I>  </P>  \r\n\r\n<P>Fynsværket </P>  \r\n\r\n<P>NEF </P>  \r\n\r\n<P>Langeland </P>  \r\n\r\n<P>Sydfyn </P>  \r\n\r\n<P>Dalum-Hjallese </P>  \r\n\r\n<P>EFFLA </P>  \r\n\r\n<P>Vestfyn </P>  \r\n\r\n<P>Fåborg </P>  \r\n\r\n<P>Nyborg </P>  \r\n\r\n<P>Odense </P>  \r\n\r\n<P>Middelfart </P>  \r\n\r\n<P> <I>København:</I>  </P>  \r\n\r\n<P>Københavns Belysningsvæsen </P>  \r\n\r\n<P> <I>Det nordlige Sjælland:</I>  </P>  \r\n\r\n<P>SK-energi </P>  \r\n\r\n<P>NESA </P>  \r\n\r\n<P>NVE </P>  \r\n\r\n<P>EFFO </P>  \r\n\r\n<P>Frederiksberg </P>  \r\n\r\n<P>Roskilde </P>  \r\n\r\n<P>Kalundborg </P>  \r\n\r\n<P>Hillerød </P>  \r\n\r\n<P>Slagelse </P>  \r\n\r\n<P>Helsingør </P>  \r\n\r\n<P>Frederikssund </P>  \r\n\r\n<P>Nykøbing-Rørvig </P>  \r\n\r\n<P>Sorø </P>  \r\n\r\n<P> <I>Det sydlige Sjælland og </I></P>  \r\n\r\n<P>Lolland-Falster: </P>  \r\n\r\n<P>SEAS </P>  \r\n\r\n<P>Nykøbing F. </P>  \r\n\r\n<P>Nakskov </P>  \r\n\r\n<P>Næstved </P>  \r\n\r\n<P>Maribo </P>  \r\n\r\n<P>Vordingborg </P>  \r\n\r\n<P>Sakskøbing </P>  \r\n\r\n<P>Rødby </P>  \r\n\r\n<P>Korsør </P>  \r\n\r\n<P>Køge </P>  \r\n\r\n<P> <I>Bornholm:</I>  </P>  \r\n\r\n<P>Østkraft </P>  \r\n\r\n<P>Christiansø </P>  \r\n\r\n<P>Oplysning om elforsyningsvirksomhedernes fulde navn, adresse og  \r\n\r\n telefonnummer kan fås ved henvendelse til: </P>  \r\n\r\n<P>Danske Elværkers Forening </P>  \r\n\r\n<P>Rosenørns Alle 9 </P>  \r\n\r\n<P>1970 Frederiksberg C. </P>  \r\n\r\n<P>Tlf.: 31 39 01 11 </P>  \r\n\r\n<P>Telefax: 31 39 59 58 </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/07/1993"
        },
        {
            "displayName": "Accession",
            "displayValue": "C19930010360"
        },
        {
            "displayName": "Entydig dokumentidentifikation",
            "displayValue": "CM039505"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "09/06/2005"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "103"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "23/06/1993"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "De lokale jordbrugskommissioner"
        },
        {
            "displayName": "Ressortministeriets journalnummer",
            "displayValue": "Landbrugsmin. Jordbrugsdirektoratet j.nr. 93S-414-00024"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}