{
    "id": 72000,
    "title": "Bekendtgørelse af overenskomst af 14. september 1988 med Den Tyske Demokratiske Republik om samarbejde vedrørende redning af menneskeliv i Østersøen ",
    "documentTypeId": "220",
    "isSagsforlobPeriodValid": false,
    "shortName": "BKI nr 137 af 13/12/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 14. september  \r\n\r\n 1988 med Den Tyske Demokratiske Republik om samarbejde vedrørende redning af  \r\n\r\n menneskeliv i Østersøen </H1>  \r\n\r\n<P></P>  \r\n\r\n<BR>  \r\n\r\n<P>Den 14. september 1988 undertegnedes i Berlin en overenskomst mellem  \r\n\r\n Danmarks regering og Den Tyske Demokratiske Republiks regering om samarbejde  \r\n\r\n vedrørende redning af menneskeliv i Østersøen. </P>  \r\n\r\n<P>Overenskomsten har følgende ordlyd: </P>  \r\n\r\n<P>OVERENSKOMST </P>  \r\n\r\n<P>mellem Kongeriget Danmarks regering og Den Tyske Demokratiske Republiks  \r\n\r\n regering om samarbejde vedrørende redning af menneskeliv i Østersøen  \r\n\r\n Kongeriget Danmarks regering og Den Tyske Demokratiske Republiks regering,  \r\n\r\n herefter kaldet de kontraherende parter, </P>  \r\n\r\n<P>som ønsker at befæste og videreudvikle de venskabelige forbindelser mellem  \r\n\r\n de to stater og deres folk på grundlag af folkerettens principper, således  \r\n\r\n som disse også er anført i Slutakten fra Konferencen om Sikkerhed og  \r\n\r\n Samarbejde i Europa af 1. august 1975, </P>  \r\n\r\n<P>som er opmærksomme på bestemmelserne i den internationale konvention af  \r\n\r\n 1979 om maritim eftersøgning og redning og i bilag 12 til konventionen af  \r\n\r\n 1944 om den internationale civile luftfart, </P>  \r\n\r\n<P>som har som deres målsætning at bidrage til forøgelsen af skibsfartens og  \r\n\r\n luftfartens sikkerhed, </P>  \r\n\r\n<P>som tager hensyn til, at en hurtig ydelse af hjælp kan have afgørende  \r\n\r\n betydning for personer i nød på eller over havet, </P>  \r\n\r\n<P>er blevet enige om at indgå denne overenskomst. </P>  \r\n\r\n<P>Artikel 1 </P>  \r\n\r\n<P>Inden for rammerne af denne overenskomst skal definitionerne i kapitel 1 i  \r\n\r\n bilaget til den internationale konvention af 1979 om maritim eftersøgning og  \r\n\r\n redning samt i kapitel 1 i bilag 12 til konventionen af 1944 om den  \r\n\r\n internationale civile luftfart finde anvendelse. </P>  \r\n\r\n<P>Artikel 2 </P>  \r\n\r\n<UL CLASS=PLAIN-LIST>  \r\n\r\n<LI>(1) De kontraherende parter er enige om at betragte grænsen mellem deres  \r\n\r\n respektive tilgrænsende flyveinformationsregioner (FIR) som grænse mellem  \r\n\r\n deres eftersøgnings- og redningsregioner for så vidt angår sø- og  \r\n\r\n luftredning. Denne afgrænsning af eftersøgnings- og redningsregionerne mellem  \r\n\r\n Kongeriget Danmark og Den Tyske Demokratiske Republik præjudicerer ikke andre  \r\n\r\n afgrænsninger mellem de to stater. </LI>  \r\n\r\n<LI>(2) Hver af de to kontraherende parter garanterer, at der er  \r\n\r\n tilstrækkelige sø- og lufteftersøgnings- og redningstjenester, i det følgende  \r\n\r\n kaldet eftersøgnings- og redningstjenester, til stede med hensyn til dens  \r\n\r\n egen eftersøgnings- og redningsregion. </LI>  \r\n\r\n<LI>(3) De kontraherende parter koordinerer deres egne eftersøgnings- og  \r\n\r\n redningstjenesters arbejde. </LI>  \r\n\r\n<LI>(4) De kontraherende parters kompetente organer udpeger de institutioner,  \r\n\r\n som er ansvarlige for samarbejdet med den anden kontraherende parts  \r\n\r\n eftersøgnings- og redningstjenester. </LI>  \r\n\r\n</UL>  \r\n\r\n<P>Artikel 3 </P>  \r\n\r\n<P>De kontraherende parters kompetente organer er </P>  \r\n\r\n<P>- for Kongeriget Danmarks vedkommende: </P>  \r\n\r\n<P>Industriministeriet </P>  \r\n\r\n<P>Slotsholmsgade 12 </P>  \r\n\r\n<P>DK-1216 København K, </P>  \r\n\r\n<P>for så vidt angår søredningstjeneste, </P>  \r\n\r\n<P>Trafikministeriet </P>  \r\n\r\n<P>Frederiksholms Kanal 27 </P>  \r\n\r\n<P>DK-1220 København K, </P>  \r\n\r\n<P>for så vidt angår flyveredningstjeneste, </P>  \r\n\r\n<P>- for Den Tyske Demokratiske Republiks vedkommende: </P>  \r\n\r\n<P>Ministerium fur Verkehrswesen der Deutschen Demokratischen Republik </P>  \r\n\r\n<P>Vossstrasse 33 </P>  \r\n\r\n<P>DDR-1086 Berlin. </P>  \r\n\r\n<P>Artikel 4 </P>  \r\n\r\n<UL CLASS=PLAIN-LIST>  \r\n\r\n<LI>(1) Sø- og luftredning indenfor Kongeriget Danmarks og Den Tyske  \r\n\r\n Demokratiske Republiks højhedsområder finder sted i overensstemmelse med den  \r\n\r\n pågældende stats retsforskrifter. </LI>  \r\n\r\n<LI>(2) En forenklet procedure angående ansøgning om tilladelse for  \r\n\r\n redningsenheder til adgang til de respektive staters højhedsområde kommer til  \r\n\r\n anvendelse, når en sådan adgang er nødvendig for redning af menneskeliv.  \r\n\r\n</LI>  \r\n\r\n</UL>  \r\n\r\n<P>Artikel 5 </P>  \r\n\r\n<UL CLASS=PLAIN-LIST>  \r\n\r\n<LI>(1) Såfremt en af de kontraherende parters eftersøgnings- og  \r\n\r\n redningstjeneste får kendskab til, at menneskeliv er eller synes at være i  \r\n\r\n fare på eller over Østersøen indenfor den pågældende parts eftersøgnings- og  \r\n\r\n redningsregion, vil denne part ufortøvet indlede alle påkrævede  \r\n\r\n eftersøgnings- og redningsforanstaltninger. </LI>  \r\n\r\n<LI>(2) Såfremt en af de kontraherende parters eftersøgnings- og  \r\n\r\n redningstjeneste får kendskab til, at menneskeliv er eller synes at være i  \r\n\r\n fare på eller over Østersøen indenfor den anden parts eftersøgnings- og  \r\n\r\n redningsregion, vil denne part ufortøvet iværksætte en redningsaktion og  \r\n\r\n samtidig underrette den anden kontraherende parts eftersøgnings- og  \r\n\r\n redningstjeneste. </LI>  \r\n\r\n<LI>(3) Såfremt den eftersøgnings- og redningstjeneste, som er kommet til  \r\n\r\n kendskab om en i afsnit (1) omhandlet situation, finder, at hjælp fra den  \r\n\r\n anden kontraherende parts eftersøgnings- og redningstjeneste er nødvendig,  \r\n\r\n kan den anmode om sådan hjælp i fornødent omfang. Den eftersøgnings- og  \r\n\r\n redningstjeneste, som har modtaget en sådan anmodning, vil så vidt som  \r\n\r\n overhovedet muligt yde hjælp. I et sådant tilfælde skal de videre  \r\n\r\n forholdsregler ske i samarbejde mellem de to kontraherende parters  \r\n\r\n eftersøgnings- og redningstjenester. </LI>  \r\n\r\n<LI>(4) Hjælp skal ydes til enhver person, som er eller synes at være i fare  \r\n\r\n til søs, uden hensyn til personens statsborgerforhold eller status eller de  \r\n\r\n omstændigheder, hvori personen befinder sig. </LI>  \r\n\r\n<LI>(5) Hver af de kontraherende parter underretter normalt den anden parts  \r\n\r\n diplomatiske eller konsulære repræsentation om redning af overlevende eller  \r\n\r\n optagelse af omkomne statsborgere fra den anden parts stat. Underretningen  \r\n\r\n skal ske ufortøvet og så vidt muligt indeholde efternavn, fornavn,  \r\n\r\n fødselsdato, hjemmeadresse, pas- eller søfartsbogsnummer såvel som oplysning  \r\n\r\n om helbredstilstand og opholdssted for overlevende eller opbevaringssted for  \r\n\r\n lig. </LI>  \r\n\r\n</UL>  \r\n\r\n<P>Artikel 6 </P>  \r\n\r\n<UL CLASS=PLAIN-LIST>  \r\n\r\n<LI>(1) De kontraherende parter er enige om at befæste samarbejdet mellem  \r\n\r\n deres eftersøgnings- og redningstjenester. Til dette formål kan især tjene:  \r\n\r\n fælles øvelser i eftersøgning og redning, regelmæssige efterprøvninger af  \r\n\r\n kommunikationsforbindelserne mellem staterne, kontaktbesøg af eksperter fra  \r\n\r\n eftersøgnings- og redningstjenesterne og udveksling af oplysninger om  \r\n\r\n eftersøgning og redning. </LI>  \r\n\r\n<LI>(2) De kontraherende parters kompetente organer udarbejder og træffer  \r\n\r\n aftale om regler for samarbejdet mellem deres eftersøgnings- og  \r\n\r\n redningstjenester samt udveksler oplysninger om de udpegede  \r\n\r\n redningsressourcer og -faciliteter. </LI>  \r\n\r\n<LI>(3) Repræsentanter for de kontraherende parters kompetente organer mødes  \r\n\r\n efter behov skiftevis i Kongeriget Danmark og i Den Tyske Demokratiske  \r\n\r\n Republik med henblik på behandling og i fornødent omfang afgørelse af  \r\n\r\n praktiske spørgsmål vedrørende samarbejdet. </LI>  \r\n\r\n</UL>  \r\n\r\n<P>Artikel 7 </P>  \r\n\r\n<P>Hver af parterne bærer selv de omkostninger, der opstår som følge af deres  \r\n\r\n deltagelse i eftersøgnings- og redningsaktioner i overensstemmelse med denne  \r\n\r\n overenskomst. </P>  \r\n\r\n<P>Artikel 8 </P>  \r\n\r\n<P>Arbejdssproget mellem parternes eftersøgnings- og redningstjenester er  \r\n\r\n engelsk. </P>  \r\n\r\n<P>Artikel 9 </P>  \r\n\r\n<P>De kontraherende parter kan skriftligt træffe aftale om ændringer i denne  \r\n\r\n overenskomst. </P>  \r\n\r\n<P>Artikel 10 </P>  \r\n\r\n<UL CLASS=PLAIN-LIST>  \r\n\r\n<LI>(1) Denne overenskomst træder i kraft ved undertegnelsen. </LI>  \r\n\r\n<LI>(2) Denne overenskomst gælder for et tidsrum af 3 år. Dens gyldighed  \r\n\r\n forlænges til stadighed med et år, såfremt ingen af de kontraherende parter  \r\n\r\n skriftligt opsiger overenskomsten mindst seks måneder før udløbet af dens  \r\n\r\n gyldighed. </LI>  \r\n\r\n</UL>  \r\n\r\n<P>Udfærdiget i Berlin den 14. september 1988 i to originaleksemplarer, hvert  \r\n\r\n med dansk og tysk tekst, idet begge tekster har samme gyldighed. </P>  \r\n\r\n<P>For Kongeriget Danmarks regering </P>  \r\n\r\n<P>E. Krog-Meyer </P>  \r\n\r\n<P>For Den Tyske </P>  \r\n\r\n<P>Demokratiske Republiks regering </P>  \r\n\r\n<P>Oskar Fischer </P>  \r\n\r\n<P>Overenskomsten trådte i medfør af artikel 10, stk. 1, i kraft ved  \r\n\r\n undertegnelsen. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 13. december  \r\n\r\n 1988 </I> </P>  \r\n\r\n<P CLASS=UNDERSKREVET-AF ALIGN=CENTER>UFFE ELLEMANN-JENSEN </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/1988"
        },
        {
            "displayName": "Accession",
            "displayValue": "L19880013764"
        },
        {
            "displayName": "Entydig dokumentidentifikation",
            "displayValue": "CM031191"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "137"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "13/12/1988"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 56.D.59."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}