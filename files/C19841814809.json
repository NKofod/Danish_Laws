{
    "id": 62445,
    "title": "Statsskattedirektoratets cirkulære vedr. samarbejde med toldvæsenet (*1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 18148 af 28/06/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets cirkulære vedr.  \r\n\r\n samarbejde med toldvæsenet (*1) </H1>  \r\n\r\n<P></P>  \r\n\r\n<P>Ministeren for skatter og afgifter har anmodet statsskattedirektoratet og  \r\n\r\n direktoratet for toldvæsenet om at udbygge de to myndigheders  \r\n\r\n restancesamarbejde, dels vedrørende forebyggende restancearbejde, dels  \r\n\r\n vedrørende kreditordninger (bobehandlingssager m.v.). </P>  \r\n\r\n<P>Samarbejdet skal fremme mulighederne for, at der kan gribes ind over for  \r\n\r\n restanter på et så tidligt tidspunkt, at det offentlige undgår tab, eller at  \r\n\r\n tabet begrænses mest muligt. Samarbejdet skal endvidere sikre, at der ikke  \r\n\r\n opstår konflikter og interessemodsætninger ved inddrivelse af skatte- og  \r\n\r\n afgiftskrav, samt at det offentlige som kreditor opnår det bedst mulige  \r\n\r\n resultat. </P>  \r\n\r\n<P>Forebyggende restancearbejde </P>  \r\n\r\n<P>Samarbejdet vedrørende det forebyggende restancearbejde etableres således,  \r\n\r\n at toldkamrene orienterer kommunerne og amtsskatteinspektoraterne om  \r\n\r\n kreditbegrænsninger, der iværksættes fra og med den 1. juli 1984. Modsat skal  \r\n\r\n kommunerne orientere toldkamre og amtsskatteinspektorater om permanent  \r\n\r\n inkasso. </P>  \r\n\r\n<P>Kreditbegrænsning kan pålægges af toldvæsenet, hvis en virksomhed gentagne  \r\n\r\n gange ikke har indbetalt afgift rettidigt. </P>  \r\n\r\n<P>Toldkammeret og amtsskatteinspektoratet orienteres om permanent inkasso,  \r\n\r\n ved at kommunen fremsender genparter af meddelelsen til virksomheden om pålæg  \r\n\r\n af permanent inkasso. På samme måde skal kommunen sende genparter af  \r\n\r\n meddelelse om ophør af permanent inkasso til toldkammer og  \r\n\r\n amtsskatteinspektorat. </P>  \r\n\r\n<P>Kommunerne og amtsskatteinspektoraterne vil modtage orientering om  \r\n\r\n iværksættelse og ophør af kreditbegrænsning over for virksomheder i kommunens  \r\n\r\n område. Orienteringen skal indgå i det forebyggende restancearbejde bl.a. i  \r\n\r\n en vurdering af, om virksomheden - såfremt betingelserne i øvrigt er til  \r\n\r\n stede - skal pålægges permanent inkasso. </P>  \r\n\r\n<P>Kreditordninger/kontaktperson </P>  \r\n\r\n<P>Med henblik på at formidle og uddybe det allerede eksisterende samarbejde  \r\n\r\n etableres en kontaktpersonordning, idet toldkammer og amtsskatteinspektorat  \r\n\r\n udpeger en medarbejder som kontaktperson. Amtsskatteinspektoraterne meddeler  \r\n\r\n såvel kommunerne som toldkamrene inden for det enkelte amtsskatteispektorats  \r\n\r\n område, hvem der er udpeget til amtsskatteinspektoratets kontaktperson. </P>  \r\n\r\n<P>Kommunerne meddeler både amtsskatteinspektorat og toldkammer, hvem der er  \r\n\r\n kommunens kontaktperson, og som toldkammeret i særlige tilfælde kan rette  \r\n\r\n henvendelse til vedrørende behandlingen af sager om kreditordninger, især når  \r\n\r\n der ikke er enighed mellem kommunens og toldkammerets sagsbehandlere om  \r\n\r\n afgørelse af disse sager. </P>  \r\n\r\n<P>Den lokale kontakt direkte mellem distriktstoldkammeret og kommunen skal  \r\n\r\n fortsat finde sted som foreskrevet i SD-cirkulære 1981-25. Hvis kommunen har  \r\n\r\n været bemyndiget til at træffe afgørelse vedrørende en kreditorordning,  \r\n\r\n hvilket forudsætter enighed med toldkammeret, fremsendes den skriftlige  \r\n\r\n afgørelse i sagen til den, der forestår ordningen, med genpart til  \r\n\r\n toldkammeret og amtsskatteinspektoratet. Kommunen og amtsskatteinspektoratet  \r\n\r\n vil fra toldkammeret modtage en genpart af toldkammerets afgørelse. Disse  \r\n\r\n genparter skal tjene som bekræftelse på den aftalte holdning til den  \r\n\r\n omhandlede kreditorordning. </P>  \r\n\r\n<P>Kontaktpersonen i amtsskatteinspektoratet har til opgave at orientere sig  \r\n\r\n om de oplysninger, der udvekles mellem de pågældende kommuner og toldkamre  \r\n\r\n samt på baggrund heraf føre tilsyn med kommunernes restanceinddrivelse. </P>  \r\n\r\n<P>Toldkammeret vil oplyse amtsskatteinspektoratet og kommunerne om, hvem der  \r\n\r\n er toldkammerets kontaktperson. Personskifte meddeles på samme måde. </P>  \r\n\r\n<P>Opfølgning af skattesamarbejdet </P>  \r\n\r\n<P>Statsskattedirektoratet skal ultimo 1984 afgive en vurdering af resultatet  \r\n\r\n af det udvidede samarbejde. Til brug herfor anmodes atmsskatteinspektoraterne  \r\n\r\n samt Københavns og Frederiksberg kommuner om senest 1. oktober 1984 at afgive  \r\n\r\n indberetning om indhøstede erfaringer. </P>  \r\n\r\n<P>For så vidt angår det forebyggende restancearbejde anmodes  \r\n\r\n amtsskatteinspektoraterne samt Københavns og Frederiksberg kommuner om at  \r\n\r\n indberette antallet af orienteringer, dels om permanent inkasso, dels om  \r\n\r\n kreditbegrænsninger. Endvidere anmodes amtsskatteinspektoraterne om at  \r\n\r\n indhente kommunernes vurderinger af informationsværdien af orienteringer om  \r\n\r\n kreditbegrænsninger, herunder hvilke foranstaltninger orienteringerne har  \r\n\r\n givet anledning til. </P>  \r\n\r\n<P>For så vidt angår kontaktpersonordningen udbedes  \r\n\r\n amtsskatteinspektoraternes samt Københavns og Frederiksberg kommuners  \r\n\r\n generelle vurdering af, hvorledes ordningen fungerer. </P>  \r\n\r\n<P>Det udvidede samarbejde igangsættes, således at afgørelser i  \r\n\r\n kreditorordninger og afgørelse om pålæg af permanent inkasso truffet fra og  \r\n\r\n med den 1. juli 1984 kommunikeres som anført. </P>  \r\n\r\n<P>Kommunerne anmodes om snarest at meddele amtsskatteinspektorat og  \r\n\r\n toldkammer navnet på kommunens ansvarlige kontaktperson. </P>  \r\n\r\n<P>Amtsskatteinspektoraterne amodes om snarest at indsamle navnene på  \r\n\r\n vedkommende kommuners og toldkamres kontaktpersoner og meddele disse samt  \r\n\r\n navn på amtsskatteinspektoratets egen kontaktperson til  \r\n\r\n skatteskattedirektoratet. </P>  \r\n\r\n<P>Endelig anmodes amtsskatteinspektoraterne om at meddele navnet på  \r\n\r\n inspektoratets kontaktperson dels til kommunerne, dels til pågældende  \r\n\r\n toldkammer. </P>  \r\n\r\n<P>Hans Westerberg / Birthe Holm </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "(*1) SD-cir 25-1984"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19841814809"
        },
        {
            "displayName": "Entydig dokumentidentifikation",
            "displayValue": "CM021454"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18148"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "28/06/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Amtsskatteinspektoratet"
        },
        {
            "displayName": "Ressortministeriets journalnummer",
            "displayValue": "J.NR. 210-7121-1 AFD: Regnskab KONTOR: Tvangsinddrivelse"
        },
        {
            "displayName": "Stikord",
            "displayValue": "FOREBYGGENDE, KREDITORDNINGER, RESTANCEARBEJDE, SAMARBEJDE, SKATTEVÆSENET, TOLDVÆSENET"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}