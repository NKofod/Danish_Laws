{
    "id": 47926,
    "title": "Vejledning om indførelsen af en varig ordning for lokal fjernsynsvirksomhed m.v. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 26070 af 17/07/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om indførelsen af en varig ordning  \r\n\r\n for lokal fjernsynsvirksomhed m.v. </H1>  \r\n\r\n<P></P>  \r\n\r\n<BR>  \r\n\r\n<P>Ved <I>lov nr. 373 af 10. juni 1987 om ændring af lov om radio- og  \r\n\r\n fjernsynsvirksomhed (lokal radio- og fjernsynsvirksomhed)</I>  er der blandt  \r\n\r\n andet skabt hjemmel for, at der kan gives selskaber, foreninger og lign.  \r\n\r\n tilladelse til fjernsynsvirksomhed inden for et lokalt område. Denne ordning  \r\n\r\n afløser den hidtidige forsøgsordning. </P>  \r\n\r\n<P>Loven er indarbejdet i vedlagte bekendtgørelse nr. 451 af 25. juni 1987 af  \r\n\r\n lov om radio- og fjernsynsvirksomhed. </P>  \r\n\r\n<P>Tv-ordningen svarer til den radioordning, som blev indført ved lov nr. 589  \r\n\r\n af 19. december 1985. Til orientering om ordningens indhold vil der derfor  \r\n\r\n indtil videre kunne henvises til Kulturministeriets <I>vejledning af 21.  \r\n\r\n januar 1986 om indførelsen af en varig ordning for lokal radiovirksomhed,</I>  \r\n\r\n  der er udsendt til alle kommuner, samt <I>vejledning af 27. juni 1986 om  \r\n\r\n udstedelse af tilladelser til lokal radiovirksomhed m.v.,</I>  der er udsendt  \r\n\r\n til de kommuner, hvor der er nedsat lokale radionævn. </P>  \r\n\r\n<P>De frekvensmæssige muligheder for lokal-tv er dog meget forskellige fra  \r\n\r\n mulighederne for lokal radio. Der henvises til Ministeriet for Offentlige  \r\n\r\n Arbejder, Generaldirektoratet for Post- og Telegrafvæsenet's vedlagte  \r\n\r\n<I>foreløbige vejledning af 13. juli 1987 vedr. sendermuligheder for  \r\n\r\n lokal-tv.</I>  </P>  \r\n\r\n<P>På baggrund af ændringsloven og de erfaringer, der indtil nu er gjort med  \r\n\r\n lokalradioordningen, er Kulturministeriets vejledninger for tiden ved at  \r\n\r\n blive revideret. Så snart dette arbejde er afsluttet, vil det nye  \r\n\r\n vejledningsmateriale blive udsendt. Indtil videre vil eksemplarer af de  \r\n\r\n hidtidige vejledninger kunne rekvireres herfra. </P>  \r\n\r\n<P>Kulturministeriet skal nu meddele følgende: </P>  \r\n\r\n<P CLASS=PUNKT> <B>1.</B> ad radiotilladelser </P>  \r\n\r\n<P>Specielt i de områder, hvor lokale radionævn har udstedt tilladelse til  \r\n\r\n radiovirksomhed, har det interesse, at der ved ændringsloven er sket en  \r\n\r\n udvidelse af radioernes muligheder for at sælge sendetid. </P>  \r\n\r\n<P>Loven indeholdt hidtil denne bestemmelse: &#187;Sendetid må ikke mod  \r\n\r\n vederlag stilles til rådighed for politiske partier og religiøse  \r\n\r\n bevægelser&#171; (§ 15 a, stk. 4, 2. pkt.). Bestemmelsen er optaget som et  \r\n\r\n vilkår i de tilladelsesmodeller, som ministeriet udsendte den 27. juni 1986,  \r\n\r\n og som er almindelig brugt. </P>  \r\n\r\n<P>Bestemmelsen er ophævet ved ændringsloven. Derfor anbefaler ministeriet,  \r\n\r\n at nævnene meddeler tilladelseshaverne, at vilkåret er bortfaldet pr. 18.  \r\n\r\n juni 1987, da ændringsloven trådte i kraft. </P>  \r\n\r\n<P CLASS=PUNKT> <B>2.</B> Nedsættelse af nævn </P>  \r\n\r\n<P>Efter ændringsloven skal tilladelser til fjernsynsvirksomhed som  \r\n\r\n udgangspunkt udstedes af det samme lokale nævn, som udsteder tilladelse til  \r\n\r\n radiovirksomhed. Loven indeholder dog følgende nye bestemmelse (§ 15 e, stk.  \r\n\r\n 1, 3. pkt.): &#187;Hvis forholdene taler derfor, kan der nedsættes eet nævn  \r\n\r\n for radiovirksomhed og eet nævn for fjernsynsvirksomhed.&#171; Nævnene  \r\n\r\n nedsættes for den kommunale valgperiode. </P>  \r\n\r\n<P>Kommunalbestyrelser, der har nedsat et radionævn, må derfor - hvis der kan  \r\n\r\n påregnes ansøgninger om tv-tilladelse - tage stilling til, om radionævnet  \r\n\r\n også skal fungere som fjernsynsnævn, eller om der skal nedsættes et særligt  \r\n\r\n fjernsynsnævn. </P>  \r\n\r\n<P CLASS=PUNKT> <B>3.</B> ad frekvensfordelingen </P>  \r\n\r\n<P>Medens der for lokal radio i princippet er mindst een sendefrekvens til  \r\n\r\n rådighed pr. kommune, vil der for trådløst fjernsyn kun være et fåtal af  \r\n\r\n frekvenser til rådighed - nemlig højst ca. 30 sendemuligheder i UHF-området i  \r\n\r\n hele landet. </P>  \r\n\r\n<P>Udvalget vedr. Lokal Radio får nu også opgaver vedrørende lokal-tv. Dette  \r\n\r\n udvalg skal således, efter forhandling med Post- og Telegrafvæsenet, stå for  \r\n\r\n fordelingen af de trådløse sendemuligheder for lokalt fjernsyn. </P>  \r\n\r\n<P>For at de nødvendige beregninger til frekvensplanlægningen kan sættes i  \r\n\r\n gang, må der <I>så snart som muligt</I>  ske en - eventuelt foreløbig -  \r\n\r\n<I>indberetning til udvalget</I>  (adresse: Kulturministeriet), hvis man i  \r\n\r\n kommuner/nævn antager, at der i området foreligger planer om trådløs lokal  \r\n\r\n fjernsynsvirksomhed, som bør indgå i planlægningen. </P>  \r\n\r\n<P>Indberetningen bør indeholde oplysning om, <I>hvor mange</I>  projekter,  \r\n\r\n der synes at være under opbygning, <I>hvem</I>  der er initiativtager til  \r\n\r\n projektet, samt hvilket geografisk <I>område</I>  det enkelte projekt  \r\n\r\n tilsigter af dække. Desuden bedes det oplyst, hvilken beslutning der er  \r\n\r\n truffet eller overvejes om <I>nedsættelse af nævnet <BR>  \r\n\r\n (jf. punkt 2 ovenfor). </I></P>  \r\n\r\n<P>Ministeriet tilråder derfor, at kommuner, hvor der er grund til at antage,  \r\n\r\n at trådløse tv-projekter er under forberedelse, ved offentlig annoncering  \r\n\r\n indkalder (foreløbige) <I>tilkendegivelser</I>  fra projekterne, således at  \r\n\r\n disse tilkendegivelser om fornødent kan danne grundlag for en indberetning.  \r\n\r\n</P>  \r\n\r\n<P>Indtil det reviderede vejledningsmateriale er udsendt herfra, skønnes  \r\n\r\n vejledningen af 21. januar 1986 til ansøgningsskema plus selve skemaet  \r\n\r\n vedrørende lokal radio med fordel at kunne stilles til rådighed for de  \r\n\r\n pågældende, således at de kan sætte sig ind i ordningens hovedlinier, samt  \r\n\r\n hvilke oplysninger de skal indsende til nævnet med den egentlige ansøgning.  \r\n\r\n</P>  \r\n\r\n<P>Fristen for indsendelsen af tilkendegivelser bør sættes således, at  \r\n\r\n indberetningen kan foreligge her <I>inden udgangen af august 1987.</I>  </P>  \r\n\r\n<P CLASS=PUNKT> <B>4.</B> ad udstedelse af tv-tilladelser </P>  \r\n\r\n<P> <I>a.</I>  Medens tilladelser til lokal radiovirksomhed udstedes for  \r\n\r\n indtil 3 år ad gangen, kan tilladelse til fjernsynsvirksomhed udstedes for  \r\n\r\n indtil 5 år. </P>  \r\n\r\n<P>De nuværende tilladelser til forsøg med lokal fjernsynsvirksomhed -  \r\n\r\n trådløs eller ved hjælp af kabel - gælder indtil den 30. september 1987. En  \r\n\r\n liste over de pr. 1. april 1986 igangværende forsøgsprojekter vedlægges. </P>  \r\n\r\n<P>Efter ændringsloven bevarer forsøgsordningens tilladelser yderligere deres  \r\n\r\n gyldighed indtil den 31. december 1987, medmindre der forinden udstedes  \r\n\r\n tilladelse i det pågældende område inden for den permanente ordning. </P>  \r\n\r\n<P> <I>b.</I>  Kulturministeriet henstiller, at nævnene <I>i områder, hvor  \r\n\r\n der findes forsøg med trådløst lokalfjernsyn,</I>  ikke udsteder  \r\n\r\n tv-tilladelser inden for den permanente ordning - heller ikke til kabel-tv -  \r\n\r\n før der fra Udvalget vedr. Lokal Radio er modtaget en udmelding om  \r\n\r\n sendemulighederne for trådløst lokal-tv. </P>  \r\n\r\n<P>Baggrunden for denne henstilling er, at det bør undgås, at trådløse  \r\n\r\n forsøgsudsendelser standses pr. 30. september 1987, før der er klarhed om de  \r\n\r\n fremtidige trådløse sendemuligheder, idet fordelingen af disse  \r\n\r\n sendemuligheder kunne vise sig at være forbundet med uforudsete  \r\n\r\n vanskeligheder, således at den endelige fastlæggelse først kan ske efter  \r\n\r\n denne dato. </P>  \r\n\r\n<P> <I>c. I områder, hvor der ikke findes forsøg med trådløst  \r\n\r\n lokalfjernsyn,</I>  bør ansøgninger om tilladelse til lokal  \r\n\r\n fjernsynsvirksomhed ved hjælp af fællesantenneanlæg kunne behandles og  \r\n\r\n imødekommes af nævnet, jf. til sammenligning vedrørende radiovirksomhed bl.a.  \r\n\r\n punkt 5 i vejledningen af 27. juni 1986. </P>  \r\n\r\n<P> <I>5.</I>  Denne vejledning er også sendt til de pr. 1. april 1986  \r\n\r\n igangværende lokal-tv-projekter. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19872607060"
        },
        {
            "displayName": "Entydig dokumentidentifikation",
            "displayValue": "CM006728"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "26070"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "17/07/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Kulturministeriet"
        },
        {
            "displayName": "Ressortministeriets journalnummer",
            "displayValue": "J. nr. 5. kt. 0100-10-87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}