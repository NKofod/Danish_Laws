{
    "id": 113740,
    "title": "Bekendtgørelse om badevand og badeområder",
    "documentTypeId": "60",
    "isSagsforlobPeriodValid": true,
    "shortName": "BEK nr 1445 af 11/12/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Bekendtgørelsens anvendelsesområde</p><p class=\"Indholdsfortegnelse\"><a href=\"#Kap2\">Kapitel 2</a>   Kvalitetskrav til badevand</p><p class=\"Indholdsfortegnelse\"><a href=\"#Kap3\">Kapitel 3</a>   Tilsyn, kontrol, myndigheder m.v.</p><p class=\"Indholdsfortegnelse\"><a href=\"#Kap4\">Kapitel 4</a>   Forbud, påbud m.v.</p><p class=\"Indholdsfortegnelse\"><a href=\"#Kap5\">Kapitel 5</a>   Straf</p><div class=\"bjelke\">Den fulde tekst</div><p class=\"Titel2\">Bekendtgørelse om badevand og badeområder <a class=\"FodnoteHenvisning\" name=\"Henvisning_\" href=\"#\">1)</a></p><p class=\"Indledning2\">I medfør af §§ 14, 16, 18, 73, stk. 1 og stk. 3, og 110, stk. 3 i lov om miljøbeskyttelse, jf. lovbekendtgørelse nr. 1757 af 22. december 2006, fastsættes:</p><p class=\"Kapitel\"><a name=\"Kap1\">Kapitel 1</a></p><p class=\"KapitelOverskrift2\">Bekendtgørelsens anvendelsesområde</p><p class=\"Paragraf\"><span class=\"ParagrafNr\">§ 1.</span> Bekendtgørelsen finder anvendelse på badevand. Ved badevand forstås i denne bekendtgørelse:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> ferskvand og havvand, som er udvalgt til badevand i en kommuneplan.</p><p class=\"Liste1\"><span class=\"Liste1Nr\">2)</span> ferskvand og havvand, i hvilket badning ikke er forbudt, og som i almindelighed anvendes til badning.</p></div></p><p class=\"Stk2\"><span class=\"StkNr\">Stk. 2.</span> Bekendtgørelsen finder anvendelse på badeområder. Ved badeområder forstås i denne bekendtgørelse områder, som i en kommuneplan er særligt udlagt til badeformål, samt øvrige områder, hvor der findes badevand.</p><p class=\"Stk2\"><span class=\"StkNr\">Stk. 3.</span> Ved badesæson forstås perioden 1. juni til 1. september.</p><p class=\"Kapitel\"><a name=\"Kap2\">Kapitel 2</a></p><p class=\"KapitelOverskrift2\">Kvalitetskrav til badevand</p><p class=\"Paragraf\"><span class=\"ParagrafNr\">§ 2.</span> I badesæsonen må badevand ikke i mere end 5 pct. af tiden indeholde over 10.000 coliforme bakterier pr. 100 ml og over 1.000 termotolerante coliforme bakterier pr. 100 ml bedømt på statistisk grundlag og efter den af By- og Landskabsstyrelsen anviste metode.</p><p class=\"Stk2\"><span class=\"StkNr\">Stk. 2.</span> Badevand skal desuden være</p><p class=\"Tekst2\"><div><p class=\"Liste1\"><span class=\"Liste1Nr\">1)</span> uden misfarvning,</p><p class=\"Liste1\"><span class=\"Liste1Nr\">2)</span> uden synlig film af mineralolie,</p><p class=\"Liste1\"><span class=\"Liste1Nr\">3)</span> uden vedvarende skum og</p><p class=\"Liste1\"><span class=\"Liste1Nr\">4)</span> uden lugt af mineralolie og phenoler.</p></div></p><p class=\"Stk2\"><span class=\"StkNr\">Stk. 3.</span> Sigtbarheden gennem vandet skal være mindst 1 meter, medmindre lokale strøm-, vind- eller bundforhold naturligt betinger en ringere sigtbarhed.</p><p class=\"Stk2\"><span class=\"StkNr\">Stk. 4.</span> Badevandets surhedsgrad (pH) skal være mindst 6 og højst 9.</p><p class=\"Stk2\"><span class=\"StkNr\">Stk. 5.</span> Badevand må ikke ved indhold af kemiske forureninger være til fare for sundheden.</p><p class=\"Stk2\"><span class=\"StkNr\">Stk. 6.</span> Tjærerester, træ, plast, flasker, skår og andet affald må ikke være til stede i vandet og på stranden i større omfang.</p><p class=\"Paragraf\"><span class=\"ParagrafNr\">§ 3.</span> Kommunalbestyrelsen kan fastsætte strengere krav til kvaliteten af badevand end fastlagt i § 2.</p><p class=\"Stk2\"><span class=\"StkNr\">Stk. 2.</span> Såfremt badevandskvaliteten ud for et særligt udlagt badeområde, jfr. § 1, stk. 2, gennem flere badesæsoner har vist sig væsentligt bedre i forhold til de i § 2, stk. 1, fastlagte krav til badevandskvaliteten, skal kommunalbestyrelsen fastsætte strengere krav.</p><p class=\"Paragraf\"><span class=\"ParagrafNr\">§ 4.</span> Kommunalbestyrelsen skal ved administrationen af lovgivningen sikre, at badevandskvaliteten ikke forringes, samt, at de i § 2 og de i medfør af § 3 fastlagte krav til badevandskvaliteten til stadighed opfyldes.</p><p class=\"Kapitel\"><a name=\"Kap3\">Kapitel 3</a></p><p class=\"KapitelOverskrift2\">Tilsyn, kontrol, myndigheder m.v.</p><p class=\"Paragraf\"><span class=\"ParagrafNr\">§ 5.</span> Kommunalbestyrelsen udtager til brug for tilsynet prøver af vandet til nærmere undersøgelse i overensstemmelse med §§ 6-8 og § 10.</p><p class=\"Paragraf\"><span class=\"ParagrafNr\">§ 6.</span> Kommunalbestyrelsen skal foretage prøvetagning på steder, der i almindelighed anvendes til badning. Desuden skal der i fornødent omfang udtages prøver med henblik på afgrænsning af kendte forureningskilder, f.eks. havne, spildevandsudløb og udmunding af vandløb.</p><p class=\"Stk2\"><span class=\"StkNr\">Stk. 2.</span> Før hver badesæsons begyndelse fastsætter kommunalbestyrelsen placeringen af prøvetagningsstederne og antal prøver pr. sæson for hvert prøvetagningssted.</p><p class=\"Paragraf\"><span class=\"ParagrafNr\">§ 7.</span> Kommunalbestyrelsen udtager til undersøgelse for coliforme og termotolerante coliforme bakterier mindst 10 prøver af badevandet i forbindelse med hver badesæson. Prøvetagningerne indledes 1 måned før badesæsonens begyndelse, og sidste prøve skal udtages efter 25. august.</p><p class=\"Stk2\"><span class=\"StkNr\">Stk. 2.</span> Såfremt badevandskvaliteten med statistisk sikkerhed i to på hinanden følgende badesæsoner har været bedre end angivet i § 2, stk. 1, kan antallet af prøver nedsættes til 5 prøver pr. sæson.</p><p class=\"Stk2\"><span class=\"StkNr\">Stk. 3.</span> Såfremt badevandskvaliteten med statistisk sikkerhed er ringere end angivet i § 2, stk. 1, skal antallet af prøver forøges til 20 pr. sæson.</p><p class=\"Paragraf\"><span class=\"ParagrafNr\">§ 8.</span> Såfremt det ved tilsynet konstateres, at de i § 2 eller de i medfør af § 3 særligt fastlagte krav ikke er opfyldt, skal kommunalbestyrelsen iværksætte en undersøgelse af årsagen hertil.</p><p class=\"Stk2\"><span class=\"StkNr\">Stk. 2.</span> Såfremt der foreligger en væsentlig forøgelse af antallet af coliforme eller termotolerante coliforme bakterier i forhold til de i § 2, stk. 1, angivne krav, eller hvis der i øvrigt er mistanke om tilstedeværelse af smitstoffer, skal kommunalbestyrelsen i samråd med Sundhedsstyrelsen foretage udvidede mikrobiologiske undersøgelser.</p><p class=\"Stk2\"><span class=\"StkNr\">Stk. 3.</span> Såfremt der er mistanke om forurening med kemiske stoffer, eller badevandet viser tegn på at udvikle sig i retning af en mere næringsrig tilstand (eutrofiering), skal kommunalbestyrelsen i samråd med Sundhedsstyrelsen lade foretage yderligere undersøgelser.</p><p class=\"Paragraf\"><span class=\"ParagrafNr\">§ 9.</span> Kommunalbestyrelsen indsender løbende de i medfør af §§ 7 og 8, foretagne undersøgelser til Sundhedsstyrelsen, såfremt der er konstateret overskridelser.</p><p class=\"Stk2\"><span class=\"StkNr\">Stk. 2.</span> Kommunalbestyrelsen indrapporterer en gang årligt pr. 1. november resultaterne af de i medfør af §§ 7 og 8 foretagne undersøgelser det pågældende år til By- og Landskabsstyrelsen. Formatet for indberetning er STANDAT.</p><p class=\"Kapitel\"><a name=\"Kap4\">Kapitel 4</a></p><p class=\"KapitelOverskrift2\">Forbud, påbud m.v.</p><p class=\"Paragraf\"><span class=\"ParagrafNr\">§ 10.</span> Såfremt der ved en undersøgelse konstateres forurening af badevand, jf. §§ 2 og 3, skal kommunalbestyrelsen søge at få denne bragt til ophør eller begrænset i overensstemmelse med lovgivningen.</p><p class=\"Stk2\"><span class=\"StkNr\">Stk. 2.</span> Kan forureningen ikke straks nedbringes til det hygiejnisk forsvarlige, nedlægger kommunalbestyrelsen efter samråd med Sundhedsstyrelsen forbud mod badning det pågældende sted.</p><p class=\"Paragraf\"><span class=\"ParagrafNr\">§ 11.</span> For kommunale og private badeområder, som er tilgængelige for offentligheden, træffer kommunalbestyrelsen de nødvendige foranstaltninger til sikring af de hygiejniske forhold, herunder renholdelse og indretning af toiletter.</p><p class=\"Stk2\"><span class=\"StkNr\">Stk. 2.</span> For private badeområder, som ikke er tilgængelige for offentligheden kan kommunalbestyrelsen give påbud om de i stk. 1 nævnte foranstaltninger.</p><p class=\"Stk2\"><span class=\"StkNr\">Stk. 3.</span> Såfremt forsvarlige forhold ikke kan tilvejebringes inden en af kommunalbestyrelsen fastsat frist, skal kommunalbestyrelsen forbyde badning fra stedet.</p><p class=\"Paragraf\"><span class=\"ParagrafNr\">§ 12.</span> Kommunalbestyrelsen kan udstede forskrifter angående hundes tilstedeværelse i vandet og på stranden.</p><p class=\"Stk2\"><span class=\"StkNr\">Stk. 2.</span> I forskrifter fastsat efter stk. 1 kan det bestemmes, at hunde ikke må medbringes inden for nærmere afgrænsede områder eller tidspunkter af året.</p><p class=\"Paragraf\"><span class=\"ParagrafNr\">§ 13.</span> Forbud mod badning og forskrifter, der udstedes i medfør af § 12, skal ved kommunalbestyrelsens foranstaltning bekendtgøres i de lokale aviser, der har almindelig udbredelse i kommunen, eller i øvrigt på den på stedet brugelige måde samt ved skiltning på stedet.</p><p class=\"Kapitel\"><a name=\"Kap5\">Kapitel 5</a></p><p class=\"KapitelOverskrift2\">Straf</p><p class=\"Paragraf\"><span class=\"ParagrafNr\">§ 14.</span> Medmindre højere straf er forskyldt efter den øvrige lovgivning, straffes med bøde den, der undlader at efterkomme et forbud udstedt med hjemmel i § 10, stk. 2, og § 11, stk. 3.</p><p class=\"Stk2\"><span class=\"StkNr\">Stk. 2.</span> I forskrifter, der udfærdiges af kommunalbestyrelsen i medfør af § 12, kan der fastsættes straf af bøde.</p><p class=\"ParagrafGruppeOverskrift\">Ikrafttræden og overgangsbestemmelse</p><p class=\"Paragraf\"><span class=\"ParagrafNr\">§ 15.</span> Bekendtgørelsen træder i kraft den 22. december 2007 og ophæves automatisk den 1. januar 2012, medmindre andet bestemmes inden denne dato, jf. Justitsministeriets skrivelse af 28. februar 2002 om en forsøgsordning med automatiske ophørsklausuler i visse administrative forskrifter på miljø- og arbejdsmiljøområdet.</p><p class=\"Stk2\"><span class=\"StkNr\">Stk. 2.</span> For § 1 stk. 1 nr. 1, og § 1 stk. 2, gælder, at definitionerne af badevand og badeområder reguleres i en regionplan, indtil denne erstattes af en kommuneplan, jf. § 5 i lov nr. 571 af 24. juni 2005 om ændring af lov om planlægning.</p><p class=\"Stk2\"><span class=\"StkNr\">Stk. 3.</span> Bekendtgørelse nr. 1278 af 5. december 2006 om badevand og badestrande ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Miljøministeriet, den 11. december 2007</I></P><P CLASS=SIGN1 ALIGN=\"CENTER\">Troels Lund Poulsen</P><P CLASS=SIGN2 ALIGN=\"RIGHT\">/ Anne-Marie V. Rasmussen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"\" href=\"#Henvisning_\">1)</a> Bekendtgørelsen indeholder bestemmelser, der gennemfører rådets direktiv 1976/160/EØF om kvaliteten af badevand (EF-Tidende nr. L 031 af 05/02/1976 s. 0001 – 0007) og rådets direktiv 1991/91/EØF om standardisering og rationalisering af rapporterne om gennemførelse af en række miljødirektiver (EF-Tidende nr. L 377 af 31/12/1991 s. 0048 – 0054.)</p>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2007"
        },
        {
            "displayName": "Accession",
            "displayValue": "B20070144505"
        },
        {
            "displayName": "Entydig dokumentidentifikation",
            "displayValue": "AL001752"
        },
        {
            "displayName": "Dato for førstegangsindlæggelse",
            "displayValue": "21/12/2007"
        },
        {
            "displayName": "Dato for indlæggelse",
            "displayValue": "21/12/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1445"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "11/12/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "By- og Landskabsstyrelsen/kommuner"
        },
        {
            "displayName": "Ressortministeriets journalnummer",
            "displayValue": "Miljømin.,<br />By- og Landskabsstyrelsen, j.nr. 009-00042"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}