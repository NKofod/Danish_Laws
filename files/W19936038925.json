{
    "id": 40131,
    "title": "Navnelighed, der hindrede registrering, forelå ikke. Firmalovens § 10. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60389 af 23/02/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Navnelighed, der hindrede registrering, forelå ikke. </I> </P>  \r\n\r\n<P> <I>(Peter Erling Nielsen, Eskil Trolle og Ebbe Christensen) </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Navnelighed, der hindrede registrering, forelå  \r\n\r\n ikke. Firmalovens § 10. </H1>  \r\n\r\n<P></P>  \r\n\r\n<BR>  \r\n\r\n<P>Autohuset K-by I/S har i skrivelse af 16. september 1992 klaget over, at  \r\n\r\n politimesteren i Helsingør ved skrivelse af 8. september 1992 (j.nr.  \r\n\r\n 09PM-40110-10149-92) nægtede at optage firmaet i handelsregistret på grund af  \r\n\r\n navnelighed med et andet firma, der er optaget i samme register. </P>  \r\n\r\n<P> <B>Sagens omstændigheder:</B>  </P>  \r\n\r\n<P>Den 14. august 1992 anmeldte B og C til handelsregistret, at de driver  \r\n\r\n handel og håndværk i K-by kommune under firmaet: Autohuset K-by I/S v/B og C.  \r\n\r\n I anmeldelsen er forretningens beskaffenhed anført som: Automobilforretning,  \r\n\r\n salg - reparation. Adressen er ..... </P>  \r\n\r\n<P>Ved den påklagede afgørelse af 8. september 1992 meddelte politimesteren i  \r\n\r\n Helsingør, at det anførte navn ikke kan modtages til registrering, da firmaet  \r\n\r\n K-by Bilhus v/A er registreret i Helsingør politikreds. </P>  \r\n\r\n<P>Over for Erhvervsankenævnet har politimesteren i påtegningsskrivelse af  \r\n\r\n 22. oktober 1992 som begrundelse for afgørelsen udtalt, at de to firmanavne  \r\n\r\n ikke adskiller sig tydeligt fra hverandre, og at navneligheden &#187;er  \r\n\r\n særlig uheldig, da det drejer sig om virksomheder inden for samme branche, og  \r\n\r\n da de har adresse i nærheden af hinanden på samme side af ....vej henholdsvis  \r\n\r\n nr. ... og nr. ....&#171; </P>  \r\n\r\n<P>Politimesteren har henvist til firmaloven. Efter denne lov, lov om  \r\n\r\n handelsregistre, firma og prokura, lovbekendtgørelse nr. 435 af 24. juni  \r\n\r\n 1986, § 10, stk. 1, må ingen i sit firma uden hjemmel optage andenmands navn  \r\n\r\n eller navnet på andenmands faste ejendom. Efter samme bestemmelses stk. 2  \r\n\r\n skal de i registret for samme kommune indførte firmaer tydelig adskille sig  \r\n\r\n fra hverandre. </P>  \r\n\r\n<P>Klageren har i klageskrivelsen af 16. september 1992 og et supplerende  \r\n\r\n indlæg af 24. november 1992 gjort gældende, at de to navne ikke kan  \r\n\r\n forveksles, men netop adskiller sig tydeligt fra hinanden. Klageren bruger  \r\n\r\n ikke bynavnet i begyndelsen af sætningsopbygningen, men bruger ordet  \r\n\r\n Autohuset som identifikation af forretningen. Der er allerede i K-by flere  \r\n\r\n andre navne, som snarere kan forveksles med K-by Bilhus, nemlig K-by  \r\n\r\n Autocenter, K-by Automobilforretning og K-by Bilcenter. Endvidere er der for  \r\n\r\n eksempel i Glostrup registreret både Autohuset Glostrup og Glostrup  \r\n\r\n Bilcenter. K-by Bilhus handler med brugte biler, medens Autohuset K-by er  \r\n\r\n autoriseret VW-Audi forhandler. </P>  \r\n\r\n<P>Forinden anmeldelsen blev indsendt, henvendte klageren sig til politiet og  \r\n\r\n fik undersøgt, om der var registreret noget navn med Autohuset i K-by. Da man  \r\n\r\n fik at vide, at dette ikke var tilfældet, indsendte klageren anmeldelsen og  \r\n\r\n investerede i perioden mellem anmeldelsen og afslaget ca. 120.000 kr. i  \r\n\r\n facader, brevpapir m.v. i den tro, at alt var i orden. </P>  \r\n\r\n<P>K-by Bilhus v/A har i skrivelse af 3. december 1992 meddelt, at der ikke  \r\n\r\n fra hans side er nogen indsigelse mod registrering af navnet Autohuset K-by.  \r\n\r\n</P>  \r\n\r\n<P> <B>Ankenævnet udtaler:</B>  </P>  \r\n\r\n<P>Stednavnet K-by er placeret som henholdsvis første og sidste led i de to  \r\n\r\n navne. De to navne anvender henholdsvis ordet &#187;bil-&#187; og ordet  \r\n\r\n &#187;auto-&#187; til at karakterisere den fælles betegnelse  \r\n\r\n &#187;-hus&#171;. Ingen af de anvendte ord har i sig selv noget særpræg.  \r\n\r\n Uanset at begge forretninger er i samme branche og er beliggende tæt ved  \r\n\r\n hinanden, finder ankenævnet, at navnene adskiller sig tilstrækkeligt tydeligt  \r\n\r\n fra hinanden, således at det ene ikke bør være til hinder for registrering af  \r\n\r\n det andet. </P>  \r\n\r\n<P>Ankenævnet ændrer derfor den påklagede afgørelse, således at  \r\n\r\n registreringen af firmaet K-by Bilhus v/A ikke er til hinder for, at firmaet  \r\n\r\n Autohuset K-by I/S v/B og C optages i handelsregistret. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19936038925"
        },
        {
            "displayName": "Entydig dokumentidentifikation",
            "displayValue": "CA008068"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60389"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "23/02/1993"
        },
        {
            "displayName": "Administrerende myndighed",
            "displayValue": "Industri- og Samordningsministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "92-53.272"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}