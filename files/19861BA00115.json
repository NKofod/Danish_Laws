{
    "id": 106228,
    "title": "1986 BSF 115   FORSLAG TIL FOLKETINGSBESLUTNING OM ELBESPARELSER ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 115",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 115 </P>  \r\n\r\n<P></P>  \r\n\r\n<P>Forslag til folketingsbeslutning om elbesparelser </P>  \r\n\r\n<P></P>  \r\n\r\n<P>Fremsat af Tinning (VS) Albrechtsen (VS) Elisabeth Bruun Olesen (VS) </P>  \r\n\r\n<P></P>  \r\n\r\n<P>den 30. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at udarbejde et program, der inden </P>  \r\n\r\n<P>for et rammebeløb i størrelsesordenen 1 mia. kr. årligt sikrer </P>  \r\n\r\n<P>størst mulig reduktion af det danske elforbrug. Programmet skal </P>  \r\n\r\n<P>kombinere lovgivning, tilskud og en massiv indsats for forskning </P>  \r\n\r\n<P>og udvikling. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>I aftalen af 6. juni 1986 mellem Socialdemokratiet og regeringen </P>  \r\n\r\n<P>hedder det i afsnit 10, at der skal gennemføres &#187;en målrettet </P>  \r\n\r\n<P>indsats med det formål AT SKABE FORSTÅELSE FOR fastholdelse af </P>  \r\n\r\n<P>energibesparelsesmålsætningen.&#171; Mere vagt kan det dårligt </P>  \r\n\r\n<P>formuleres. Der er under ingen omstændigheder noget som helst </P>  \r\n\r\n<P>konkret heri. Der skal endvidere fastlægges en handlingsplan for, </P>  \r\n\r\n<P>hvorledes dette skal foregå. Det eneste konkrete er, at </P>  \r\n\r\n<P>energiministeren under energiforskningsprogrammet skal iværksætte </P>  \r\n\r\n<P>et forskningsprojekt, som i et mindre, konkret område &#187;skal belyse  \r\n\r\n</P>  \r\n\r\n<P>de tekniske, økonomiske og administrative muligheder&#171; for </P>  \r\n\r\n<P>elbesparelser. Altså ikke en krone ekstra til dette overordentlig </P>  \r\n\r\n<P>vigtige område. </P>  \r\n\r\n<P>Efter VS' mening er det helt andre initiativer, der skal til, hvis </P>  \r\n\r\n<P>det danske elforbrug i såvel den private sektor som i </P>  \r\n\r\n<P>erhvervssektoren skal reduceres så meget, at det faktisk kan </P>  \r\n\r\n<P>mærkes. </P>  \r\n\r\n<P>Med forslaget her ønsker VS også at påpege, at staten ikke i blind </P>  \r\n\r\n<P>optimisme og med skyklapper på skal poste milliarder ud i </P>  \r\n\r\n<P>ambitiøse forsknings- og udviklingsprogrammer i et forsøg på at </P>  \r\n\r\n<P>følge USA, Japan og Frankrig m.fl. i højteknologisk kunnen. </P>  \r\n\r\n<P>Offentligt støttede initiativer i milliardklassen skal bero på en </P>  \r\n\r\n<P>nøje vurdering af, om en sådan investering også rent faktisk kan </P>  \r\n\r\n<P>betale sig i forhold til, hvad samfundet kunne have fået ud af at </P>  \r\n\r\n<P>anvende midlerne anderledes. Regeringens flagskib, det </P>  \r\n\r\n<P>teknologiske udviklingsprogram, har vi i Folketinget ikke fået </P>  \r\n\r\n<P>præsenteret nogen konkrete resultater af til trods for, at </P>  \r\n\r\n<P>halvdelen af midlerne er ved at være brugt. VS betvivler ikke, at </P>  \r\n\r\n<P>der kan fremhæves en lang række sikkert ganske fornuftige </P>  \r\n\r\n<P>projekter, men et teknologisk løft, som det vist var meningen, er </P>  \r\n\r\n<P>der næppe tale om. I regeringens nye dynamiske erhvervspolitik </P>  \r\n\r\n<P>fortsættes denne linje, hvor Danmark skal halte efter de store. </P>  \r\n\r\n<P>Det er en illusion at tro, at vi i Danmark kan konkurrere med japansk </P>  \r\n\r\n<P>og amerikansk højteknologisk masseproduktion. </P>  \r\n\r\n<P>Elbesparelsesområdet er ligesom f.eks. vindkraft et industrielt </P>  \r\n\r\n<P>nicheområde, som uden tvivl vil få stadig større betydning globalt </P>  \r\n\r\n<P>set. </P>  \r\n\r\n<P>Det overordnede formål med programmet er dog at nedbringe det danske </P>  \r\n\r\n<P>elforbrug væsentligt, og VS finder derfor, at hele programmet </P>  \r\n\r\n<P>naturligt kan placeres administrativt under det foreslåede </P>  \r\n\r\n<P>vedvarende energiråd (jf. det samtidig hermed fremsatte forslag </P>  \r\n\r\n<P>til folketingsbeslutning om udnyttelse af biomasseenergi og </P>  \r\n\r\n<P>vedvarende energikilder). </P>  \r\n\r\n<P>VS tillægger det endvidere stor betydning, at der i et program som </P>  \r\n\r\n<P>dette indarbejdes en væsentlig andel teknologivurdering og </P>  \r\n\r\n<P>miljøvurderingsaspekter. </P>  \r\n\r\n<P>VS foreslår, at der af de indkomne procesafgifter afsættes et beløb </P>  \r\n\r\n<P>på ikke under 1 mia. årligt til programmet. </P>  \r\n\r\n<P>I DTH-rapporten &#187;Langsigtede tekniske muligheder for  \r\n\r\n elbesparelser&#171; </P>  \r\n\r\n<P>(af Jørgen S. Nørgård, Jesper Holck og Karsten Mehlsen (december </P>  \r\n\r\n<P>1983) vurderes det danske elforbrug (med en anslået usikkerhed på </P>  \r\n\r\n<P>25 pct.) at fordele sig som følger: </P>  \r\n\r\n<PRE>  \r\n\r\n                                           pct. forbrug  TWh/år  \r\n\r\n Pumpning                                     16          3,9  \r\n\r\n Ventilation                                      16          3,9  \r\n\r\n Køling                                           15          3,6  \r\n\r\n Øvrig motorkraft                                 11          2,7  \r\n\r\n Belysning                                         9          2,2  \r\n\r\n Elektronik                                        5          1,2  \r\n\r\n Diverse elanvendelser                             2          0,5  \r\n\r\n Varmeformål                                      26          6,3  \r\n\r\n                                                 100         24,3  \r\n\r\n</PRE>  \r\n\r\n<P>I rapporten peges der på, at forbruget på de 24,3 TWh/ år ved den </P>  \r\n\r\n<P>rette indsats KAN REDUCERES TIL 25 PCT. DVS. OMKRING 6-7 TWH/ÅR. </P>  \r\n\r\n<P>Dette forslag fra VS sigter på at nå dette mål snarest muligt gennem </P>  \r\n\r\n<P>lovpåbud og -forbud, gennem tilskudsordninger samt gennem en </P>  \r\n\r\n<P>massiv forsknings- og udviklingsindsats. VS forventer endvidere, </P>  \r\n\r\n<P>at der alene gennem afgiftsindførelsen vil initieres en forstærket </P>  \r\n\r\n<P>indsats, som vil styrke dette samlede elspareprogram. </P>  \r\n\r\n<P>Som det fremgår af programmet, er det sigtet at anvende afgiften fra </P>  \r\n\r\n<P>industrivirksomhederne til en omstillingsproces, som det danske </P>  \r\n\r\n<P>samfund ud fra såvel energimæssige som miljømæssige vurderinger i </P>  \r\n\r\n<P>høj grad vil drage nytte af. </P>  \r\n\r\n<P>Programmet kan omfatte nedenstående delelementer, som er omtalt i </P>  \r\n\r\n<P>forskningsrapporter om emnet. </P>  \r\n\r\n<P>LOVGIVNING </P>  \r\n\r\n<P>1. Påbudt anvendelse af effektfaktorregulatorer og </P>  \r\n\r\n<P>frekvensomformere i motorer, der anvendes til pumpning, </P>  \r\n\r\n<P>ventilation og andre anvendelser, hvor der kan opnås en </P>  \r\n\r\n<P>elbesparelse. </P>  \r\n\r\n<P>2. Påbudt udskiftning af gamle pumper og motorer og mulighed for </P>  \r\n\r\n<P>tilskud. Tilskud hertil bør overvejes. </P>  \r\n\r\n<P>3. Påbud om, at store centralvarmeanlæg omstilles fra konstant til </P>  \r\n\r\n<P>variabel volumenstrøm. </P>  \r\n\r\n<P>4. Fald i behovet for at fremføre varme fra centralvarmeanlæg og </P>  \r\n\r\n<P>fjernvarmeforsyning bør udnyttes til at nedsætte </P>  \r\n\r\n<P>fremløbstemperaturen. </P>  \r\n\r\n<P>5. Påbudt anvendelse af ENERGImålere hos fjernvarmeforbrugere </P>  \r\n\r\n<P>snarest muligt. </P>  \r\n\r\n<P>6. Krav om, at omløbsvandcirkulationen i fjernvarmeanlæg nedsættes </P>  \r\n\r\n<P>til under 10 pct. </P>  \r\n\r\n<P>7. Påbudt anvendelse af CO2-regulatorer ved komfortventilation. </P>  \r\n\r\n<P>Tilskud til installation i gamle anlæg bør overvejes. </P>  \r\n\r\n<P>8. Påbud om, at al industriventilation skal ske ved punktudsugning </P>  \r\n\r\n<P>ved forureningskilden, og hvor personkomfortkrav forhindrer dette, </P>  \r\n\r\n<P>da alternativt krav om renovering og regulering af ventilation </P>  \r\n\r\n<P>efter behov. Tilskud til ændring af eksisterende anlæg bør </P>  \r\n\r\n<P>overvejes. </P>  \r\n\r\n<P>9. Påbudt anvendelse af højtryksluftdyser ved varmeventilation i </P>  \r\n\r\n<P>større rum, hvor dette kan give en samlet elbesparelse. </P>  \r\n\r\n<P>10. Påbud om anvendelse af flere mindre ventilatoraggregater, hvis </P>  \r\n\r\n<P>dette via lavere arbejdstryk giver et mindre elforbrug, end hvis </P>  \r\n\r\n<P>der blev installeret et enkelt større anlæg. Tilskud til eventuel </P>  \r\n\r\n<P>merudgift bør overvejes. </P>  \r\n\r\n<P>11. Forbud mod anvendelse af recirkulationsspjæld i </P>  \r\n\r\n<P>ventilationsanlæg. </P>  \r\n\r\n<P>12. Påbudt anvendelse af diffusor i ventilationsanlæg ved indtag og </P>  \r\n\r\n<P>afkast mod udeluft. </P>  \r\n\r\n<P>13. Indførelse af minimumskrav for ventilatorvirkningsgrad i </P>  \r\n\r\n<P>bygningsreglementet. </P>  \r\n\r\n<P>14. Indførelse af minimumskrav for kompressoreffektivitet i nye </P>  \r\n\r\n<P>køleskabe og for samlet effektivitetskrav til </P>  \r\n\r\n<P>husholdningskøleskabe. </P>  \r\n\r\n<P>15. Krav om anvendelse af elektroniske ekspansionsventiler til </P>  \r\n\r\n<P>bedre regulering af væsketilførslen i såvel små som store </P>  \r\n\r\n<P>køleanlæg. </P>  \r\n\r\n<P>16. Minimumskrav til isolering og tætningslister i køleskabe. </P>  \r\n\r\n<P>17. Påbud om overdækning af butikskøle- og fryseanlæg uden for </P>  \r\n\r\n<P>åbningstid. </P>  \r\n\r\n<P>18. Påbud om natsænkning af butikstemperatur. </P>  \r\n\r\n<P>19. For store køleanlæg stilles krav om: </P>  \r\n\r\n<P>- afrimning må alene ske med varm gas (kølekredsen vendes). </P>  \r\n\r\n<P>- anvendelse af lamper og ventilatorer med lavest muligt varmetab. </P>  \r\n\r\n<P>- optimal anvendelse af varmeveksling ved ventilation. </P>  \r\n\r\n<P>- anvendelse af energioptimale dørsystemer (sluser m.v.). </P>  \r\n\r\n<P>- øget isolering og bedre solbeskyttelse. </P>  \r\n\r\n<P>Der bør overvejes en tilskudsordning for renovering af gamle anlæg </P>  \r\n\r\n<P>efter ovenstående krav. </P>  \r\n\r\n<P>20. Der udarbejdes minimumskrav for godkendelse af elbiler med </P>  \r\n\r\n<P>henblik på minimering af elforbruget til dette transportformål. </P>  \r\n\r\n<P>21. Forbud mod anvendelse af skruekompressor i værktøj, hvor denne </P>  \r\n\r\n<P>kan erstates af anden kompressor. </P>  \r\n\r\n<P>22. Påbud om kontinuert regulering af motorens ydelse (f.eks. </P>  \r\n\r\n<P>hastighed) ved transportbånd og elevatorer. Tilskudsordning til </P>  \r\n\r\n<P>renovering af gamle anlæg bør overvejes. </P>  \r\n\r\n<P>23. Minimumskrav til små elmotorers effektivitet i forbindelse med </P>  \r\n\r\n<P>vaskemaskiner, vaskecentrifuger, tørretumblere, opvaskemaskiner, </P>  \r\n\r\n<P>omrørere, rystere og andet håndværktøj. </P>  \r\n\r\n<P>24. Påbud om, at nye tv-apparaters effektforbrug fra 1988 skal være </P>  \r\n\r\n<P>mindre end 60 watt. </P>  \r\n\r\n<P>25. Påbudt anvendelse af korrosionssikre materialer i </P>  \r\n\r\n<P>varmtvandsbeholdere og rør ved renovering og nybygning fra 1988. </P>  \r\n\r\n<P>26. Der fastsættes følgende minimumskrav til lysudbyttet fra </P>  \r\n\r\n<P>lamper: </P>  \r\n\r\n<P>- 35 lumen/ watt tilført el i 1990, </P>  \r\n\r\n<P>- 50 lumen/ watt tilført el i 1995 og </P>  \r\n\r\n<P>- 60 lumen/ watt tilført el i 2000. </P>  \r\n\r\n<P>For lysstofrør indføres et minimumskrav på 80 lumen/ watt gældende </P>  \r\n\r\n<P>fra 1990. </P>  \r\n\r\n<P>27. Fra 1990 bør arbejdslys være tids- og dagslysstyret, hvis der </P>  \r\n\r\n<P>herved kan opnås en elbesparelse. Tilskudsordning hertil bør </P>  \r\n\r\n<P>overvejes. </P>  \r\n\r\n<P>28. Al gadebelysning bør senest i 1990 have et lysudbytte på 50 </P>  \r\n\r\n<P>lumen/ W. Al nyinstalleret gadebelysning bør fra 1987 have et </P>  \r\n\r\n<P>lysudbytte på min. 100 lumen/ W. </P>  \r\n\r\n<P>29. Al gadebelysning bør senest i 1990 være tids- og dagslysstyret. </P>  \r\n\r\n<P>30. Forbud mod salg af jævnstrømssvejseudstyr fra 1990. </P>  \r\n\r\n<P>Tilskudsordning til industriel udskiftning bør overvejes. </P>  \r\n\r\n<P>31. Påbud om anvendelse af gasstrålingsapparatur i storkøkkener, </P>  \r\n\r\n<P>der skal foretage nyindkøb (af grill m.v.). </P>  \r\n\r\n<P>32. Påbud om udskiftning/ ombygning af metalsmelteovne, </P>  \r\n\r\n<P>keramikovne, plastsmelteovne og andre større industriovne til </P>  \r\n\r\n<P>gasopvarmning. Der etableres tilskudsordning hertil. </P>  \r\n\r\n<P>33. Forbud mod køb af elkomfurer i storkøkkener fra 1989. </P>  \r\n\r\n<P>34. Forbud mod køb af elkomfur i boliger forsynet med naturgas fra </P>  \r\n\r\n<P>1988. </P>  \r\n\r\n<P>35. Forbud mod elvarme i område 4. </P>  \r\n\r\n<P>36. Samtlige eltog ombygges senest 1990 med henblik på regenerering </P>  \r\n\r\n<P>af bremseenergi til elproduktion. </P>  \r\n\r\n<P>37. Energimæssig optimering af butikskølemøblers placering, </P>  \r\n\r\n<P>herunder integrering i varmesystemet. </P>  \r\n\r\n<P>TILSKUDSORDNINGER UAFHÆNGIG AF LOVINDGREB </P>  \r\n\r\n<P>1. Anvendelse af DC-motor til pumpning og ombygning hertil, hvor </P>  \r\n\r\n<P>dette kan give en elbesparelse. </P>  \r\n\r\n<P>2. Anvendelse af og ombygning med energirigtige rørsystemer (rør, </P>  \r\n\r\n<P>ventiler, bøjninger, filtre m.v.) ved pumpning og ventilation. </P>  \r\n\r\n<P>3. Tekniske ordninger, som nedsætter virksomhedernes </P>  \r\n\r\n<P>varmtvandsforbrug. </P>  \r\n\r\n<P>4. Omlægning af ventilationsopvarmning til anden opvarmning, som </P>  \r\n\r\n<P>vil give en samlet energibesparelse. </P>  \r\n\r\n<P>5. Udskiftning til trykfaldsringe filtre og diffusorarmatur i </P>  \r\n\r\n<P>ventilationsanlæg (over en vis størrelse). </P>  \r\n\r\n<P>6. Udskiftning af gamle industrielle ventilationsanlæg. </P>  \r\n\r\n<P>7. Etablering af automatisk styring af naturlig ventilation i </P>  \r\n\r\n<P>staldbygninger. </P>  \r\n\r\n<P>8. Ændring af elektrolytiske og galvaniske processer med </P>  \r\n\r\n<P>elbesparelser som formål. </P>  \r\n\r\n<P>9. Elenergioptimale åbne køle- og fryseanlæg/ systemer. </P>  \r\n\r\n<P>10. Udskiftning til bedre kompressorer med frekvensomformere i </P>  \r\n\r\n<P>store køleanlæg. </P>  \r\n\r\n<P>11. Installation af anlæg baseret på flertrinskompression og </P>  \r\n\r\n<P>ekspansion af kølemidlet. </P>  \r\n\r\n<P>12. Gratis konsulentordning til rådgivning omkring arbejdslys. </P>  \r\n\r\n<P>13. Installation af følere til styring af arbejdslys. </P>  \r\n\r\n<P>14. Udnyttelse af spildvarme i industriovne (metalsmeltning m.v.). </P>  \r\n\r\n<P>15. Optimal udnyttelse af varmevekslingsmuligheder ved keramikovne. </P>  \r\n\r\n<P>16. Generel konsulenttjeneste omkring nedsat elforbrug. </P>  \r\n\r\n<P>FORSKNING OG UDVIKLING </P>  \r\n\r\n<P>1. Udvikling af særligt energieffektive motorer, der anvendes til </P>  \r\n\r\n<P>pumpning og ventilation, herunder udvikling af specialmotorer. </P>  \r\n\r\n<P>2. Optimering af effektfaktorregulatorer og frekvensomformere til </P>  \r\n\r\n<P>pumpe- og ventilationsmotorer. </P>  \r\n\r\n<P>3. Udvikling af energieffektive DC-motorer. </P>  \r\n\r\n<P>4. Udvikling af bedre måle- og analysemetoder vedrørende </P>  \r\n\r\n<P>pumpeeffektivitet med henblik på optimering af rette </P>  \r\n\r\n<P>pumpestørrelse. </P>  \r\n\r\n<P>5. Konstruktion af effektive mellemstore pumper (ved anvendelse af </P>  \r\n\r\n<P>frekvensomformere). </P>  \r\n\r\n<P>6. Forbedring af selve pumpernes udformning. </P>  \r\n\r\n<P>7. Udvikling af energirigtige ventiler, bøjninger, kanaler, filtre </P>  \r\n\r\n<P>m.v. til pumpeog ventilationsanlæg. </P>  \r\n\r\n<P>8. Udvikling af bedre metoder/ udstyr til styring af pumpebehov, </P>  \r\n\r\n<P>herunder elektroniske termostatventiler. </P>  \r\n\r\n<P>9. Udvikling af metoder og udstyr til en mere effektiv udnyttelse </P>  \r\n\r\n<P>af ventilationsanlæg. </P>  \r\n\r\n<P>10. Bedre regulering af punktudsugning ved industriel ventilation. </P>  \r\n\r\n<P>11. Konstruktion af energirigtigt indblæsnings- og </P>  \r\n\r\n<P>udsugningsarmatur. </P>  \r\n\r\n<P>12. Forbedret reguleringsteknik, herunder indreguleringsudstyr ved </P>  \r\n\r\n<P>ventilation. </P>  \r\n\r\n<P>13. Udvikling af ventilatorer og motorkoblinger hertil med øget </P>  \r\n\r\n<P>virkningsgrad. </P>  \r\n\r\n<P>14. Forskning og udvikling for øget anvendelse af naturlig </P>  \r\n\r\n<P>ventilation. </P>  \r\n\r\n<P>15. Forbedring af trykluftsværktøj, herunder styring af </P>  \r\n\r\n<P>kompressoren. </P>  \r\n\r\n<P>16. Forbedring af motor og styring heraf i værktøjsmaskiner. </P>  \r\n\r\n<P>17. Udvikling af mere præcise støbeteknikker i metalindustrien. </P>  \r\n\r\n<P>18. Styrkelse af forskning og udvikling inden for elbatterier/ </P>  \r\n\r\n<P>akkumulatorer, der kan anvendes til transportformål. </P>  \r\n\r\n<P>19. Forskning i vægtreduktioner inden for eltransportsektoren. </P>  \r\n\r\n<P>20. Effektivisering af billedrør til tv-apparater og af højttalere. </P>  \r\n\r\n<P>21. Forbedring af generel styringselektronik, der kan give </P>  \r\n\r\n<P>elbesparelser. </P>  \r\n\r\n<P>22. Forbedring af kompressorer til køleformål. </P>  \r\n\r\n<P>23. Optimering af kondensator og fordamper i køleskabe. </P>  \r\n\r\n<P>24. Udvikling af elektroniske ekspansionsventiler til regulering af </P>  \r\n\r\n<P>væsketilførslen til fordamperen i små og store køleanlæg. </P>  \r\n\r\n<P>25. Udvikling af energieffektive åbne køle- og frysemøbler. </P>  \r\n\r\n<P>26. Udvikling af udstyr til afrimningsregulering, der styres efter </P>  \r\n\r\n<P>behov. </P>  \r\n\r\n<P>27. Udvikling af udstyr til mere effektiv temperaturstyring af </P>  \r\n\r\n<P>såvel små som store køleanlæg. </P>  \r\n\r\n<P>28. Optimering af varmevekslere til brug i store køleanlæg. </P>  \r\n\r\n<P>29. Forskning og udvikling i flertrinskompression og ekspansion af </P>  \r\n\r\n<P>kølemiddel i store køleanlæg. </P>  \r\n\r\n<P>30. Udvikling af prisbillige elektroniske tænd/ sluk-mekanismer til </P>  \r\n\r\n<P>behovsstyret belysning i boliger. </P>  \r\n\r\n<P>31. Forbedring af lysstofrør og udvikling af lysstoflamper. </P>  \r\n\r\n<P>32. Udvikling af elektroniske ballaster til anvendelse i lysstofrør </P>  \r\n\r\n<P>og -lamper. </P>  \r\n\r\n<P>33. Udvikling af mere energieffektive glødelamper. </P>  \r\n\r\n<P>34. Udvikling af lysdæmpere, herunder automatisk behovsstyring. </P>  \r\n\r\n<P>35. Generel forbedring af armatur til belysningsformål. </P>  \r\n\r\n<P>36. Forskning i styring af arbejdslys via følere. </P>  \r\n\r\n<P>37. Forskning i elektronisk styring af gadebelysning. </P>  \r\n\r\n<P>38. Forskning og udvikling af gassvejsning. </P>  \r\n\r\n<P>39. Forbedring af svejsetransformatorer. </P>  \r\n\r\n<P>40. Forskning i energieffektive svejseprocesser. </P>  \r\n\r\n<P>41. Udvikling af storkøkkenudstyr baseret på gas i stedet for el. </P>  \r\n\r\n<P>42. Forbedring af elstrålegivere med hensyn til udformning, </P>  \r\n\r\n<P>reflektor og styring. </P>  \r\n\r\n<P>43. Optimeret styring af smelteprocesser i industriovne. </P>  \r\n\r\n<P>44. Optimeret udnyttelse af spildvarme fra industriovne. </P>  \r\n\r\n<P>45. Udvikling af keramikovne m.v. baseret på gasopvarmning. </P>  \r\n\r\n<P>46. Udvikling af energirigtigt kogegrej (indbygget varmelegeme). </P>  \r\n\r\n<P>47. Udvikling af energioptimale ovne til husholdningsbrug. </P>  \r\n\r\n<P>48. Forbedring af generatoren i mikrobølgeovne. </P>  \r\n\r\n<P>49. Forbedring af varmepumper til rumopvarmning. </P>  \r\n\r\n<P>50. Videreudvikling af gaskedler til boliger og til industriel </P>  \r\n\r\n<P>anvendelse. </P>  \r\n\r\n<P>51. Energioptimering af vaskemaskiner, tørretumblere, </P>  \r\n\r\n<P>opvaskemaskiner m.v. og herunder forskning i substitution af el </P>  \r\n\r\n<P>med gas og eventuelt med fjernvarme. </P>  \r\n\r\n<P>De her nævnte delelementer bør så vidt muligt indgå i programmet, </P>  \r\n\r\n<P>medmindre særlige forhold, som bevirker en energimæssigt </P>  \r\n\r\n<P>uhensigtsmæssig effekt, kan fremføres. </P>  \r\n\r\n<P>Hvert delelement i programmet bør indeholde eventuelle tidsfrister, </P>  \r\n\r\n<P>forventet beløbsforbrug og forventet energimæssig </P>  \r\n\r\n<P>besparelseseffekt i form af sparet el og eventuel anden </P>  \r\n\r\n<P>energimæssig effekt over en 5-årig periode fra iværksættelsen af </P>  \r\n\r\n<P>delelementet. </P>  \r\n\r\n<P>Såfremt der under arbejdet med programmet dukker andre end de her </P>  \r\n\r\n<P>fremførte delelementer op, skal disse så vidt muligt indarbejdes </P>  \r\n\r\n<P>i programmet. </P>  \r\n\r\n<P>Folketingets energipolitiske udvalg bør løbende orienteres under </P>  \r\n\r\n<P>udarbejdelsen af programmet, herunder have forelagt forslag til de </P>  \r\n\r\n<P>enkelte delelementer, efterhånden som disse udarbejdes. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00115"
        },
        {
            "displayName": "Entydig dokumentidentifikation",
            "displayValue": "CL005052"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "115"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}