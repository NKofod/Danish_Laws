{
    "id": 125539,
    "title": "Bekendtgørelse om faste kredsløb til beredskabsmæssige formål",
    "documentTypeId": "60",
    "isSagsforlobPeriodValid": true,
    "shortName": "BEK nr 597 af 18/06/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Formål og anvendelsesområde</p>\r\n      <p class=\"Indholdsfortegnelse\"><a href=\"#K2\">Kapitel 2</a>   Krav til teleudbyderne</p>\r\n      <p class=\"Indholdsfortegnelse\"><a href=\"#K3\">Kapitel 3</a>   Sikkerhedsbeskyttelse af kredsløbsoplysninger</p>\r\n      <p class=\"Indholdsfortegnelse\"><a href=\"#K4\">Kapitel 4</a>   Straffebestemmelser</p>\r\n      <p class=\"Indholdsfortegnelse\"><a href=\"#K5\">Kapitel 5</a>   Ikrafttrædelse</p><div class=\"bjelke\">Den fulde tekst</div><p class=\"Titel2\">Bekendtgørelse om faste kredsløb til beredskabsmæssige formål</p>\r\n      <p class=\"Indledning2\">I medfør af § 86, stk. 1 og 4, og § 112, stk. 2 og 3, i lov om konkurrence- og forbrugerforhold på telemarkedet, jf. lovbekendtgørelse nr. 780 af 28. juni 2007, som ændret ved lov nr. 325 af 30. april 2008, fastsættes efter bemyndigelse i henhold til § 3, stk. 1, nr. 2, i bekendtgørelse nr. 575 af 18. juni 2009 om beredskab for elektroniske kommunikationsnet og -tjenester:</p>\r\n      <p class=\"Kapitel\" id=\"K1\"><span id=\"Kap1\">Kapitel 1</span></p>\r\n      <p class=\"KapitelOverskrift2\">Formål og anvendelsesområde</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Bekendtgørelsen har til formål at sikre retningslinier for tilvejebringelse og opretholdelse af samfundsvigtig elektronisk kommunikation til brug for beredskabsmyndighederne.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Bekendtgørelsen omfatter faste kredsløb til beredskabsmæssige formål og i den forbindelse krav til teleudbyderne i forbindelse med proceduren for etablering, ændring, nedkobling og fejlretning af kredsløb.</p>\r\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Bekendtgørelsen omfatter ikke lokale kredsløb.</p>\r\n      <p class=\"Stk2\"><span class=\"StkNr\" id=\"Par1_Stk4\">Stk. 4.</span> Bestemmelserne i §§ 4, 5, 6 og 7 finder også anvendelse på rådighedskredsløb og internationale kredsløb.</p>\r\n      <p class=\"ParagrafGruppeOverskrift\"><span id=\"Kap1_X2\">Definitioner</span></p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Ved teleudbyder forstås i denne bekendtgørelse en udbyder af offentlige elektroniske kommunikationsnet eller -tjenester, der udbyder faste kredsløb til beredskabsmæssige formål.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Ved identifikationsnummer forstås det nummer, der entydigt identificerer et givent kredsløb.</p>\r\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Ved ALLA (Alliance Long Lines Activity) forstås den enhed i NATO, der medvirker til at anskaffe kommercielle, lejede elektroniske kommunikationstjenester – herunder faste kredsløb – til beredskabsmæssige formål jf. § 3, stk. 4.</p>\r\n      <p class=\"Stk2\"><span class=\"StkNr\" id=\"Par2_Stk4\">Stk. 4.</span> Ved bestilleren forstås den myndighed, der af NATO eller af en beredskabsmyndighed er udpeget som ansvarlig for at afgive de fornødne bestillinger på etablering, ændring og nedkobling af faste kredsløb til beredskabsmæssige formål.</p>\r\n      <p class=\"Stk2\"><span class=\"StkNr\" id=\"Par2_Stk5\">Stk. 5.</span> Ved brugeren forstås den myndighed eller enhed, der benytter et kredsløb.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Ved faste kredsløb forstås telekommunikationsfaciliteter, der stiller transparent transmissionskapacitet til rådighed mellem nettermineringsprodukter, og som ikke omfatter opkobling på anfordring.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Ved lokale kredsløb forstås kredsløb, hvor der stilles transmissionskapacitet til rådighed inden for samme lokale centralområde, og kredsløbet forbindes fysisk i samme geografiske teleinstallation, og hvor afstanden fra nettermineringspunktet ved brugeren til nærmeste lokale teleinstallation maksimalt udgør 10 kilometer.</p>\r\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Ved rådighedskredsløb forstås permanent etablerede kredsløb, der udelukkende stilles til rådighed for beredskabsmyndighederne. Rådighedskredsløb etableres på særskilte fremføringsveje med henblik på en beredskabssituation.</p>\r\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> Ved internationale kredsløb forstås kredsløb, hvor mindst et af nettermineringspunkterne er placeret i udlandet.</p>\r\n      <p class=\"Stk2\"><span class=\"StkNr\" id=\"Par3_Stk5\">Stk. 5.</span> Ved vitale kredsløb forstås kredsløb, som er registreret hos IT- og Telestyrelsen med højeste omlægningsprioritet (R1), hvilket indebærer reetablering/omlægning før alle andre kredsløb.</p>\r\n      <p class=\"Kapitel\" id=\"K2\"><span id=\"Kap2\">Kapitel 2</span></p>\r\n      <p class=\"KapitelOverskrift2\">Krav til teleudbyderne</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Ved modtagelse af en bestilling om etablering, ændring eller nedkobling fra IT- og Telestyrelsen vedrørende faste kredsløb til beredskabsmæssige formål har teleudbyderen pligt til at sørge for følgende:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par4_Stk1_Num1\">1)</span> at registrere det identifikationsnummer, som IT- og Telestyrelsen eller ALLA har tildelt kredsløbet ved etablering.</p>\r\n          <p class=\"Liste1\"><span class=\"Liste1Nr\" id=\"Par4_Stk1_Num2\">2)</span> forud for arbejdets udførelse at tage kontakt til den i bestillingen angivne kontaktperson hos bestilleren med henblik på at aftale nærmere om arbejdets udførelse, og</p>\r\n          <p class=\"Liste1\"><span class=\"Liste1Nr\" id=\"Par4_Stk1_Num3\">3)</span> at underrette IT- og Telestyrelsen , såfremt det må forudses, at bestillingen ikke kan udføres som anført i bestillingen.</p>\r\n        </div>\r\n      </p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Teleudbyderen skal underrette den i bestillingen anførte kontaktperson og IT- og Telestyrelsen, når bestillingen er udført.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Teleudbyderen har pligt til umiddelbart efter etableringen af et fast kredsløb at foretage en måling med henblik på at sikre, at kredsløbet virker som bestilt.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Teleudbyderen skal om nødvendigt udføre målingen i samarbejde med brugeren og eventuelle andre teleudbydere.</p>\r\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Virker kredsløbet ikke som angivet i bestillingen, skal teleudbyderen foretage en fejlretning og herefter en ny måling.</p>\r\n      <p class=\"Stk2\"><span class=\"StkNr\" id=\"Par6_Stk4\">Stk. 4.</span> Kredsløbets etableringsdato er den dato, hvor teleudbyderen underretter IT- og Telestyrelsen om, at kredsløbet virker som bestilt, jf. § 5.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> I beredskabssituationer skal teleudbyderen følge IT- og Telestyrelsens anvisninger vedrørende etablering, ændring og nedkobling af faste kredsløb til beredskabsmæssige formål.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> I beredskabssituationer har teleudbyderen pligt til at foretage fejlretning af vitale kredsløb eller kredsløb, der af beredskabsmyndighederne skønnes af væsentlig beredskabsmæssig betydning, forud for øvrige fejlretninger.</p>\r\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> I beredskabssituationer skal teleudbyderen prioritere indkomne bestillinger i den rækkefølge, IT- og Telestyrelsen angiver.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Teleudbyderen skal sætte etablerede rådighedskredsløb midlertidig i drift, når IT- og Telestyrelsen anmoder herom.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> I beredskabssituationer skal teleudbyderen på anmodning fra IT- og Telestyrelsen sætte etablerede rådighedskredsløb i drift.</p>\r\n      <p class=\"Kapitel\" id=\"K3\"><span id=\"Kap3\">Kapitel 3</span></p>\r\n      <p class=\"KapitelOverskrift2\">Sikkerhedsbeskyttelse af kredsløbsoplysninger</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Teleudbyderen skal med henblik på at sikkerhedsbeskytte kredsløbsoplysninger, følge retningslinierne i Statsministeriets cirkulære nr. 204 af 7. december 2001 om sikkerhedsbeskyttelse af informationer af fælles interesse for landene i NATO, EU og WEU, andre klassificerede informationer samt informationer af sikkerhedsmæssig beskyttelsesinteresse i øvrigt.</p>\r\n      <p class=\"Kapitel\" id=\"K4\"><span id=\"Kap4\">Kapitel 4</span></p>\r\n      <p class=\"KapitelOverskrift2\">Straffebestemmelser</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Med bøde eller hæfte straffes den, der overtræder §§ 4, 5, 6, 7, stk. 2 og 3, 8 og 9.</p>\r\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens kapitel 5.</p>\r\n      <p class=\"Kapitel\" id=\"K5\"><span id=\"Kap5\">Kapitel 5</span></p>\r\n      <p class=\"KapitelOverskrift2\">Ikrafttrædelse</p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Bekendtgørelsen træder i kraft den 1. juli 2009.</p>\r\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Ved bekendtgørelsens ikrafttrædelse ophæves bekendtgørelse nr. 422 af 21. maj 2008 om faste kredsløb til beredskabsmæssige formål.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">IT- og Telestyrelsen, den 18. juni 2009</P><P CLASS=SIGN1 ALIGN=\"CENTER\">Jørgen Abild Andersen</P><P CLASS=SIGN2 ALIGN=\"RIGHT\">/ Flemming Faber</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/06/2009"
        },
        {
            "displayName": "Accession",
            "displayValue": "B20090059705"
        },
        {
            "displayName": "Entydig dokumentidentifikation",
            "displayValue": "BD000497"
        },
        {
            "displayName": "Dato for førstegangsindlæggelse",
            "displayValue": "27/06/2009"
        },
        {
            "displayName": "Dato for indlæggelse",
            "displayValue": "27/06/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "597"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "18/06/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "IT- og Telestyrelsen"
        },
        {
            "displayName": "Ressortministeriets journalnummer",
            "displayValue": "Ministeriet for Videnskab, Teknologi og Udvikling,<br />IT- og Telestyrelsen, j.nr. 09-049192"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}