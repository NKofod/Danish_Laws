{
    "id": 108090,
    "title": "1985 BTL 33   BETÆNKNING OVER FORSLAG TIL LOV OM ÆNDRING AF LOV OM ARBEJDSGIVERNES   ELEVREFUSION    NR L 33 1985-86, 1. SAMLING BLAD NR 281 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 33",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 33 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om Arbejdsgivernes  \r\n\r\n Elevrefusion <BR>  \r\n\r\n Nr L 33 1985-86, 1. samling Blad nr 281 </P>  \r\n\r\n<P></P>  \r\n\r\n<P>Afgivet af uddannelsesudvalget </P>  \r\n\r\n<P></P>  \r\n\r\n<P>Afgivet: 19851206 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til undervisningsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Udvalget har endvidere modtaget skriftlige henvendelser fra: </P>  \r\n\r\n<P>Arbejdsgivernes Elevrefusions bestyrelse, </P>  \r\n\r\n<P>Dansk Erhvervsgartnerforening, </P>  \r\n\r\n<P>Det Uddannelsespolitiske Udvalg, </P>  \r\n\r\n<P>Grosserer-Societetet og </P>  \r\n\r\n<P>Sammenslutningen af Landbrugets Arbejdsgiverforeninger. </P>  \r\n\r\n<P>Henvendelsen til udvalget fra Arbejdsgivernes Elevrefusions </P>  \r\n\r\n<P>bestyrelse samt et af udvalgets spørgsmål og </P>  \r\n\r\n<P>undervisningsministerens besvarelse heraf er optrykt som bilag til </P>  \r\n\r\n<P>betænkningen. </P>  \r\n\r\n<P>Der er af undervisningsministeren og af et mindretal stillet </P>  \r\n\r\n<P>ændringsforslag, hvorom henvises til de ledsagende bemærkninger. </P>  \r\n\r\n<P>Herefter indstiller et flertal (det konservative folkepartis, </P>  \r\n\r\n<P>venstres, det radikale venstres, centrum-demokraternes og </P>  \r\n\r\n<P>kristeligt folkepartis medlemmer af udvalget) lovforslaget til </P>  \r\n\r\n<P>vedtagelse med de af undervisningsministeren stillede </P>  \r\n\r\n<P>ændringsforslag. </P>  \r\n\r\n<P>Et mindretal (socialdemokratiets og socialistisk folkepartis </P>  \r\n\r\n<P>medlemmer af udvalget) indstiller lovforslaget til forkastelse ved </P>  \r\n\r\n<P>3. behandling, men har dog stillet ændringsforslag. </P>  \r\n\r\n<P>Mindretallet advarede ved 1. behandling af lovforslaget mod </P>  \r\n\r\n<P>lovforslagets konsekvenser. </P>  \r\n\r\n<P>For det første finder mindretallet det meget kritisabelt, at </P>  \r\n\r\n<P>undervisningsministeren uden videre lægger op til en udhuling af </P>  \r\n\r\n<P>tilskudsordningen til oprettelse af praktikpladser. Mindretallet </P>  \r\n\r\n<P>finder det godtgjort, at det eksisterende tilskudssystem har været </P>  \r\n\r\n<P>en stærkt medvirkende årsag til, at der er oprettet flere </P>  \r\n\r\n<P>uddannelsesaftaler. Derfor virker det besynderligt, at dette system </P>  \r\n\r\n<P>nu amputeres. </P>  \r\n\r\n<P>For det andet må mindretallet vende sig stærkt mod </P>  \r\n\r\n<P>undervisningsministerens forsøg på at gennemføre en lovgivning, som </P>  \r\n\r\n<P>grundlæggende strider mod intentionerne i loven om Arbejdsgivernes </P>  \r\n\r\n<P>Elevrefusion. Undervisningsministeren lægger nu op til, at AER skal </P>  \r\n\r\n<P>finansiere andre uddannelsespolitiske initiativer i stedet for at </P>  \r\n\r\n<P>holde fast ved intentionen: at sikre en ligelig fordeling af </P>  \r\n\r\n<P>arbejdsgivernes udgifter i forbindelse med oprettelse af lære- og </P>  \r\n\r\n<P>praktikpladser og derved være til gavn for lærlinge og EFG-elever. </P>  \r\n\r\n<P>Hensigten er åbenbart den, at provenuet, som fremkommer ved at </P>  \r\n\r\n<P>nedsætte tilskudssatserne, skal stoppes i de besparelseshuller, som </P>  \r\n\r\n<P>undervisningsministeren har fået etableret på andre områder inden </P>  \r\n\r\n<P>for ministeriets budget. Mindretallet finder dette absolut </P>  \r\n\r\n<P>forkasteligt, idet forslaget må opfattes som en særskat på midler, </P>  \r\n\r\n<P>der ellers skulle være til gavn for de unge i en </P>  \r\n\r\n<P>erhvervsuddannelse. </P>  \r\n\r\n<P>For det tredje må det fastslås, at undervisningsministeren åbenbart </P>  \r\n\r\n<P>ikke har gjort sig den ulejlighed at rådføre sig med parterne på </P>  \r\n\r\n<P>arbejdsmarkedet, under hvis område AER-ordningen hører. Der har </P>  \r\n\r\n<P>ikke været nogen positive henvendelser, hverken fra Dansk </P>  \r\n\r\n<P>Arbejdsgiverforening, Landsorganisationen eller Arbejdsgivernes </P>  \r\n\r\n<P>Elevrefusions bestyrelse. Tværtimod forekommer det besynderligt, at </P>  \r\n\r\n<P>undervisningsministeren i den grad sidder organisationer overhørig, </P>  \r\n\r\n<P>der direkte er af afgørende betydning for den fremtidige </P>  \r\n\r\n<P>administration af hele AER-ordningen. På den måde har forfatteren </P>  \r\n\r\n<P>til &#187;Institutionernes tyranni&#171; igen optrådt som  \r\n\r\n &#187;institutionernes </P>  \r\n\r\n<P>tyran&#171;. </P>  \r\n\r\n<P>Mindretallet vil for det fjerde pege på, at undervisningsministeren </P>  \r\n\r\n<P>sagtens kunne have fundet andre anvendelsesmuligheder for </P>  \r\n\r\n<P>eventuelle overskydende midler i AER, ligesom der er et behov for </P>  \r\n\r\n<P>at styrke anvendelsen af AER. Mindretallet vil således henlede </P>  \r\n\r\n<P>opmærksomheden på det af socialdemokratiet fremsatte lovforslag om </P>  \r\n\r\n<P>ændring af lov om Arbejdsgivernes Elevrefusion m.fl. love </P>  \r\n\r\n<P>(Arbejdsgiverfinansieret befordringsgodtgørelse for EFG-elever og </P>  \r\n\r\n<P>lærlinge) (L 63). </P>  \r\n\r\n<P>I svaret på udvalgets spørgsmål 17 oplyser ministeren videre, at </P>  \r\n\r\n<P>fjernelsen af den kollektive ulykkesforsikring for EFG-basiselever </P>  \r\n\r\n<P>giver en besparelse på 1,2 mill. kr. </P>  \r\n\r\n<P>Mindretallet kan derfor ikke medvirke til lovforslagets </P>  \r\n\r\n<P>gennemførelse, men foreslår i stedet folketingets partier at </P>  \r\n\r\n<P>indlede forhandlinger om en styrkelse af AER ved at lade AER </P>  \r\n\r\n<P>finansiere to opgaver: </P>  \r\n\r\n<P>- indførelse af befordringsgodtgørelse for alle EFG-elever og </P>  \r\n\r\n<P>lærlinge samt </P>  \r\n\r\n<P>- tegning af en kollektiv ulykkesforsikring for basisårselever. </P>  \r\n\r\n<P>ÆNDRINGSFORSLAG </P>  \r\n\r\n<P>il § 1 </P>  \r\n\r\n<P>Af et mindretal (S og SF): </P>  \r\n\r\n<P>1) I den under nr. 1 foreslåede affattelse af § 1 affattes nr. 2 </P>  \r\n\r\n<P>således: </P>  \r\n\r\n<P>&#187;2) at medvirke til finansiering af udgifter til uddannelses-, </P>  \r\n\r\n<P>forsøgs- og støtteinitiativer af betydning for </P>  \r\n\r\n<P>erhvervsuddannelserne på de tekniske skoler og handelsskolerne,&#187;.  \r\n\r\n</P>  \r\n\r\n<P>Af undervisningsministeren, tiltrådt af et flertal (KF, V, RV, CD og </P>  \r\n\r\n<P>KrF): </P>  \r\n\r\n<P>2) Nr. 1 udgår. </P>  \r\n\r\n<P>3) Nr. 4 udgår. </P>  \r\n\r\n<P>4) Nr. 5 affattes således: </P>  \r\n\r\n<P>&#187;5. I § 7, stk. 3, indsættes efter 1. pkt. som nyt punktum: </P>  \r\n\r\n<P>&#187;For 1986 opkræves hos arbejdsgiverne et beløb på 630 kr. pr. </P>  \r\n\r\n<P>heltidsansat til dækning af tilskudsordningen og af det beløb, der </P>  \r\n\r\n<P>er nævnt i § 11f.&#171;&#187; </P>  \r\n\r\n<P>5) Nr. 6 udgår. </P>  \r\n\r\n<P>Af et mindretal (S og SF): </P>  \r\n\r\n<P>6) I den under nr. 9 foreslåede nye § 11f affattes stk. 1 således: </P>  \r\n\r\n<P>&#187;Til dækning af udgifter til forsøgs- og støtteinitiativer, jfr. § 1,  \r\n\r\n</P>  \r\n\r\n<P>nr. 2, indbetaler Arbejdsgivernes Elevrefusion et bidrag en gang </P>  \r\n\r\n<P>årligt til undervisningsministeriet.&#171; </P>  \r\n\r\n<P>Af undervisningsministeren, tiltrådt af et flertal (KF, V, RV, CD og </P>  \r\n\r\n<P>KrF): </P>  \r\n\r\n<P>7) Nr. 9 affattes således: </P>  \r\n\r\n<P>&#187;9. I kapitel 4 indsættes før § 12 som ny paragraf: </P>  \r\n\r\n<P>&#187;§ 11f. Til dækning af udgifter til uddannelses- og </P>  \r\n\r\n<P>forskningsinitiativer i 1986 indbetaler Arbejdsgivernes </P>  \r\n\r\n<P>Elevrefusion til undervisningsministeriet et bidrag. Bidraget udgør </P>  \r\n\r\n<P>beløb, der for perioden 1. juli 1984-31. december 1986 er indbetalt </P>  \r\n\r\n<P>til dækning af udgifter til tilskud til lære- og praktikpladser og </P>  \r\n\r\n<P>renter heraf med fradrag af udgifter, der er afholdt til tilskud </P>  \r\n\r\n<P>til lære- og praktikpladser i 1986, herunder </P>  \r\n\r\n<P>administrationsudgifter. Undervisningsministeren fastsætter regler </P>  \r\n\r\n<P>om bidragets beregning og dets betaling.&#171;&#187; </P>  \r\n\r\n<P>Til § 2 </P>  \r\n\r\n<P>8) Stk. 5 udgår. </P>  \r\n\r\n<P>BEMÆRKNINGER </P>  \r\n\r\n<P>Til nr. 1 og 6 </P>  \r\n\r\n<P>Det eksisterende paradoksproblem inden for EFG-praktikpladsområdet </P>  \r\n\r\n<P>kræver en særlig koordineret indsats fra de tekniske skoler og </P>  \r\n\r\n<P>handelsskolerne (under et i det følgende kaldet </P>  \r\n\r\n<P>&#187;erhvervsskolerne&#171;). </P>  \r\n\r\n<P>Paradoksproblemet giver sig særlig udslag i, at der er for mange </P>  \r\n\r\n<P>ansøgere til traditionelle kontorfag, medens der særlig inden for </P>  \r\n\r\n<P>bygge og anlæg samt en række fag i jernet er mangel på </P>  \r\n\r\n<P>praktikanter, især piger. I mange situationer er der tale om et </P>  \r\n\r\n<P>vist ukendskab til fagets indhold og daglige virke, der forhindrer </P>  \r\n\r\n<P>en del EFG-praktikanter i at skifte til et andet fagområde. </P>  \r\n\r\n<P>Herudover er der også for EFG-eleverne store vanskeligheder med at </P>  \r\n\r\n<P>finde praktikpladser, idet de oftest helt er overladt til selv at </P>  \r\n\r\n<P>&#187;støve&#171; praktikpladser op. </P>  \r\n\r\n<P>Erhvervsskolerne skal have til opgave at støtte eleverne i at få </P>  \r\n\r\n<P>praktikplads, på samme måde som det sker inden for en række andre </P>  \r\n\r\n<P>uddannelser, hvor praktik er en del af uddannelsen. </P>  \r\n\r\n<P>Erhvervsskolerne skal i samarbejde med arbejdsformidlingen finde </P>  \r\n\r\n<P>frem til arbejdspladser, der er godkendt til at tage praktikanter, </P>  \r\n\r\n<P>og i en opsøgende virksomhed motivere dem for at tage enten flere </P>  \r\n\r\n<P>eller til igen at tage praktikanter. Erhvervsskolernes udgifter til </P>  \r\n\r\n<P>det opsøgende arbejde dækkes af AER. </P>  \r\n\r\n<P>EFG-elever, der forsøger sig inden for nye beskæftigelsesområder </P>  \r\n\r\n<P>eller på et område, der for den enkelte er et usædvanligt valg </P>  \r\n\r\n<P>f.eks. på grund af køn, handicap eller forudgående basisuddannelse, </P>  \r\n\r\n<P>skal have tilbud om rådgivning i hele praktikperioden, hvis der </P>  \r\n\r\n<P>opstår situationer i praktikforholdet, som truer dets </P>  \r\n\r\n<P>gennemførelse. En sådan rådgivning skal ske fra den erhvervsskole, </P>  \r\n\r\n<P>der har bistået praktikanten med at få det pågældende praktikjob. </P>  \r\n\r\n<P>Erhvervsskolernes ekstraudgifter hertil dækkes af AER. </P>  \r\n\r\n<P>I samarbejde med arbejdsformidlingen skal erhvervsskolerne kunne </P>  \r\n\r\n<P>etablere prøvepraktikperioder på op til 3 måneders varighed for </P>  \r\n\r\n<P>EFG-elever, der har vanskeligt ved at finde praktikpladser inden </P>  \r\n\r\n<P>for det oprindeligt valgte fagområde, men som vil prøve at skifte </P>  \r\n\r\n<P>til et ledigt fagområde. Det er ikke meningen, at prøvepraktik skal </P>  \r\n\r\n<P>erstatte prøvetid i et fast ansættelsesforhold. </P>  \r\n\r\n<P>Prøvepraktikperioden kan aflønnes og udgifterne hertil dækkes på </P>  \r\n\r\n<P>samme måde som under EFG-praktikantens skoleophold. </P>  \r\n\r\n<P>Til elever, som ønsker at skifte fagområde, skal erhvervsskolerne </P>  \r\n\r\n<P>tilbyde suppleringskurser eller tilbyde den enkelte at tage det </P>  \r\n\r\n<P>sidste modul om for derved at forbedre EFG-elevens muligheder for </P>  \r\n\r\n<P>at få praktikplads inden for et nyt sagområde. Udgifterne til </P>  \r\n\r\n<P>sådanne kurser afholdes af AER. </P>  \r\n\r\n<P>Til nr. 2, 3, 4, 5, 7 og 8 </P>  \r\n\r\n<P>Ændringsforslagene indebærer, at Arbejdsgivernes Elevrefusion kun for </P>  \r\n\r\n<P>1986 bidrager til finansiering af visse udgifter i </P>  \r\n\r\n<P>undervisningsministeriet. Fra 1. januar 1987 vil loven vende </P>  \r\n\r\n<P>tilbage til sin nuværende skikkelse og kun vedrøre refusioner og </P>  \r\n\r\n<P>tilskud vedrørende lære- og praktikpladser. </P>  \r\n\r\n<P>Fra 1. januar 1987 vil arbejdsgiverbidraget til tilskudsordningen for </P>  \r\n\r\n<P>lære- og praktikpladser blive nedsat som følge af halveringen af </P>  \r\n\r\n<P>tilskuddenes størrelse. Den herved fremkomne lettelse for </P>  \r\n\r\n<P>arbejdsgiverne vil til den tid blive vurderet i en bredere </P>  \r\n\r\n<P>sammenhæng. </P>  \r\n\r\n<P>Om opgørelsen m.v. af bidraget for 1986 til undervisningsministeriet </P>  \r\n\r\n<P>henvises til bemærkningerne til nr. 9 i det fremsatte lovforslag. </P>  \r\n\r\n<P>Eva Møller (KF) fmd. Karen Højte Jensen (KF) Kirkegaard (KF) </P>  \r\n\r\n<P>Per Stig Møller (KF) Povl Brøndsted (V) Helge Sander (V) Bente </P>  \r\n\r\n<P>Juncker (CD) nfmd. Steffensen (KrF) Jytte Andersen (S) J. K. </P>  \r\n\r\n<P>Hansen (S) Lykketoft (S) Nørgaard-Sørensen (S) Erling Olsen </P>  \r\n\r\n<P>(S) Søgaard (S) Carsten Andersen (SF) Hanne Thanning Jacobsen </P>  \r\n\r\n<P>(SF) Ole Vig Jensen (RV) </P>  \r\n\r\n<P>Partierne VS, FP og FD havde ikke medlemmer i udvalget. </P>  \r\n\r\n<P>Bilag I </P>  \r\n\r\n<P>Henvendelse til udvalget fra Arbejdsgivernes Elevrefusions bestyrelse </P>  \r\n\r\n<P>Formanden </P>  \r\n\r\n<P>Folketingets uddannelsesudvalg </P>  \r\n\r\n<P>Den 5. december 1985 </P>  \r\n\r\n<P>Arbejdsgivernes Elevrefusions bestyrelse har på sit bestyrelsesmøde </P>  \r\n\r\n<P>den 5. december 1985 drøftet forslag til lov om ændring af lov om </P>  \r\n\r\n<P>Arbejdsgivernes Elevrefusion, som undervisningsministeren har </P>  \r\n\r\n<P>fremsat i folketinget den 16. oktober 1985, og ønsker hermed at </P>  \r\n\r\n<P>fremsætte følgende kommentarer til lovforslaget: </P>  \r\n\r\n<P>Arbejdsgivernes Elevrefusion blev i 1977 etableret med henblik på at </P>  \r\n\r\n<P>stimulere tilgangen af lære- og praktikpladser ved en udligning af </P>  \r\n\r\n<P>arbejdsgivernes lønudgifter i forbindelse med skoleophold. </P>  \r\n\r\n<P>Det har med andre ord været lovens formål at øge antallet af lære- og </P>  \r\n\r\n<P>praktikpladser. Loven har naturligvis ikke haft til hensigt at </P>  \r\n\r\n<P>bruge arbejdsgivernes bidrag til en reduktion af statens </P>  \r\n\r\n<P>budgetunderskud. </P>  \r\n\r\n<P>I 1984 blev AER-ordningen på undervisningsministerens foranledning </P>  \r\n\r\n<P>udvidet til også at omfatte finansiering og udbetaling af de </P>  \r\n\r\n<P>tilskud, som tidligere blev betalt af staten via amterne. Konkret </P>  \r\n\r\n<P>foreslår regeringen, at der over en årrække årligt inddrages indtil </P>  \r\n\r\n<P>ca. 800 mill. kr., der i øvrigt er tænkt anvendt til formål uden </P>  \r\n\r\n<P>for AERs område. </P>  \r\n\r\n<P>Det nu foreliggende lovforslag bryder på afgørende måde med de </P>  \r\n\r\n<P>principper, som har ligget til grund for den oprindelige </P>  \r\n\r\n<P>lovgivning, idet forslaget i realiteten er en afgift på </P>  \r\n\r\n<P>produktionen til formål, som ikke vedrører AER-ordningen. </P>  \r\n\r\n<P>AERs bestyrelse må derfor tage afstand fra denne ændring i </P>  \r\n\r\n<P>AER-lovgivningen, idet bestyrelsen finder det ganske </P>  \r\n\r\n<P>utilfredsstillende at skulle medvirke til opkrævning af så </P>  \r\n\r\n<P>betydelige beløb hos arbejdsgiverne og til formål, som ikke har </P>  \r\n\r\n<P>været tilsigtet ved gennemførelsen af AER-lovgivningen - beløb, </P>  \r\n\r\n<P>hvis størrelse og formål bestyrelsen i øvrigt er uden indflydelse </P>  \r\n\r\n<P>på. </P>  \r\n\r\n<P>Når det i bemærkningerne til lovforslaget anføres, at denne ordning </P>  \r\n\r\n<P>ikke betyder nogen merudgift for arbejdsgiverne, kan bestyrelsen på </P>  \r\n\r\n<P>ingen måde være enig heri. Det har været hensigten med </P>  \r\n\r\n<P>AER-ordningen, at den skulle hvile i sig selv og ikke give </P>  \r\n\r\n<P>overskud. Arbejdsmarkedet har derfor haft en rimelig forventning </P>  \r\n\r\n<P>om, at den likvide opsamling, der er sket i den forløbne tid, og </P>  \r\n\r\n<P>som skyldes vanskeligheder i forbindelse med en nøjagtig </P>  \r\n\r\n<P>budgetlægning, vil komme arbejdsgiverne til gode gennem nedsættelse </P>  \r\n\r\n<P>af bidragene. </P>  \r\n\r\n<P>Dette er baggrunden for, at bestyrelsen så sent som i 1985 har </P>  \r\n\r\n<P>indstillet, at bidraget skulle nedsættes fra 24 øre til 18 øre. </P>  \r\n\r\n<P>Regeringens forslag vil betyde, at den af bestyrelsen indstillede </P>  \r\n\r\n<P>og af ministeren godkendte nedsættelse af bidragene ikke vil komme </P>  \r\n\r\n<P>arbejdsmarkedet til gode, men vil blive overført til staten. </P>  \r\n\r\n<P>Bestyrelsen finder det uheldigt, at forslaget til ændring af </P>  \r\n\r\n<P>AER-ordningen alene er fremsendt til bestyrelsens orientering. </P>  \r\n\r\n<P>Dette ikke mindst i betragtning af, at der i forslaget er tale om </P>  \r\n\r\n<P>radikale ændringer i forhold til den oprindelige intention med </P>  \r\n\r\n<P>loven. </P>  \r\n\r\n<P>Hermed tager bestyrelsen klart afstand dels fra forslagets udvidelse </P>  \r\n\r\n<P>af AER-loven om &#187;at medvirke til finansiering af udgifter til </P>  \r\n\r\n<P>uddannelses- og forskningsinitiativer af betydning for </P>  \r\n\r\n<P>erhvervslivet&#171;, og dels til begrænsningen af AER-bestyrelsens </P>  \r\n\r\n<P>kompetence. </P>  \r\n\r\n<P>Med venlig hilsen </P>  \r\n\r\n<P>Viggo Nørby </P>  \r\n\r\n<P>Bilag II </P>  \r\n\r\n<P>Et af udvalgets spørgsmål til undervisningsministeren og dennes svar </P>  \r\n\r\n<P>herpå </P>  \r\n\r\n<P>Spørgsmål 18: </P>  \r\n\r\n<P>Ministeren bedes oplyse de økonomiske konsekvenser af lovforslaget, </P>  \r\n\r\n<P>såfremt de af ministeren fremsendte ændringsforslag vedtages. Der </P>  \r\n\r\n<P>ønskes en opstilling, der kan sammenholdes med svaret på spørgsmål </P>  \r\n\r\n<P>9. </P>  \r\n\r\n<P>Svar: </P>  \r\n\r\n<P>En vedtagelse af ændringsforslaget vil indebære, at lovforslaget </P>  \r\n\r\n<P>alene har økonomiske konsekvenser i 1986. Provenuet til </P>  \r\n\r\n<P>undervisningsministeriet kan beregnes således: </P>  \r\n\r\n<PRE>  \r\n\r\n                                                 1986  \r\n\r\n Arbejdsgiverbidrag                             700,8 mill. kr.  \r\n\r\n Tilskudsudbetalinger inkl. afløb  \r\n\r\n fra 1984 og 1985                               559,5 mill. kr.  \r\n\r\n Overskud vedrørende tilskudsudbetalinger       330,0 mill. kr.  \r\n\r\n Provenu                                        471,3 mill. kr.  \r\n\r\n Heraf besparelser som følge af bortfald  \r\n\r\n af tilskud til dobbeltuddannelse                18,0 mill. kr.  \r\n\r\n</PRE>  \r\n\r\n<P>Det i lovforslaget nævnte overskud vedrørende tilskudsudbetalinger på </P>  \r\n\r\n<P>77 mill. kr. var baseret på oplysninger pr. 31. december 1984. Som </P>  \r\n\r\n<P>det fremgår er de seneste skøn over overskuddet større end først </P>  \r\n\r\n<P>antaget, bl.a. som følge af et tilskud fra EFs socialfond på 100 </P>  \r\n\r\n<P>mill. kr. Det må imidlertid understreges, at der er tale om et skøn </P>  \r\n\r\n<P>pr. 31. december 1985, og at resultatet ved udgangen af 1986 vil </P>  \r\n\r\n<P>være anderledes i så vel opadgående som nedadgående retning. </P>  \r\n\r\n<P>Provenuet til undervisningsministeriet vil således i 1986 formentlig </P>  \r\n\r\n<P>være større end først antaget. Uforbrugte midler ud over de i </P>  \r\n\r\n<P>lovforslaget beregnede 218,3 mill. kr. vil blive søgt overført til </P>  \r\n\r\n<P>1987 og anvendt til de i lovforslaget anførte formål, dvs. </P>  \r\n\r\n<P>uddannelses- og forskningsinitiativer til gavn for erhvervslivet. </P>  \r\n\r\n<P>Såfremt ændringsforslaget vedtages, har lovforslaget som nævnt ingen </P>  \r\n\r\n<P>økonomiske konsekvenser for staten i 1987 og følgende år. </P>  \r\n\r\n<P>Arbejdsgiverbidragene vil fra og med 1987 blive fastsat i </P>  \r\n\r\n<P>overensstemmelse med behovet for tilskudsudbetalinger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00033"
        },
        {
            "displayName": "Entydig dokumentidentifikation",
            "displayValue": "CL005825"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "33"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}