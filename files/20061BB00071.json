{
    "id": 99683,
    "title": "Forslag til folketingsbeslutning om et permanent juridisk rådgivningstilbud til gadens folk: hjemløse, gadeprostituerede og stofmisbrugere m.v.",
    "documentTypeId": "480",
    "isSagsforlobPeriodValid": true,
    "shortName": "2006/1 BSF 71",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 15. december 2006 af Line Barfod (EL),  \r\n\r\n Jørgen Arbo-Bæhr (EL) og Per Clausen (EL)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n et permanent juridisk rådgivningstilbud til gadens folk: hjemløse,  \r\n\r\n<BR>  \r\n\r\n gadeprostituerede og stofmisbrugere m.v.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget pålægger regeringen inden den 1. maj 2007 at  \r\n\r\n fremsætte de nødvendige forslag, så der kan etableres et permanent juridisk  \r\n\r\n rådgivningstilbud, der retter sig mod de mest sårbare socialt udsatte  \r\n\r\n personer.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"Tekst9\">  \r\n\r\n Enhedslisten ønsker med dette forslag at imødekomme det  \r\n\r\n stigende behov for juridisk hjælp til den mest sårbare del af de udsatte,  \r\n\r\n nemlig den gruppe, som lever en stor del af deres liv på gaden. Gruppen er  \r\n\r\n broget og omfatter eksempelvis både hjemløse, gadeprostituerede, psykisk syge  \r\n\r\n og stofmisbrugere.  \r\n\r\n</P>  \r\n\r\n<P class=\"Tekst9\">  \r\n\r\n For langt de fleste af disse udsatte og i særlig grad mange  \r\n\r\n stofmisbrugere med et behov for retshjælp gælder det, at de ikke kender deres  \r\n\r\n rettigheder og derfor heller ikke er i stand til at identificere en mulig  \r\n\r\n juridisk  \r\n\r\n krænkelse. For denne gruppe rækker det ikke, at rettighederne eksisterer på  \r\n\r\n papiret. Adgangen til at klage fremhæves eksempelvis ofte som den  \r\n\r\n væsentligste  \r\n\r\n retssikkerhedsgaranti i et retssamfund. Men en klageadgang er i mange  \r\n\r\n tilfælde  \r\n\r\n ikke meget værd for de mest udsatte, som f.eks. står uden  \r\n\r\n forsørgelsesgrundlag  \r\n\r\n eller er blevet bortvist fra et behandlingstilbud med dokumenteret markant  \r\n\r\n forøget risiko for at dø inden klagesagen er færdigbehandlet. De mest udsatte  \r\n\r\n har sjældent et netværk at trække på under klagesagens gang og heller ingen  \r\n\r\n forældre eller andre pårørende at blive forsørget hos eller af. De Sociale  \r\n\r\n Nævn  \r\n\r\n har en sagsbehandlingstid på adskillige måneder, mens Patientklagenævnet kan  \r\n\r\n bruge op imod et lille år.  \r\n\r\n</P>  \r\n\r\n<P class=\"Tekst9\">  \r\n\r\n Med hurtig intervention og direkte kontakt med de offentlige myndigheder  \r\n\r\n kan det i mange tilfælde lykkes at opnå gode løsninger for den enkelte  \r\n\r\n udsatte &#8722;  \r\n\r\n og ofte på meget kort tid. Erfaringerne fra det allerede eksisterende projekt  \r\n\r\n Gadejuristen viser med al tydelighed, at der findes et stort behov for et  \r\n\r\n juridisk rådgivningstilbud, der opererer på gadeplan.  \r\n\r\n</P>  \r\n\r\n<P class=\"Tekst9\">  \r\n\r\n<I>  \r\n\r\n Eksisterende erfaringer  \r\n\r\n med netværks- og gadeplansrådgivning til de mest udsatte grupper  \r\n\r\n</I>  \r\n\r\n</P>  \r\n\r\n<P class=\"Tekst9\">  \r\n\r\n Gadejuristen driver et netværks- og gadeplansprojekt, som nu  \r\n\r\n kører på 3. år. Projektet Gadejuristens Juridiske Førstehjælp kan betragtes  \r\n\r\n som  \r\n\r\n en særlig gren inden for retshjælp til socioøkonomisk dårligt stillede  \r\n\r\n mennesker.  \r\n\r\n Traditionel retshjælp forholder sig afventende og skal dermed opsøges,  \r\n\r\n hvilket  \r\n\r\n indebærer, at alene de mennesker, som selv er i stand til at definere en  \r\n\r\n (mulig) juridisk krænkelse og selv har ressourcerne til at opsøge retshjælp,  \r\n\r\n får retshjælp. Gadejuristens Juridiske Førstehjælp er tilknyttet en  \r\n\r\n »tærskelfri«  \r\n\r\n organisation  \r\n\r\n<A HREF=\"#SN501\" NAME=\"_SN501\"><SUP>1</SUP></A> , som under den udgående  \r\n\r\n funktion i mødet og  \r\n\r\n dialogen med de mest udsatte medbringer fagkompetencerne til at kunne bidrage  \r\n\r\n med at identificere den enkeltes retshjælpsbehov. Gadejuristens Juridiske  \r\n\r\n Retshjælp  \r\n\r\n er utraditionel i den forstand, at mens traditionel retshjælp stort set  \r\n\r\n udelukkende består af skriftlig sagsbehandling, tager Gadejuristen i langt de  \r\n\r\n fleste sager enten på vegne af eller sammen med den udsatte straks kontakt  \r\n\r\n med  \r\n\r\n afgørelsesmyndigheden, får et møde i stand eller deltager som bisidder. Målet  \r\n\r\n er at nå den hurtigst mulige løsning på den juridiske problemstilling.  \r\n\r\n</P>  \r\n\r\n<P class=\"Tekst9\">  \r\n\r\n På baggrund af flere års arbejde med udsatte grupper, herunder  \r\n\r\n stofmisbrugere, hjemløse, psykisk syge, og gadeprostituerede, viser  \r\n\r\n erfaringer  \r\n\r\n fra projekt Gadejuristen bl.a., at mange har retshjælpsbehov, at stort set  \r\n\r\n ingen kender deres rettigheder, og at så godt som ingen kan mobilisere de  \r\n\r\n nødvendige ressourcer til at forfølge deres rettigheder, selv når de kender  \r\n\r\n dem. Dertil kommer, at de udsatte grupper ikke anvender de etablerede  \r\n\r\n retshjælpstiltag.  \r\n\r\n</P>  \r\n\r\n<P class=\"Tekst9\">  \r\n\r\n De retlige problemer, de mest udsatte har, er ofte af særdeles  \r\n\r\n alvorlig karakter. De kan være helt uden eksistensgrundlag &#8722; hverken  \r\n\r\n kontanthjælp eller andet forsørgelsesgrundlag. En del løslades fra fængsler  \r\n\r\n uden at have hverken tag over hovedet eller forsørgelse og uden at være  \r\n\r\n blevet  \r\n\r\n vejledt om muligheden for at søge engangsydelsen. Cirka halvdelen af de  \r\n\r\n stofafhængige, som projektet har været i kontakt med på gadeplan, er ikke  \r\n\r\n indskrevet i behandlingssystemet. Enten har de aldrig været det, har fået  \r\n\r\n afslag på ønskede behandlingstilbud, eller også har de fået tilbud, som  \r\n\r\n stiller  \r\n\r\n krav til dem, som de ikke på nogen måde kan honorere.  \r\n\r\n</P>  \r\n\r\n<P class=\"Tekst9\">  \r\n\r\n Gadejuristen udfører alene udgående arbejde på gadeplan i  \r\n\r\n København, men møder her udsatte fra hele landet og kontaktes herigennem af  \r\n\r\n stofmisbrugere fra resten af landet. Erfaringerne viser, at behovet er stort  \r\n\r\n på  \r\n\r\n landsplan &#150; især hvad angår stofmisbrugere.  \r\n\r\n</P>  \r\n\r\n<P class=\"Tekst9\">  \r\n\r\n Gadejuristens Juridiske Førstehjælp er i dag primært  \r\n\r\n finansieret af satspuljemidler.  \r\n\r\n</P>  \r\n\r\n<P class=\"Tekst9\">  \r\n\r\n<I>  \r\n\r\n Et permanent tilbud  \r\n\r\n</I>  \r\n\r\n</P>  \r\n\r\n<P class=\"Tekst9\">  \r\n\r\n Erfaringerne fra Gadejuristens arbejde taler deres tydelige  \r\n\r\n sprog: Hvis de mest udsatte skal have en større retssikkerhed, må den komme  \r\n\r\n til  \r\n\r\n dem. Retshjælp til denne gruppe forudsætter, at den er indbygget i eller  \r\n\r\n tilknyttet  \r\n\r\n lavtærskeltilbud, som de udsatte bruger. Det er nemlig en forudsætning, at  \r\n\r\n retshjælperen har et indgående kendskab til den enkelte udsatte eller i det  \r\n\r\n mindste kan trække på andre socialarbejderes kendskab til den enkeltes ønsker  \r\n\r\n og behov. Retshjælperen skal udføre sit arbejde dér, hvor de udsatte opholder  \r\n\r\n sig.  \r\n\r\n</P>  \r\n\r\n<P class=\"Tekst9\">  \r\n\r\n En sådan type retshjælp, som her foreslås, skal naturligvis  \r\n\r\n fungere uafhængigt af de berørte afgørelsesmyndigheder. Projektet  \r\n\r\n Gadejuristens  \r\n\r\n erfaringer viser nemlig, at offentlige myndighedspersoner, uanset deres  \r\n\r\n vejledningsforpligtelse, ofte ikke vejleder om rettigheder, klageadgang m.v.,  \r\n\r\n når forholdet vedrører eget område, men allerhøjst når det vedrører andre  \r\n\r\n områder.  \r\n\r\n</P>  \r\n\r\n<P class=\"Tekst9\">  \r\n\r\n Tilbuddet skal være et permanent tilbud, der ikke finansieres  \r\n\r\n via puljer el.lign. Kun på denne måde sikres den nødvendige kontinuitet, som  \r\n\r\n er  \r\n\r\n afgørende for arbejdet med disse grupper. Enhedslisten ser gerne, at  \r\n\r\n tilbuddet  \r\n\r\n bliver landsdækkende, men som minimum skal tilbuddet dække de større byer.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Line Barfod  \r\n\r\n</B>  \r\n\r\n (EL):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om et permanent juridisk rådgivningstilbud til gadens  \r\n\r\n folk: hjemløse,  \r\n\r\n<BR>  \r\n\r\n gadeprostituerede og stofmisbrugere m.v..  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 71).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n<P class=\"Slutnotetekst\">  \r\n\r\n NREF/SN501/1/  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P class=\"Slutnotetekst\">  \r\n\r\n<A NAME=\"SN501\" HREF=\"#_SN501\"><SUP>1</SUP></A>  \r\n\r\n Gadejuristen, se  \r\n\r\n<A href=\"http://www.gadejuristen.dk/\">  \r\n\r\n www.gadejuristen.dk  \r\n\r\n</A>.  \r\n\r\n Organisationen hed tidligere Center for Narkotika Indsats.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2006/1 BF 71",
            "stateLabel": "Bortfaldet",
            "references": [
                {
                    "shortName": "2006/1 BSF 71",
                    "title": "Forslag til folketingsbeslutning om et permanent juridisk rådgivningstilbud til gadens folk: hjemløse, gadeprostituerede og stofmisbrugere m.v.",
                    "presentationName": "Beslutningsforslag som fremsat",
                    "documentTypeId": 480,
                    "documentId": 99683,
                    "eliUri": "/eli/ft/20061BB00071",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20061/beslutningsforslag/b71/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "15/12/2006"
        },
        {
            "displayName": "Accession",
            "displayValue": "20061BB00071"
        },
        {
            "displayName": "Entydig dokumentidentifikation",
            "displayValue": "AX009037"
        },
        {
            "displayName": "Dato for førstegangsindlæggelse",
            "displayValue": "15/12/2006"
        },
        {
            "displayName": "Dato for indlæggelse",
            "displayValue": "15/12/2006"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "71"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}