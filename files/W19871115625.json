{
    "id": 35948,
    "title": "Registrering, videregivelse, politisk parti, offentliggørelse, folketingskandidater, oplysninger om rent private forhold, offentligt tilgængelige oplysninger, bidragydere ",
    "documentTypeId": "240",
    "isSagsforlobPeriodValid": false,
    "shortName": "KEN nr 11156 af 17/09/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Antaget, at et politisk parti kunne registrere og offentliggøre  \r\n\r\n oplysninger om egne kandidater i forbindelse med markedsføring af  \r\n\r\n kandidaterne for offentligheden, idet oplysningerne blev afgivet af  \r\n\r\n kandidaten personligt. Registrering og opbevaring af offentligt tilgængelige  \r\n\r\n oplysninger om andre partiers kandidater kunne ikke anses for omfattet af lov  \r\n\r\n om private registre m.v. § 1, stk. 1. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Registrering, videregivelse, politisk parti,  \r\n\r\n offentliggørelse, folketingskandidater, oplysninger om rent private forhold,  \r\n\r\n offentligt tilgængelige oplysninger, bidragydere </H1>  \r\n\r\n<P></P>  \r\n\r\n<BR>  \r\n\r\n<P>Foranlediget af omtale i dagspressen, hvoraf det fremgik,  \r\n\r\n at Det Konservative Folkepartis kredsformænd og vælgerforeningsformænd  \r\n\r\n indsamler og registrerer oplysninger om egne og andre partiers  \r\n\r\n folketingskandidater, anmodede Registertilsynet Det Konservative Folkeparti  \r\n\r\n om en udtalelse. </P>  \r\n\r\n<P>Det fremgik heraf, at partiet til brug ved præsentation og markedsføring  \r\n\r\n af egne kandidater indsamler og registrerer oplysningstyper, der indhentes  \r\n\r\n fra kandidaten personlig, såsom oplysninger om alder, ægteskabelige forhold,  \r\n\r\n tidligere/nuværende beskæftigelse, oplysning om fritidsinteresser og bijobs,  \r\n\r\n oplysninger om kandidaternes politiske arbejde i Folketinget og  \r\n\r\n amtsråd/byråd, om udvalgsposter, ordførerskaber m.v., artikler, taler m.v.,  \r\n\r\n produceret af kandidaten samt billedmateriale. </P>  \r\n\r\n<P>Det fremgik, at de omhandlede oplysninger udelukkende danner grundlag for  \r\n\r\n den pågældende kredsbestyrelses præsentation og markedsføring af kredsens  \r\n\r\n kandidat for offentligheden. </P>  \r\n\r\n<P>Med hensyn til andre partiers kandidater indsamles og opbevares alene  \r\n\r\n offentligt tilgængelige oplysninger om den pågældende, såsom fremførte  \r\n\r\n synspunkter i taler, artikler, interviews, debatter m.v. De pågældende  \r\n\r\n oplysninger anvendes som diskussionsgrundlag ved afholdelse af politiske  \r\n\r\n møder. </P>  \r\n\r\n<P>Endvidere fremgik det, at der i partiets hovedkontor føres et register  \r\n\r\n over bidragydere til partiet, indeholdende oplysninger om navn, adresse og  \r\n\r\n beløbsstørrelse. Formålet med registeret er at kunne kvittere for modtagne  \r\n\r\n beløb, at opfordre til indbetaling af yderligere bidrag, samt at fremsende  \r\n\r\n materiale, mødeindkaldelse m.v. </P>  \r\n\r\n<P>Registertilsynet udtalte, at den foretagne registrering og  \r\n\r\n offentliggørelse af oplysninger om partiets egne kandidater ikke kunne  \r\n\r\n antages at stride mod § 3, stk. 2, og § 4, stk. 1, i lov om private registre  \r\n\r\n m.v. Registertilsynet lagde herved vægt på, at de pågældende oplysninger  \r\n\r\n afgives af kandidaten personlig, og at afgivelsen af oplysninger sker med  \r\n\r\n henblik på offentliggørelse som led i præsentationen af den pågældende  \r\n\r\n kandidat. </P>  \r\n\r\n<P>Registertilsynet udtalte endvidere, at den omhandlede indsamling og  \r\n\r\n opbevaring af oplysninger om andre partiers kandidater, ikke kunne anses for  \r\n\r\n omfattet af lov om private registre m.v., idet den pågældende registrering  \r\n\r\n efter det oplyste alene omfattede offentligt tilgængelige oplysninger, som  \r\n\r\n ikke med rimelighed kunne forlanges unddraget offentligheden, jf. lovens § 1,  \r\n\r\n stk. 1. </P>  \r\n\r\n<P>Med hensyn til det af partiet førte register over bidragydere udtalte  \r\n\r\n Registertilsynet, at registeret måtte anses for omfattet af lov om private  \r\n\r\n registre m.v. § 3, stk. 2, uanset der alene registreres oplysning om navn,  \r\n\r\n adresse og beløbsstørrelse, idet den pågældende registrering måtte anses for  \r\n\r\n at indebære en registrering af oplysning om politiske forhold. </P>  \r\n\r\n<P>Registertilsynet fandt, at førelsen af det omhandlede register til det  \r\n\r\n angivne formål ikke kunne antages at stride mod § 3, stk. 2, i lov om private  \r\n\r\n registre m.v. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets årsberetning 1987 s. 67-69. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19871115625"
        },
        {
            "displayName": "Entydig dokumentidentifikation",
            "displayValue": "CA003883"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11156"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "17/09/1987"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1987-1126-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}