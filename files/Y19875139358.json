{
    "id": 38530,
    "title": "Reklamering for naturgas. Miljøargumenter. (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 51393 af 28/12/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et naturgasselskab annoncerede med at 3500 forbrugere i Gladsaxe var  \r\n\r\n skiftet til naturgas, og at det ville nedbringe udledningen af svovlsyre med  \r\n\r\n 100000 l. Forbrugerombudsmanden forelagde sagen for Energiministeriet, der  \r\n\r\n udtalte, at anvendelse af naturgas fremfor gasolie kunne reducere udledning  \r\n\r\n af svovlsyre samt at man ikke kunne anfægte naturgasselskabets vurdering af  \r\n\r\n reduktionens omfang. </I> </P>  \r\n\r\n<P> <I>Da der ikke var urigtige oplysninger i selskabets annoncering, fandt  \r\n\r\n Forbrugerombudsmanden ikke anledning til at foretage sig yderligere i sagen.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Reklamering for naturgas. Miljøargumenter. (* 1)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>1. I FO's beretning for 1986 var omtalt en sag vedrørende  \r\n\r\n Naturgasselskabernes annoncering under overskriften &#187;Naturgas eller sur  \r\n\r\n regn? Frit valg! Vi har drillet naturen så meget at regnen er blevet sur, og  \r\n\r\n nu får vi alt vores svovl og sod tilbage i hovedet. Naturgassen er med til at  \r\n\r\n rette op på balancen, hver gang den erstatter olie&#171;, samt &#187;Rigtige  \r\n\r\n snemænd går ind for naturgas. Flere og fiere stopper oliefyret og tilslutter  \r\n\r\n sig naturgassen. Det er der mange snemænd, der bliver glade for. Så slipper  \r\n\r\n de for at være grå og triste på grund af svovl og sod&#171;, og  \r\n\r\n &#187;naturgas forurener ikke&#171;. </P>  \r\n\r\n<P>Ved 1986-periodens udløb var sagen endnu ikke afsluttet, men i løbet af  \r\n\r\n 1986 havde FO til brug for sagens behandling bl.a. indhentet en udtalelse fra  \r\n\r\n Miljøstyrelsens Energikontor, der udtalte, at påstanden &#187;naturgas  \r\n\r\n forurener ikke&#171; efter Miljøstyrelsens opfattelse ikke kunne anses for  \r\n\r\n korrekt, idet naturgas bl.a. bidrager til forurening ved udslip af  \r\n\r\n kvælstofoxider (NOx). </P>  \r\n\r\n<P>På denne baggrund udtalte FO, at udsagnet måtte anses for at være i strid  \r\n\r\n med markedsføringslovens § 2, stk. 1, og naturgasselskaberne bekræftede at  \r\n\r\n ville ophøre med at anvende udsagnet. </P>  \r\n\r\n<P>2. Et naturgasselskab annoncerede under overskriften således: &#187;Nu  \r\n\r\n skal der nyt vand i Bagsværd Sø&#171;. Endvidere var det i annoncen anført  \r\n\r\n &#187;Alle taler om regnen. Her i Gladsaxe gør vi noget ved det&#171; samt  \r\n\r\n &#187;det betyder, at vi sammen med 3.500 private brugere af naturgas skåner  \r\n\r\n miljøet for mere end 100.000 liter svovlsyre - plus en masse sod og skidt.  \r\n\r\n Hvert år. Derfor bliver det ikke mere så surt, når det regner i Gladsaxe. Og  \r\n\r\n alle vore søer og vandløb får renere vand&#171;. Og endvidere &#187;Og alene  \r\n\r\n vores fyr formindsker syreregnen med 20 liter. Hvert år&#171;. </P>  \r\n\r\n<P>Med henblik på en vurdering af annoncen anmodede FO Energiministeriet og  \r\n\r\n Miljøministeriet (Miljøstyrelsen) om en udtalelse, herunder om de omhandlede  \r\n\r\n udtalelser og påstande om virkningerne ved brug af naturgas vil kunne  \r\n\r\n dokumenteres. </P>  \r\n\r\n<P>Energiministeriet udtalte bl.a., at anvendelsen af naturgas i stedet for  \r\n\r\n gasolie i et parcelhus med et relativt stort gasolieforbrug meget vel kunne  \r\n\r\n reducere udledningen af svovlsyre med de i annoncen oplyste 20 liter om året,  \r\n\r\n samt at Energiministeriet ikke kunne anfægte naturgasselskabernes vurdering,  \r\n\r\n at svovlsyreemissionen reduceres med mere end 100.000 liter i Gladsaxe  \r\n\r\n Kommune. </P>  \r\n\r\n<P>Miljøstyrelsens udtalelse konkluderede, at styrelsen ikke fandt, at der  \r\n\r\n forekom urigtige oplysninger i naturgasselskabets annonce. </P>  \r\n\r\n<P>På denne baggrund fandt FO ikke anledning til at foretage yderligere og  \r\n\r\n afsluttede sagen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Forbrugerombudsmandens Årsberetning 1987, side 13,  \r\n\r\n nr. 2 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19875139358"
        },
        {
            "displayName": "Entydig dokumentidentifikation",
            "displayValue": "CA006465"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "51393"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "28/12/1987"
        },
        {
            "displayName": "Administrerende myndighed",
            "displayValue": "Forbrugerombudsmanden"
        },
        {
            "displayName": "Ressortministeriets journalnummer",
            "displayValue": "1987-1642-9"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}