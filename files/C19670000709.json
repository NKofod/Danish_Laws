{
    "id": 61721,
    "title": "Cirkulære til vurderingsrådene om disses medvirken ved gennemførelsen af lempelses- og henstandsordningen vedrørende de kommunale ejendomsskatter af ejendomme, der benyttes til landbrug, gartneri, planteskole eller frugtplantage (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 7 af 10/01/1967",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære til vurderingsrådene om disses  \r\n\r\n medvirken ved gennemførelsen af lempelses- og henstandsordningen vedrørende  \r\n\r\n de kommunale ejendomsskatter af ejendomme, der benyttes til landbrug,  \r\n\r\n gartneri, planteskole eller frugtplantage (* 1) </H1>  \r\n\r\n<P></P>  \r\n\r\n<BR>  \r\n\r\n<P>Ved lov nr. 421 af 19. december 1966 om ændring af lov om beskatning til  \r\n\r\n kommunerne af faste ejendomme er der indført nye regler for beskatningen af  \r\n\r\n ejendomme, der benyttes til landbrug, gartneri, planteskole eller  \r\n\r\n frugtplantage. Ved lov nr. 418 af samme dato om ændring af lov om vurdering  \r\n\r\n af landets faste ejendomme er der pålagt vurderingsmyndighederne visse  \r\n\r\n opgaver i forbindelse med udfindelsen af beskatningsgrundlaget for disse  \r\n\r\n ejendomme. </P>  \r\n\r\n<P>Med godkendelse af ligningsrådet skal man herved meddele følgende om  \r\n\r\n vurderingsrådenes medvirken ved gennemførelsen af lempelses- og  \r\n\r\n henstandsordningen med hensyn til beskatningen til kommunerne af  \r\n\r\n landbrugsejendomme m.v. </P>  \r\n\r\n<P CLASS=PUNKT> <B>1.</B> Hovedprincipperne i lempelses- og  \r\n\r\n henstandsordningen. </P>  \r\n\r\n<UL CLASS=PLAIN-LIST>  \r\n\r\n<LI>a) For ejendomme, der benyttes til landbrug, gartneri, planteskole eller  \r\n\r\n frugtplantage, er der fra og med skatteåret 1967-68, d.v.s. fra 1. april  \r\n\r\n 1967, for ejendomme beliggende i sognekommunerne indført nye regler for  \r\n\r\n lempelse af beskatningen til amtskommunen, og for ejendomme i København,  \r\n\r\n Frederiksberg, købstæderne og de sønderjyske flækker er der indført mulighed  \r\n\r\n for lempelse af beskatningen til kommunen. Hovedprincippet i  \r\n\r\n lempelsesordningen er en aftrapning af grundskyldpromillen under hensyn til  \r\n\r\n landbrugets forrentningsprocent, og ordningen kan i amtskommunerne medføre  \r\n\r\n helt bortfald af den amtskommunale grundskyld og i bykommunerne en reduktion  \r\n\r\n af den kommunale grundskyldpromille med 20. Landbrugsejendomme m.v. i  \r\n\r\n sognekommunerne skal som hidtil svare sognekommunal grundskyld med den fulde  \r\n\r\n promille uden mulighed for konjunkturbestemt nedsættelse. </LI>  \r\n\r\n</UL>  \r\n\r\n<P>Da lempelsen af beskatningen kun kan gives inden for den rent  \r\n\r\n landbrugsmæssige værdi af den pågældende ejendom, finder den nedsatte  \r\n\r\n grundskyldpromille kun anvendelse på de arealer, der benyttes til de nævnte  \r\n\r\n formål, og kun for den del af grundværdien efter fradrag for forbedringer -  \r\n\r\n den afgiftspligtige grundværdi - der pr. arealenhed ikke overstiger et af  \r\n\r\n ligningsrådet fastsat beløb. Dette beløb, der fastsættes i forbindelse med  \r\n\r\n hver almindelig vurdering for de enkelte områder af landet svarende til  \r\n\r\n ansættelsen ved den pågældende vurdering af grundværdien for bedste  \r\n\r\n landbrugsjord med god beliggenhed, er for perioden indtil 14. alm. vurdering  \r\n\r\n pr. 1. august 1969 fastsat til følgende beløb pr. ha: </P>  \r\n\r\n<PRE>  \r\n\r\n Københavns, Frederiksborg og Roskilde amter .............  10.000 kr.  \r\n\r\n Sorø, Holbæk og Præstø amter.............................   8.000 kr.  \r\n\r\n Bornholm.................................................   4.500 kr.  \r\n\r\n Maribo amt og Fyn .......................................   6.500 kr.  \r\n\r\n Århus amt samt Hjortshøj-Egå og Skødstrup  \r\n\r\n kommuner i Randers amt...................................   9.000 kr.  \r\n\r\n Hjørring amt.............................................   5.000 kr.  \r\n\r\n Øvrige Jylland...........................................   6.500 kr.  \r\n\r\n</PRE>  \r\n\r\n<UL CLASS=PLAIN-LIST>  \r\n\r\n<LI>b) Der er yderligere adgang til efter ejers begæring, når visse  \r\n\r\n betingelser er opfyldt, at yde henstand med betaling af såvel den  \r\n\r\n amtskommunale grundskyld som grundskylden til sogne- og købstadkommuner m.v.  \r\n\r\n af landbrugsejendomme m.v., der er beliggende enten i yderzone eller  \r\n\r\n mellemzone i henhold til godkendt byudviklingsplan eller i landbrugszone i  \r\n\r\n henhold til godkendt byplan. Henstanden vedrører alene grundskylden af den  \r\n\r\n del af grundværdien efter fradrag for forbedringer, der overstiger det af  \r\n\r\n ligningsrådet fastsatte beløb pr. arealenhed. Der kan således på samme  \r\n\r\n ejendom forekomme både lempelse og henstand. </LI>  \r\n\r\n</UL>  \r\n\r\n<P>Efter ændringen af vurderingsloven påhviler det vurderingsrådet i  \r\n\r\n forbindelse med vurderingen at tage bestemmelse om, hvorvidt en ejendom helt  \r\n\r\n eller delvis må anses for benyttet til landbrug, gartneri, planteskole eller  \r\n\r\n frugtplantage, og at foretage de fordelinger af grundværdien og eventuelle  \r\n\r\n fradrag i grundværdien for forbedringer, der er fornødne til gennemførelsen  \r\n\r\n af lempelses- og henstandsordningen. </P>  \r\n\r\n<P>Om det nærmere indhold af lempelses- og henstandsordningen henvises til  \r\n\r\n lovteksten vedrørende den kommunale ejendomsskattelovs §§ 6 og 6A, der er  \r\n\r\n gengivet som bilag til nærværende cirkulære, samt til bemærkningerne  \r\n\r\n nedenfor. </P>  \r\n\r\n<P CLASS=PUNKT> <B>2.</B> Lempelses- og henstandsberettigede ejendomme. </P>  \r\n\r\n<P>Lempelses- og henstandsordningen omfatter kun de ejendomme, som på  \r\n\r\n tidspunktet for den vurdering, der lægges til grund ved skatteberegningen,  \r\n\r\n helt eller delvis benyttes til landbrug, gartneri, planteskole eller  \r\n\r\n frugtplantage. </P>  \r\n\r\n<P>Da der ikke i forbindelse med 13. alm. vurdering eller senere vurdering  \r\n\r\n til og med 1. august 1966 er taget stilling til, hvilke ejendomme der på  \r\n\r\n tidspunktet for den vurdering, der lægges til grund ved skatteberegningen,  \r\n\r\n benyttedes til de nævnte formål, vil det være nødvendigt, at vurderingsrådene  \r\n\r\n nu foretager den hertil fornødne undersøgelse. Vurderingsrådet må herunder  \r\n\r\n afgøre, om ejendommen helt eller delvis benyttedes til landbrug, gartneri,  \r\n\r\n planteskole eller frugtplantage, samt for ejendomme, der delvis benyttedes  \r\n\r\n til de nævnte formål, foretage fordeling af grundværdien og fradrag for  \r\n\r\n forbedringer på denne del og på den øvrige del af ejendommen. </P>  \r\n\r\n<UL CLASS=PLAIN-LIST>  \r\n\r\n<LI>a) Ejendommens benyttelse. </LI>  \r\n\r\n</UL>  \r\n\r\n<P>Bestemmende for, om en ejendom er omfattet af lempelses- og  \r\n\r\n henstandsordningen, er dens faktiske benyttelse på vurderingstidspunktet. Det  \r\n\r\n er uden betydning ved afgørelsen heraf, om den ansatte grundværdi pr.  \r\n\r\n arealenhed er højere end anvendelsen til de pågældende formål betinger,  \r\n\r\n f.eks. som følge af, at der er ansat værdi for udstykningsmulighed eller for  \r\n\r\n forekomster i jorden eller er ansat herlighedsværdi. </P>  \r\n\r\n<P>Der må først og fremmest tages hensyn til, om jorden faktisk benyttes til  \r\n\r\n produktion af afgrøder. Grund, gårdsplads og have til landbrugsejendomme,  \r\n\r\n gartnerier, planteskoler eller frugtplantager medtages dog under de til  \r\n\r\n nævnte formål benyttede arealer. Det samme gælder de under landbrug m.v.  \r\n\r\n værende ubenyttede arealer, f.eks. hede- og klitarealer. Endelig medtages de  \r\n\r\n under landbrugsejendomme m.v. til juletræsdyrkning anvendte arealer, ligesom  \r\n\r\n mindre skov- og plantagearealer, der indgår som et naturligt led i en  \r\n\r\n landbrugsejendoms drift, anses som benyttet til de nævnte formål. Inden for  \r\n\r\n ordningen falder tillige visse specialiserede landbrugsejendomme, såsom  \r\n\r\n hønserier, anderier og fællesstalde. </P>  \r\n\r\n<P>Uden for lempelses- og henstandsordningen falder skove og plantager,  \r\n\r\n herunder egentlige skov- og plantagearealer under landbrugsejendomme, samt  \r\n\r\n skovejendommes planteskolearealer. </P>  \r\n\r\n<P>Arealer, der henligger ubenyttede uden at være knyttet til landbrug,  \r\n\r\n f.eks. hede- og klitarealer, anses ikke som benyttet til landbrug m.v. Det  \r\n\r\n samme gælder jagtarealer og arealer, der anvendes til camping-, parkerings-  \r\n\r\n og udstillingsplads o.l. samt arealer, der anvendes til rekreative formål.  \r\n\r\n Endvidere medtages ejheller arealer, der er indraget til erhvervsmæssig  \r\n\r\n udvinding af forekomster i jorden, f.eks. brunkuls-, grus-, kridt-, ler- og  \r\n\r\n mergellejer m.v. Uden for ordningen falder endelig en række  \r\n\r\n ejendomskategorier, der vel har en vis tilknytning til landbrug, men for  \r\n\r\n hvilke afgrødeproduktionen er uden betydning for ejendommens anvendelse,  \r\n\r\n f.eks. silopakhuse, korntørrerier, egentlige maskinstationer m.v. Det samme  \r\n\r\n gælder pelsfarme og dambrug. </P>  \r\n\r\n<P>Den anførte afgrænsning kan ikke betragtes som udtømmende. Tvivlsspørgsmål  \r\n\r\n må forelægges ligningsdirektoratet. </P>  \r\n\r\n<UL CLASS=PLAIN-LIST>  \r\n\r\n<LI>b) Fordeling af grundværdi og fradrag for forbedringer. </LI>  \r\n\r\n</UL>  \r\n\r\n<P>Hvor kun en del af en ejendom benyttes til landbrug, gartneri, planteskole  \r\n\r\n eller frugtplantage, skal der af vurderingsrådet foretages fordeling af den  \r\n\r\n ansatte grundværdi og af eventuelt fradrag for forbedringer på de dele af  \r\n\r\n ejendommen, der benyttes til de nævnte formål, og på den øvrige del af  \r\n\r\n ejendommen. </P>  \r\n\r\n<P>Vurderingsrådet må ved fordelingen følge den ved 13. alm. vurdering eller  \r\n\r\n en senere vurdering til og med 1. august 1966 foretagne specifikation af  \r\n\r\n grundværdien. Der kan ikke regnes med et fra den samlede grundværdi afvigende  \r\n\r\n beløb eller med en anden grundværdispecifikation end den i  \r\n\r\n vurderingsfortegnelsen anførte, medmindre der er gennemført en ændring af  \r\n\r\n ejendommens ansættelse enten ved revision eller ved klagebehandling. </P>  \r\n\r\n<P>Såfremt der uden for arealspecifikationen er givet et afrundet tillæg til  \r\n\r\n grundværdien, f.eks. for herlighedsværdi, værdi af opstemningsret m.v., må  \r\n\r\n tillægget henføres til de arealer, det vedrører. Nedslag for pumpe- og  \r\n\r\n digebidrag må ligeledes henføres til de arealer, det vedrører. </P>  \r\n\r\n<P>Ved afgørelsen af, hvilken del af arealet der skal henføres til den  \r\n\r\n ikke-landbrugsmæssigt benyttede del, må der lægges vægt på, hvor stor en del  \r\n\r\n af arealet der naturligt henhører under den omhandlede del af ejendommen.  \r\n\r\n Anvendes f.eks. en del af en landbrugsejendom til skovbrug, henføres ikke  \r\n\r\n alene det bevoksede skovareal til skovbruget, men også det i øvrigt til  \r\n\r\n skovbruget naturligt henhørende areal, således moser, søer og vandløb i  \r\n\r\n skoven. Et areal anses dog for landbrugsmæssigt benyttet, selv om arealet er  \r\n\r\n pålagt fredskovpligt, såfremt den faktiske benyttelse er landbrug, f.eks.  \r\n\r\n visse tjenestesteder i skove. </P>  \r\n\r\n<P>Til gennemførelse af henstandsordningen for ejendomme, der har arealer  \r\n\r\n beliggende både inden for og uden for yderzone eller mellemzone i henhold til  \r\n\r\n en godkendt byudviklingsplan eller en godkendt byplans landbrugszone, må  \r\n\r\n vurderingsrådet endvidere foretage fordeling af grundværdi og af eventuelt  \r\n\r\n fradrag for forbedringer på arealerne inden for og uden for zonen. Er  \r\n\r\n vurderingsrådet i tvivl med hensyn til en ejendoms zonemæssige placering, må  \r\n\r\n oplysning herom indhentes hos vedkommende myndighed. Det understreges, at  \r\n\r\n ordningen kun vedrører de områder, hvor de nævnte planer er godkendt på  \r\n\r\n vurderingstidspunktet (yderzoner og mellemzoner i h.t. byudviklingsplan af  \r\n\r\n byplannævnet og landbrugszoner i h.t. byplan af boligministeriet). </P>  \r\n\r\n<P CLASS=PUNKT> <B>3.</B> Den praktiske fremgangsmåde ved udfindelsen af de  \r\n\r\n af lempelses- og henstandsordningen omfattede ejendomme. </P>  \r\n\r\n<P>Den undersøgelse, der nu skal finde sted med henblik på lempelses- og  \r\n\r\n henstandsordningens gennemførelse, iværksættes således: </P>  \r\n\r\n<UL CLASS=PLAIN-LIST>  \r\n\r\n<LI>a) Af hulkort- og EDB-centralerne udskrives vurderingsdistriktsvis i form  \r\n\r\n af en delvis udskrift af vurderingsfortegnelsen - en grundliste over de  \r\n\r\n ejendomme, der pr. 1. august 1965 eller ved en senere vurdering til og med  \r\n\r\n den 1. august 1966 helt eller delvis benyttedes til landbrug, gartneri,  \r\n\r\n planteskole eller frugtplantage. I de købstæder (uden for Sønderjylland),  \r\n\r\n hvor antallet af ejendomme der benyttedes til de nævnte formål på  \r\n\r\n vurderingstidspunktet, var ubetydeligt, udskrives listen manuelt efter  \r\n\r\n nærmere aftale med oppebørselsmyndigheden og vurderingsformanden. </LI>  \r\n\r\n</UL>  \r\n\r\n<P>Grundlisten udfærdiges i 2 eksemplarer, hvoraf det ene indsættes i et  \r\n\r\n plasticbind og anvendes som arbejdsbog for vurderingsrådet, medens det andet  \r\n\r\n eksemplar anvendes af vurderingsformanden til renskrivning af  \r\n\r\n vurderingsrådets oplysninger om de enkelte ejendomme. Grundlisten indeholder  \r\n\r\n alle ejendomme, der i vurderingsfortegnelsen er opført med følgende  \r\n\r\n benyttelseskoder: 5 (bebygget landbrug), 6 (særskilt vurderet skov og  \r\n\r\n plantage), 7 (frugtplantage, gartneri, planteskole) og 9 (ubebygget areal).  \r\n\r\n Ejendomme med kode 5, 6 og 7 er kun opført, hvis ejendommens samlede  \r\n\r\n grundværdi er mindst 5000 kr.; ejendomme med kode 7 yderligere kun, såfremt  \r\n\r\n arealet er på 0,5 ha eller derover. Ejendomme med kode 9 er kun opført,  \r\n\r\n såfremt arealet er på 1 ha eller derover. </P>  \r\n\r\n<P>Det bemærkes, at man har anset det for nødvendigt at opføre skove og  \r\n\r\n plantager på grundlisten under hensyn til, at der på disse ejendomme ofte  \r\n\r\n findes arealer, der benyttes til landbrug m.v. </P>  \r\n\r\n<P>På listen er endvidere (for sognekommunerne og de sønderjyske købstæder)  \r\n\r\n opført ejendomme, der herudover måtte være omfattet af den hidtil for  \r\n\r\n landbrugsejendomme gældende skattefritagelsesordning. </P>  \r\n\r\n<P>Der er på listen plads til, at vurderingsrådet kan påføre andre ejendomme,  \r\n\r\n der opfylder betingelserne for at være omfattet af lempelses- og  \r\n\r\n henstandsordningen, jfr. nedenfor under b). </P>  \r\n\r\n<P>For hver enkelt af de på listen anførte ejendomme er bl.a. givet oplysning  \r\n\r\n om areal, grundværdi, fradrag for forbedringer og grundværdispecifikation  \r\n\r\n samt om eventuel kommunal fordeling. De ved 13. alm. vurdering eller senere  \r\n\r\n omvurdering anvendte arealspecifikationer og enhedspriser er nummereret for  \r\n\r\n hver specifikationslinie (rubrik 9). For så vidt en eller flere af de i  \r\n\r\n arealspecifikationen anvendte enhedspriser for en ejendom overstiger det af  \r\n\r\n ligningsrådet fastsatte højeste beløb for landbrugsmæssig benyttelse i det  \r\n\r\n pågældende område, og ejendommen har fradrag i grundværdien for forbedringer,  \r\n\r\n er linienummeret markeret med *, jfr. nedenfor under 4. Hvor intet andet er  \r\n\r\n anført, vedrører de givne oplysninger ansættelsen ved 13. alm. vurdering; for  \r\n\r\n de omvurderede ejendomme er i rubrik 1 anført &quot;omv. 1966&quot;. </P>  \r\n\r\n<UL CLASS=PLAIN-LIST>  \r\n\r\n<LI>b) Begge eksemplarer af grundlisten udsendes omkring den 20. januar 1967  \r\n\r\n til vurderingsrådene via oppebørselsmyndigheden. Vurderingsrådene foretager  \r\n\r\n snarest muligt gennemgangen af listen og anfører i det indbundne eksemplar de  \r\n\r\n fornødne oplysninger om ejendommens benyttelse, grundværdispecifikationer,  \r\n\r\n fordelinger m.v. i de dertil bestemte rubrikker. Der henvises til  \r\n\r\n bemærkningerne herom nedenfor under 4. Vurderingsrådene må ved deres  \r\n\r\n gennemgang drage omsorg for udover de maskinelt opførte ejendomme at  \r\n\r\n undersøge andre ejendomme, der evt. opfylder betingelserne for at være  \r\n\r\n omfattet af lempelses- og henstandsordningen. Man må herunder især være  \r\n\r\n opmærksom på, om der blandt de ejendomme, der ved 13. alm. vurdering eller  \r\n\r\n senere vurdering er henført til kode 13 (&quot;andre ejendomme&quot;), kan  \r\n\r\n være landbrug m.v., eventuelt i tilknytning til andet erhverv, samt om  \r\n\r\n ubebyggede ejendomme (kode 9) under 1 ha opfylder betingelserne. Disse  \r\n\r\n ejendomme påføres listen manuelt og behandles på samme måde som de maskinelt  \r\n\r\n opførte ejendomme. </LI>  \r\n\r\n</UL>  \r\n\r\n<P>Det henstilles til vurderingsrådene først at færdiggøre listerne for  \r\n\r\n vurderingsdistrikter med ejendomme i yderzone, mellemzone eller  \r\n\r\n landbrugszone, således at disse lister kan afleveres forlods til  \r\n\r\n oppebørselsmyndigheden. </P>  \r\n\r\n<UL CLASS=PLAIN-LIST>  \r\n\r\n<LI>c) Det andet eksemplar af grundlisten renskrives af vurderingsformanden  \r\n\r\n på grundlag af arbejdsbogen og sendes snarest - og senest den 20. februar  \r\n\r\n 1967 - til oppebørselsmyndigheden, der til hulkort overfører de oplysninger,  \r\n\r\n der er nødvendige til udfærdigelse af den endelige fortegnelse over de  \r\n\r\n ejendomme, der af vurderingsrådene er anset for helt eller delvis omfattet af  \r\n\r\n lempelses- og henstandsordningen. Denne fortegnelse udskrives af hulkort- og  \r\n\r\n EDB-centralerne for købstædernes vedkommende i 4 eksemplarer til brug for  \r\n\r\n vurderingsformanden, skyldrådet, ligningsdirektoratet og kommunalbestyrelsen;  \r\n\r\n for sognekommunerne, købstæderne i Sønderjylland samt de i henhold til  \r\n\r\n landkommunallovens § 52a oprettede kommuner med &quot;Marstal-status&quot;  \r\n\r\n udfærdiges fortegnelsen i 6 eksemplarer, nemlig yderligere til  \r\n\r\n oppebørselsmyndigheden og 1. revisionsdepartement. Fortegnelsen tilsendes  \r\n\r\n vurderingsformanden via oppebørselmyndigheden omkring den 20. marts 1967.  \r\n\r\n Offentlig fremlæggelse af fortegnelsen finder sted efter de for fremlæggelse  \r\n\r\n af vurderingsfortegnelser gældende regler. </LI>  \r\n\r\n</UL>  \r\n\r\n<P>Grundlisten returneres derefter af oppebørselsmyndigheden til  \r\n\r\n vurderingsformanden. </P>  \r\n\r\n<UL CLASS=PLAIN-LIST>  \r\n\r\n<LI>d) Hulkort- og EDB-centralerne udskriver endvidere meddelelse til ejerne  \r\n\r\n af de ejendomme, hvoraf kun en del er anset for omfattet af  \r\n\r\n lempelsesordningen, samt til ejerne af de ejendomme, der hidtil har haft, men  \r\n\r\n ikke længere kan få lempelse. Endvidere sendes meddelelse til ejerne af de  \r\n\r\n ejendomme, for hvilke der vil kunne ydes henstand efter begæring.  \r\n\r\n Meddelelserne udsendes af de respektive vurderingsformænd inden den 1. april  \r\n\r\n 1967. </LI>  \r\n\r\n</UL>  \r\n\r\n<P CLASS=PUNKT> <B>4.</B> Grundlisten og vurderingsrådets gennemgang heraf.  \r\n\r\n</P>  \r\n\r\n<P>Vurderingsrådets gennemgang af grundlisten foretages med støtte i de  \r\n\r\n foreliggende oplysninger samt vurderingsrådets kendskab til de pågældende  \r\n\r\n ejendomme og disses benyttelse på vurderingstidspunktet. Efter begæring vil  \r\n\r\n vurderingsskemaerne kunne fås tilsendt til brug ved gennemgangen. Såfremt  \r\n\r\n vurderingsrådet er i tvivl med hensyn til benyttelsen på  \r\n\r\n vurderingstidspunktet, må oplysning herom indhentes hos ejendommens ejer. Det  \r\n\r\n understreges, at en ændret benyttelse efter vurderingstidspunktet er uden  \r\n\r\n betydning for adgangen til lempelse eller henstand. </P>  \r\n\r\n<P>Grundlisten indeholder følgende rubrikker, der helt eller delvis skal  \r\n\r\n udfyldes af vurderingsrådet og oppebørselsmyndigheden. </P>  \r\n\r\n<P>Rubrik 10. For ejendomme, der i deres helhed benyttedes til andet end  \r\n\r\n landbrug, gartneri, planteskole eller frugtplantage, sættes et kryds og  \r\n\r\n foretages ikke videre. </P>  \r\n\r\n<P>Rubrikkerne 11-13 vedrører ejendomme, der ikke har jord i yderzone eller  \r\n\r\n mellemzone i henhold til godkendt byudviklingsplan eller i landbrugszone i  \r\n\r\n henhold til godkendt byplan. </P>  \r\n\r\n<P>Rubrik 11. Såfremt hele ejendommen benyttedes til landbrug, gartneri,  \r\n\r\n planteskole eller frugtplantage, sættes et kryds og foretages ikke videre.  \r\n\r\n For de med * markerede specifikationer, jfr. ovenfor under 3 a, må  \r\n\r\n vurderingsrådet dog i rubrik 18 oplyse, om og i bekræftende fald med hvilket  \r\n\r\n beløb fradraget er givet for forbedringer af et areal, for hvilket  \r\n\r\n enhedsprisen overstiger højestebeløbet. </P>  \r\n\r\n<P>Rubrik 12. Såfremt en del af ejendommen benyttedes til andet end landbrug,  \r\n\r\n gartneri, frugtplantage eller planteskole, foretages følgende: For det areal,  \r\n\r\n der benyttedes til andet formål, angives arealstørrelsen (kolonne a), de  \r\n\r\n anvendte enhedspriser (kolonne b), arealets samlede grundværdi (kolonne c) og  \r\n\r\n eventuelt fradrag for forbedringer (kolonne d), samt arealets benyttelse på  \r\n\r\n vurderingstidspunktet (kolonne e). Er der ikke tilstrækkelig plads i  \r\n\r\n rubrikken til angivelse af fordelingen, må supplerende oplysninger gives i  \r\n\r\n rubrik 18. </P>  \r\n\r\n<P>Såfremt en eller flere specifikationslinier vedrører areal(er), der  \r\n\r\n benyttedes til andet formål, er det tilstrækkeligt at anføre  \r\n\r\n specifikations-nr. i kolonne a og arealets benyttelse i kolonne e. Omfatter  \r\n\r\n en specifikationslinie derimod arealer, der efter deres benyttelse falder  \r\n\r\n dels uden for, dels inden for lempelsesadgangen, er det nødvendigt at udfylde  \r\n\r\n alle kolonnerne i rubrik 12. </P>  \r\n\r\n<P>For de med * markerede specifikationer, jfr. ovenfor under 3 a, må  \r\n\r\n vurderingsrådet tillige oplyse, om og i bekræftende fald med hvilket beløb  \r\n\r\n fradraget er givet for forbedringer af et areal, for hvilket enhedsprisen  \r\n\r\n overstiger højestebeløbet. </P>  \r\n\r\n<P>Rubrik 13 anvendes af oppebørselsmyndigheden. </P>  \r\n\r\n<P>Rubrikkerne 14-17 vedrører ejendomme, der helt eller delvis ligger i  \r\n\r\n yderzone eller mellemzone i henhold til godkendt byudviklingsplan eller i  \r\n\r\n landbrugszone i henhold til godkendt byplan. </P>  \r\n\r\n<P>Rubrik 14 anvendes til oplysning om ejendommens zonemæssige beliggenhed.  \r\n\r\n Såfremt hele ejendommen ligger i godkendt byudviklingsplans yderzone eller  \r\n\r\n mellemzone eller i godkendt byplans landbrugszone, anføres i kolonne a  \r\n\r\n &quot;alt&quot;. Ligger kun en del af ejendommen i yder-, mellem- eller  \r\n\r\n landbrugszone, angives fordelingen af arealerne i og uden for zonen. </P>  \r\n\r\n<P>Rubrik 15 vedrører ejendomme, hvoraf en del benyttedes til andet end  \r\n\r\n landbrug, gartneri, planteskole eller frugtplantage. </P>  \r\n\r\n<P>Uden hensyn til, om dette areal er beliggende inden for eller uden for  \r\n\r\n yder, mellem- eller landbrugszone, angives størrelsen af det areal, der  \r\n\r\n benyttedes til andet formål (kolonne a), de anvendte enhedspriser (kolonne  \r\n\r\n b), arealets samlede grundværdi (kolonne c) og eventuelt fradrag for  \r\n\r\n forbedringer (kolonne d), samt arealets benyttelse (kolonne e). Er der ikke  \r\n\r\n tilstrækkelig plads i rubrikken til angivelse af fordelingen, må supplerende  \r\n\r\n oplysninger gives i rubrik 18. Oplysning om den del af ejendommen, der  \r\n\r\n benyttedes til landbrug m.v., gives i rubrik 16. </P>  \r\n\r\n<P>Rubrik 16 vedrører ejendomme, der helt eller delvis benyttedes til  \r\n\r\n landbrug, gartneri, planteskole eller frugtplantage; rubrikken udfyldes enten  \r\n\r\n selvstændigt eller i tilslutning til udfyldelse af rubrik 15. </P>  \r\n\r\n<P>Såfremt hele ejendommen eller hele den til landbrug m.v. benyttede del  \r\n\r\n heraf ligger inden for yder-, mellem- eller landbrugszone, anføres i kolonne  \r\n\r\n a &quot;alt&quot;. </P>  \r\n\r\n<P>Såfremt kun en del af den til landbrug m.v. benyttede ejendom ligger i  \r\n\r\n yder-, mellem- eller landbrugszone, gives for såvel arealet inden for zonen  \r\n\r\n (i kolonne a-d) som arealet uden for zonen (i kolonne e-h) følgende  \r\n\r\n oplysninger: arealspecifikationen (kolonne a og e), de anvendte enhedspriser  \r\n\r\n (kolonne b og f), arealernes samlede grundværdi (kolonne c og g) og eventuelt  \r\n\r\n fradrag for forbedringer (kolonne d og h). Er der ikke tilstrækkelig plads i  \r\n\r\n rubrikken, må supplerende oplysninger gives i rubrik 18. </P>  \r\n\r\n<P>For de med * markerede specifikationer, jfr. ovenfor under 3 a, må  \r\n\r\n vurderingsrådet tillige oplyse, om og i bekræftende fald med hvilket beløb  \r\n\r\n fradraget er givet for forbedringer af et areal, for hvilket enhedsprisen  \r\n\r\n overstiger højestebeløbet. </P>  \r\n\r\n<P>Rubrik 17 anvendes af oppebørselsmyndigheden. </P>  \r\n\r\n<P>Rubrik 18 anvendes af vurderingsrådene til eventuelt fornødne supplerende  \r\n\r\n oplysninger, herunder om kommunale fordelinger. </P>  \r\n\r\n<P>Det bemærkes, at det af ligningsrådet fastsatte højeste beløb for  \r\n\r\n landbrugsmæssig benyttelse i det pågældende område benyttes af  \r\n\r\n oppebørselsmyndigheden til beregning af de lempelses- og henstandsberettigede  \r\n\r\n beløb. Vurderingsrådene skal således bortset fra de ovenfor nævnte ejendomme  \r\n\r\n med fradrag i grundværdien for forbedringer - ikke ved deres angivelse af  \r\n\r\n lempelses- eller henstandsberettigede værdier tage hensyn til højestebeløbet.  \r\n\r\n</P>  \r\n\r\n<P CLASS=PUNKT> <B>5.</B> Vurderinger i henhold til § 4. </P>  \r\n\r\n<P>Skema- og fortegnelsesformularer, der skal anvendes ved de kommende  \r\n\r\n vurderinger, vil indeholde rubrikker til angivelse af de for lempelses- og  \r\n\r\n henstandsordningens gennemførelse fornødne oplysninger. For så vidt angår  \r\n\r\n vurderinger i henhold til vurderingslovens § 4, der foretages efter  \r\n\r\n udsendelsen af dette cirkulære, skal vurderingsrådet såvel i meddelelsen til  \r\n\r\n ejer (form.247) som i meddelelsen til de pågældende myndigheder (form. 4 c) i  \r\n\r\n rubrikken for særlige bemærkninger give de fornødne oplysninger. For  \r\n\r\n ejendomme, der er vurderet i henhold til § 4 i tiden mellem 1. august 1966 og  \r\n\r\n udsendelsen af dette cirkulære, skal vurderingsrådet skriftligt underrette  \r\n\r\n oppebørselmyndigheden om ejendommens stilling vedr. lempelses- og  \r\n\r\n henstandsordningen; ejer og myndigheder vil herefter få meddelelse herom i  \r\n\r\n forbindelse med årsomvurderingen pr. 1. august 1967. </P>  \r\n\r\n<P CLASS=PUNKT> <B>6.</B> Klageadgang. </P>  \r\n\r\n<P>Vurderingsmyndighedernes afgørelse af, om en ejendom på tidspunktet for  \r\n\r\n den vurdering, der lægges til grund ved skatteberegningen, helt eller delvis  \r\n\r\n må anses for benyttet til de formål, der berettiger til lempelse eller  \r\n\r\n henstand, samt vurderingsrådets fordelinger af grundværdien og eventuelle  \r\n\r\n fradrag for forbedringer, kan af vedkommende skattepligtige påklages efter  \r\n\r\n samme regler som ansættelser og andre fordelinger, jfr. afsnit G i  \r\n\r\n vurderingsloven. Meddelelsen til ejer om vurderingsrådets afgørelse med  \r\n\r\n hensyn til, hvorvidt ejendommen er anset for omfattet af lempelses- og  \r\n\r\n henstandsordningen, vil tillige indeholde oplysninger om klageadgangen. </P>  \r\n\r\n<P>Vurderingsrådene må i klager vedrørende lempelses- og henstandsordningen  \r\n\r\n afgive en udtalelse til klageinstansen indeholdende en udførlig begrundelse  \r\n\r\n for deres afgørelse. Af hensyn hertil er det nødvendigt, at grundlisten  \r\n\r\n udfyldes omhyggeligt. </P>  \r\n\r\n<P>Det henstilles til skyldrådene så vidt muligt at behandle klager, der  \r\n\r\n vedrører henstandsadgangen, forlods. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens ligningsdirektorat, den 10.  \r\n\r\n januar 1967. </I> </P>  \r\n\r\n<P CLASS=UNDERSKREVET-AF ALIGN=CENTER>A. Begtrup. </P>  \r\n\r\n</DIV>  \r\n\r\n<P>Bilag. </P>  \r\n\r\n<P>Lov om beskatning til kommunerne af faste ejendomme (§§ 6 og 6A). </P>  \r\n\r\n<P>(Udelades her). </P>  \r\n\r\n</DIV>",
    "isHistorical": true,
    "editorialNotes": [
        "(* 1) Tidspunktet for offentliggørelsen er ukendt. Der er indsat en fiktiv dato af systemtekniske hensyn."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1967"
        },
        {
            "displayName": "Accession",
            "displayValue": "C19670000709"
        },
        {
            "displayName": "Entydig dokumentidentifikation",
            "displayValue": "CM020700"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "7"
        },
        {
            "displayName": "År for udstedelse",
            "displayValue": "1967"
        },
        {
            "displayName": "Dato for underskrift",
            "displayValue": "10/01/1967"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "SL II j.nr. A. 45-2-1966."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}