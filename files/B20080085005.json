{
    "id": 121121,
    "title": "Bekendtgørelse om beregning af satsreguleringsprocenten m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 850 af 21/08/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om beregning af satsreguleringsprocenten m.v.</p>\r\n      <p class=\"Indledning2\">I medfør af § 7 i lov nr. 373 af 28. maj 2003 om en satsreguleringsprocent fastsættes:</p>\r\n      <p class=\"Paragraf\"><span class=\"ParagrafNr\">§ 1.</span> Satsreguleringsprocenten, tilpasningsprocenten, satstilpasningsprocenten og puljebeløbet, jf. lov om en satsreguleringsprocent, beregnes i overensstemmelse med reglerne i denne bekendtgørelse.</p>\r\n      <p class=\"ParagrafGruppeOverskrift\">Opgørelsen af årslønnen</p>\r\n      <p class=\"Paragraf\"><span class=\"ParagrafNr\">§ 2.</span> Til brug ved beregningen af tilpasningsprocenten, satsreguleringsprocenten, satstilpasningsprocenten og puljebeløbet for finansåret opgøres den procentvise ændring i årslønnen på grundlag af Dansk Arbejdsgiverforenings lønstatistik (StrukturStatistikken).</p>\r\n      <p class=\"Stk2\"><span class=\"StkNr\">Stk. 2.</span> Ved beregningen anvendes ændringen i årslønnen året to år forud for finansåret (lønåret) i forhold til årslønnen i året forud for lønåret.</p>\r\n      <p class=\"Stk2\"><span class=\"StkNr\">Stk. 3.</span> Årslønnen opgøres som den sammenvejede bruttoårsløn for arbejdere og funktionærer. Beregningen af bruttoårslønningerne baseres på det størst mulige antal identiske virksomheder, således at der indgår de samme virksomheder i lønåret og året forud for lønåret.</p>\r\n      <p class=\"Stk2\"><span class=\"StkNr\">Stk. 4.</span> Bruttoårslønningerne opgøres med korrektion for overarbejde/genetillæg og løn under fravær, således at bruttoårslønningerne udtrykker årsfortjenesten ekskl. overarbejde og genetillæg i øvrigt for beskæftigede arbejdere og funktionærer uden sygefravær mv. Bruttoårslønningerne opgøres desuden med korrektion for deltidsfrekvens. Endvidere opgøres bruttoårslønningerne med fradrag for arbejdsgiveres og lønmodtageres bidrag til ATP samt arbejdsmarkedspensioner og andre pensionsordninger administreret af arbejdsgiveren. Den i § 17 f i lov om Arbejdsmarkedets Tillægspension fastsatte pensionsopsparing fratrækkes ikke.</p>\r\n      <p class=\"Stk2\"><span class=\"StkNr\">Stk. 5.</span> Bruttoårslønningerne beregnes på grundlag af den årlige standardarbejdstid for fuldtidsbeskæftigede, således at bruttoårslønningerne ikke påvirkes af skudår eller forskelle i antallet af søn- og helligdage m.v. Generelle aftalebaserede eller lovfastsatte ændringer i arbejdstiden, herunder længere ferie, feriefridage, børnefamiliefridage eller kortere arbejdsuge, indgår i beregningen af bruttoårslønningerne og dermed den procentvise ændring i årslønnen.</p>\r\n      <p class=\"Stk2\"><span class=\"StkNr\">Stk. 6.</span> Årslønningerne opgøres som en sammenvejning af de gennemsnitlige bruttoårslønninger for voksne arbejdere og funktionærer. Lønninger for lærlinge og elever indgår ikke i beregningen.</p>\r\n      <p class=\"Stk2\"><span class=\"StkNr\">Stk. 7.</span> Ved sammenvejningen af de gennemsnitlige bruttoårslønninger for arbejdere og funktionærer for såvel lønåret som året forud for lønåret anvendes den relative fordeling af antal præsterede arbejdsdage for arbejdere og funktionærer i året forud for lønåret som vægte. Efter sammenvejningen afrundes årslønningerne til et kronebeløb med to decimaler.</p>\r\n      <p class=\"ParagrafGruppeOverskrift\">Opgørelsen af udviklingen i årslønnen</p>\r\n      <p class=\"Paragraf\"><span class=\"ParagrafNr\">§ 3.</span> Ændringen i årslønnen beregnes efter, at der i årslønnen for lønåret er fratrukket lønmodtagernes egne arbejdsmarkedsbidrag beregnet med den procentuelle arbejdsmarkedsbidragssats i finansåret, og efter at der i årslønnen året forud for lønåret er fratrukket lønmodtagernes egne arbejdsmarkedsbidrag beregnet med den procentuelle arbejdsmarkedsbidragssats i året før finansåret. De nævnte fradrag beregnes som et helt kronebeløb.</p>\r\n      <p class=\"ParagrafGruppeOverskrift\">Tilpasningsprocenten</p>\r\n      <p class=\"Paragraf\"><span class=\"ParagrafNr\">§ 4.</span> Tilpasningsprocenten beregnes som afvigelsen mellem den procentvise ændring i årslønnen, jf. §§ 2 og 3, og 2,0. Tilpasningsprocenten opgøres med én decimal.</p>\r\n      <p class=\"ParagrafGruppeOverskrift\">Satstilpasningsprocenten</p>\r\n      <p class=\"Paragraf\"><span class=\"ParagrafNr\">§ 5.</span> Satstilpasningsprocenten for et finansår svarer til tilpasningsprocenten, hvis ændringen i årslønnen er 2,0 pct. eller lavere.</p>\r\n      <p class=\"Stk2\"><span class=\"StkNr\">Stk. 2.</span> Er ændringen i årslønnen højere end 2,0 pct., svarer satstilpasningsprocenten til den del af tilpasningsprocenten, der eventuelt overstiger 0,3.</p>\r\n      <p class=\"Stk2\"><span class=\"StkNr\">Stk. 3.</span> Er tilpasningsprocenten 0,0-0,3, er satstilpasningsprocenten 0,0.</p>\r\n      <p class=\"ParagrafGruppeOverskrift\">Satsreguleringsprocenten</p>\r\n      <p class=\"Paragraf\"><span class=\"ParagrafNr\">§ 6.</span> Satsreguleringsprocenten for et finansår er 2,0 tillagt satstilpasningsprocenten.</p>\r\n      <p class=\"ParagrafGruppeOverskrift\">Puljebeløbet</p>\r\n      <p class=\"Paragraf\"><span class=\"ParagrafNr\">§ 7.</span> Er ændringen i årslønnen, jf. lovens §§ 2 og 3, højere end 2,0 pct., anvendes et beløb til en pulje. Puljebeløbet udgør en procentdel svarende til tilpasningsprocenten, dog højst 0,3 procent, af de samlede offentlige udgifter i lønåret til indkomstoverførsler, der reguleres med satsreguleringsprocenten. Puljebeløbet opgøres i millioner kroner med én decimal.</p>\r\n      <p class=\"Stk2\"><span class=\"StkNr\">Stk. 2.</span> I beregningsgrundlaget efter stk. 1 indgår:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> børnetilskud, kontanthjælp, revalideringsydelse, ledighedsydelse, kontanthjælp vedrørende visse grupper af flygtninge, sygedagpenge, barselsdagpenge, folkepension, førtidspension og delpension, samt</p>\r\n          <p class=\"Liste1\"><span class=\"Liste1Nr\">2)</span> arbejdsløshedsdagpenge, efterløn inkl. skattefri præmie, fleksydelse, overgangsydelse, aktiveringsydelse til forsikrede ledige, deltagerstøtte ved arbejdsmarkedsuddannelserne og andre uddannelser (AMU-godtgørelse), uddannelsesgodtgørelse til ledige, introduktionsydelse og statens voksenuddannelsesstøtte.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> De samlede årlige udgifter efter stk. 2, nr. 1, opgøres på grundlag af de opgjorte driftsudgifter i det kommunale budget- og regnskabssystem. De samlede årlige udgifter efter stk. 2, nr. 2, opgøres på grundlag af regnskabstallene i statsregnskabet.</p>\r\n      <p class=\"ParagrafGruppeOverskrift\">Ikrafttræden m.v.</p>\r\n      <p class=\"Paragraf\"><span class=\"ParagrafNr\">§ 8.</span> Bekendtgørelsen har virkning fra og med fastsættelsen af satsreguleringsprocenten m.v. for finansåret 2009.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelse nr. 1020 af 21. august 2007 om beregning af satsreguleringsprocenten m.v. ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Finansministeriet, den 21. august 2008</I></P><P CLASS=SIGN1 ALIGN=\"CENTER\">Lars Løkke Rasmussen</P><P CLASS=SIGN2 ALIGN=\"RIGHT\">/ Martin Jørgensen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Finansministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/08/2008"
        },
        {
            "displayName": "Accession",
            "displayValue": "B20080085005"
        },
        {
            "displayName": "Entydig dokumentidentifikation",
            "displayValue": "AE001356"
        },
        {
            "displayName": "Dato for førstegangsindlæggelse",
            "displayValue": "27/08/2008"
        },
        {
            "displayName": "Dato for indlæggelse",
            "displayValue": "27/08/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "850"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "21/08/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Finansmin., j.nr. 030-73"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}