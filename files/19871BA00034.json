{
    "id": 105845,
    "title": "1987 BSF 34   FORSLAG TIL FOLKETINGSBESLUTNING OM KØBENHAVNS HAVNS FREMTID ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 34",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 34 </P>  \r\n\r\n<P></P>  \r\n\r\n<P>Forslag til folketingsbeslutning om Københavns Havns fremtid </P>  \r\n\r\n<P></P>  \r\n\r\n<P>Fremsat af Jørgen Estrup (RV) Lone Dybkjær (RV) Marianne Jelved (RV) Niels  \r\n\r\n Helveg Petersen (RV) </P>  \r\n\r\n<P></P>  \r\n\r\n<P>den 3. november 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til: </P>  \r\n\r\n<P>A.) At standse salg og langtidsudlejning af offentligt ejede arealer </P>  \r\n\r\n<P>i Københavns Havn samt andre dispositioner, som omdanner disse </P>  \r\n\r\n<P>områder. </P>  \r\n\r\n<P>B.) At igangsætte og hurtigst muligt gennemføre et </P>  \r\n\r\n<P>planlægningsarbejde, som </P>  \r\n\r\n<P>- sikrer en udvikling af havneområderne, der genskaber sammenhængen </P>  \r\n\r\n<P>mellem havn og by, </P>  \r\n\r\n<P>- sikrer udviklingen af havnens rekreative områder, </P>  \r\n\r\n<P>- sikrer havneområdernes historiske, arkitektoniske og landskabelige </P>  \r\n\r\n<P>kvaliteter, </P>  \r\n\r\n<P>- sikrer grundlaget for erhvervshavnens beståen samt </P>  \r\n\r\n<P>- sikrer en løsning af områdets trafikproblemer. </P>  \r\n\r\n<P>C.) At offentliggøre resultatet af planlægningsarbejdet. </P>  \r\n\r\n<P>D.) At udarbejde landsplandirektiv for Københavns Havn, som bygger på </P>  \r\n\r\n<P>resultatet af planlægningsarbejdet, og fremlægge retningslinier </P>  \r\n\r\n<P>for tilrettelæggelsen af arbejdet med havneområdets udvikling. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Baggrunden for beslutningsforslaget er de vidtgående ændringer i </P>  \r\n\r\n<P>transportstrukturen, der over 25 år har berøvet de hidtidige </P>  \r\n\r\n<P>havneområder deres oprindelige funktioner og har efterladt store </P>  \r\n\r\n<P>kaj-, vand- og landområder i Københavns centrum underkastet en </P>  \r\n\r\n<P>lovgivning, der ikke svarer til dagens realiteter. (Afgrænsningen </P>  \r\n\r\n<P>af Københavns havneområder fremgår af optrykte bilag). </P>  \r\n\r\n<P>Havnens situation er i vid udstrækning historisk begrundet. De </P>  \r\n\r\n<P>forskelligartede ejer- og lejerforhold og havnens ændrede funktion </P>  \r\n\r\n<P>og betydning på den ene side og en voksende interesse for centralt </P>  \r\n\r\n<P>beliggende byggegrunde på den anden giver en situation, som de </P>  \r\n\r\n<P>enkelte ejere ikke er organiseret - endsige har kompetence - til </P>  \r\n\r\n<P>at løse. </P>  \r\n\r\n<P>Opfyldning af vandarealer, salg af grundarealer til formål, der ikke </P>  \r\n\r\n<P>tjener havneformål eller almen interesse, byggeprojekter, som ikke </P>  \r\n\r\n<P>nødvendigvis er ønskværdige under en helhedsbetragtning, forfald </P>  \r\n\r\n<P>af bevaringsværdige bygværker og forfald af store centrale </P>  \r\n\r\n<P>landområder er det billede, der i dag tegner havneområderne. </P>  \r\n\r\n<P>Havnevæsenet, kommunen og andre har hver især søgt at løse deres egne </P>  \r\n\r\n<P>problemer, uden at løsningerne har kunnet ses i en større </P>  \r\n\r\n<P>samfundsmæssig sammenhæng. Udviklingen af Københavns havneområder </P>  \r\n\r\n<P>bør imidlertid ikke betragtes som et snævert lokalt anliggende. </P>  \r\n\r\n<P>Løsningen af havnens problemer har national interesse. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Til punkt A.) </P>  \r\n\r\n<P>I lyset af den seneste udvikling omkring Københavns Havn og for at </P>  \r\n\r\n<P>sikre tid til at gennemføre det nødvendige planlægningsarbejde må </P>  \r\n\r\n<P>alle tiltag, som kan foregribe en samlet planlægning og </P>  \r\n\r\n<P>finansiering af havneområdernes fremtid, standses. </P>  \r\n\r\n<P>Det er således nødvendigt straks: </P>  \r\n\r\n<P>- at standse yderligere opfyldning af havnebassiner m.v., </P>  \r\n\r\n<P>- at standse yderligere klapning (deponering af havneslam) i havnen, </P>  \r\n\r\n<P>uden at dette sker efter en samlet plan, </P>  \r\n\r\n<P>- at standse yderligere salg af havnearealer, </P>  \r\n\r\n<P>- at standse yderligere udlejning og lignende af bygninger og arealer </P>  \r\n\r\n<P>for længere perioder end 2 år samt </P>  \r\n\r\n<P>- at benytte de muligheder, som ligger i kommuneplanloven, for i en </P>  \r\n\r\n<P>overgangsperiode at forhindre, at der sker yderligere omdannelse </P>  \r\n\r\n<P>af havneområdet. </P>  \r\n\r\n<P>Til punkt B.) </P>  \r\n\r\n<P>Hensigten med beslutningsforslaget er at sikre en sammenhængende </P>  \r\n\r\n<P>planlægning for Københavns Havn. </P>  \r\n\r\n<P>En samlet planlægning bør have følgende målsætning: </P>  \r\n\r\n<P>- gennemførelse af en udvikling af havneområderne, baseret på </P>  \r\n\r\n<P>selvfinansiering og efter en samlet planlægning, med det </P>  \r\n\r\n<P>grundlæggende formål at skabe en byudvikling, der på langt sigt er </P>  \r\n\r\n<P>til såvel Københavns, regionens som landets bedste, </P>  \r\n\r\n<P>- genskabelse af sammenhængen mellem et aktivt havneområde og </P>  \r\n\r\n<P>beboelseskvartererne i byens centrale kvarterer og etableringen af </P>  \r\n\r\n<P>et attraktivt havnemiljø, </P>  \r\n\r\n<P>- sikring af en rationel udvikling af havneområderne med en afvejning </P>  \r\n\r\n<P>af anvendelsen til erhverv, bolig, institutioner, kultur, </P>  \r\n\r\n<P>rekreation, trafik m.v., således at også nuværende ejeres og </P>  \r\n\r\n<P>brugeres interesser tilgodeses. </P>  \r\n\r\n<P>- beskyttelse af historiske, arkitektoniske og landskabelige </P>  \r\n\r\n<P>kvaliteter og en styrkelse af kulturelle og rekreative muligheder, </P>  \r\n\r\n<P>som naturligt er knyttet til et stort vandområde beliggende i </P>  \r\n\r\n<P>byens centrum. </P>  \r\n\r\n<P>Planlægningsarbejdet bør foregå i to faser. </P>  \r\n\r\n<P>Første fase skal lede frem til det egentlige planlægningsgrundlag. </P>  \r\n\r\n<P>Udgangspunktet er det allerede tilgængelige materiale om havnens </P>  \r\n\r\n<P>fremtid, herunder resultatet af den afholdte ideekonkurrence. </P>  \r\n\r\n<P>Dette materiale må suppleres med nye ideeoplæg, bl.a. på baggrund </P>  \r\n\r\n<P>af den offentlige debat om havnens fremtid, som allerede har stået </P>  \r\n\r\n<P>på i nogen tid. Forslagsstillerne finder, at planlægningsarbejdet </P>  \r\n\r\n<P>bør varetages af en bredt sammensat gruppe af eksperter og </P>  \r\n\r\n<P>ideefolk, som har særlig viden og indsigt i københavnske forhold, </P>  \r\n\r\n<P>(herunder såvel enkeltpersoner som repræsentanter for den </P>  \r\n\r\n<P>sagkundskab, som findes på Kunstakademiet, og repræsentanter for </P>  \r\n\r\n<P>foreninger/ organisationer, der specifikt beskæftiger sig med </P>  \r\n\r\n<P>Københavns planlægnings-, udviklingsog bevaringsproblemer). </P>  \r\n\r\n<P>Medlemmerne udpeges af miljøministeren, som stiller den nødvendige </P>  \r\n\r\n<P>sekretariatsbistand til rådighed. Arbejdet bør afsluttes inden for </P>  \r\n\r\n<P>et år. </P>  \r\n\r\n<P>Anden fase i arbejdet er en gennemgang af planlægningsgrundlaget i et </P>  \r\n\r\n<P>panel, hvor repræsentanter for udarbejdelsesgruppen, Københavns </P>  \r\n\r\n<P>Kommune, staten, Københavns Havnevæsen og de andre  \r\n\r\n &#187;interessenter&#171; </P>  \r\n\r\n<P>har sæde. Panelet sammensættes af miljøministeren. Formålet med </P>  \r\n\r\n<P>gennemgangen skal være at kommentere planlægningsgrundlaget, inden </P>  \r\n\r\n<P>det oversendes til miljøministeren, for ad denne vej at skabe det </P>  \r\n\r\n<P>bedst tænkelige grundlag for udfærdigelse af det endelige </P>  \r\n\r\n<P>landsplandirektiv. </P>  \r\n\r\n<P>Til punkt C.) </P>  \r\n\r\n<P>Miljøministeren offentliggør resultatet af planlægningsarbejdet </P>  \r\n\r\n<P>snarest muligt efter modtagelsen. Inden landsplandirektiv endeligt </P>  \r\n\r\n<P>udformes, redegør ministeren over for Folketingets Miljø- og </P>  \r\n\r\n<P>Planlægningsudvalg for, hvilke overvejelser det færdige </P>  \r\n\r\n<P>planlægningsgrundlag om Københavns Havn har givet ham anledning </P>  \r\n\r\n<P>til. </P>  \r\n\r\n<P>Til punkt D.) </P>  \r\n\r\n<P>I tilknytning til udarbejdelse af landsplandirektiv for Københavns </P>  \r\n\r\n<P>Havn skal der tages stilling til, hvordan realiseringen af </P>  \r\n\r\n<P>planerne for havneområdets udvikling skal tilrettelægges. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00034"
        },
        {
            "displayName": "Entydig dokumentidentifikation",
            "displayValue": "CL004412"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "34"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}