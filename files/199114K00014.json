{
    "id": 109312,
    "title": "1991 BTL 14   BETÆNKNING OVER FORSLAG TIL LOV OM ÆNDRING AF LIGNINGSLOVEN (TILSKUD TIL   STRUKTURPROJEKTER INDEN FOR JORDBRUG OG FISKERI)    NR L 14 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 14",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 14 </P>  \r\n\r\n<P></P>  \r\n\r\n<P>Betænkning over Forslag til lov om ændring af ligningsloven (Tilskud til  \r\n\r\n strukturprojekter inden for jordbrug og fiskeri) <BR>  \r\n\r\n Nr L 14 1991-92, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19911211 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. Et af udvalgets spørgsmål til skatteministeren og dennes </P>  \r\n\r\n<P>besvarelse heraf er optrykt som bilag til betænkningen. </P>  \r\n\r\n<P>Der er af et flertal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Fremskridtspartiets og Det Radikale Venstres medlemmer af  \r\n\r\n udvalget) lovforslaget til <I>vedtagelse</I> med de stillede ændringsforslag.  \r\n\r\n</P>  \r\n\r\n<P>Et mindretal inden for flertallet (Fremskridtspartiets medlem af udvalget)  \r\n\r\n er generelt imod tilskud til forskellige erhverv. Mindretallet mener, at  \r\n\r\n tilskud i bund og grund er med til at ødelægge erhvervene. En  \r\n\r\n straksbeskatning af tilskuddene vil formindske denne dårligdom. </P>  \r\n\r\n<P>Et andet mindretal inden for flertallet (Det Radikale Venstres medlem af  \r\n\r\n udvalget) lægger vægt på at undgå uhensigtsmæssige ophobninger af udskudte  \r\n\r\n skatter. </P>  \r\n\r\n<P>Et <I>mindretal</I> (Det Konservative Folkepartis, Venstres,  \r\n\r\n Centrum-Demokraternes og Kristeligt Folkepartis medlemmer af udvalget)  \r\n\r\n indstiller lovforslaget til <I>vedtagelse</I> og vil redegøre for sin  \r\n\r\n stilling til de stillede ændringsforslag ved 2. behandling. </P>  \r\n\r\n<P>Ændringsforslag </P>  \r\n\r\n<P>Af et <I>flertal</I> (S, SF og FP), tiltrådt af et <I>mindretal</I> (RV):  \r\n\r\n</P>  \r\n\r\n<P>Til § 1 </P>  \r\n\r\n<P> <B>1)</B>  <I>Nr. 1-4</I> udgår, og i stedet indsættes: &#187;§ 27 B  \r\n\r\n ophæves.&#171; </P>  \r\n\r\n<P>Til § 2 </P>  \r\n\r\n<P> <B>2)</B> Paragraffen affattes således: </P>  \r\n\r\n<P> <B>&#187;§ 2 </B></P>  \r\n\r\n<P> Loven har virkning for tilskud, der erhverves fra og med indkomståret  \r\n\r\n 1993.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 </P>  \r\n\r\n<P>Ændringsforslagene indebærer, at visse tilskud ikke længere kan tages til  \r\n\r\n indtægt efter modtagerens eget valg inden for en 10-års-periode. For at sikre  \r\n\r\n en rimelig overgangsperiode går ændringsforslag nr. 2 ud på, at ændringen  \r\n\r\n først får virkning for tilskud, der erhverves fra og med indkomståret 1993.  \r\n\r\n</P>  \r\n\r\n<P>De eksisterende regler betyder, at modtagere af visse tilskud selv kan  \r\n\r\n afgøre, hvornår de skattemæssigt vil indtægtsføre tilskud inden for en  \r\n\r\n 10-års-periode. På trods heraf er de omkostninger, som et tilskud medgår til  \r\n\r\n at dække, fuldt ud fradragsberettigede efter de sædvanlige skatteregler. Som  \r\n\r\n det bl.a. fremgår af svaret på spørgsmål 3, betyder det, at der kan opstå en  \r\n\r\n udskudt skat, som senest fremkommer 10 år efter modtagelsen af et tilskud.  \r\n\r\n</P>  \r\n\r\n<P>Det er en klart uhensigtsmæssig skattemæssig måde at behandle tilskud på.  \r\n\r\n Derfor indebærer ændringerne, at tilskud vil være skattepligtigt i det år,  \r\n\r\n hvor det modtages. Dette modsvares så af, at de afholdte udgifter, som  \r\n\r\n berettiger til et tilskud, vil være fradragsberettigede eller  \r\n\r\n afskrivningsberettigede det pågældende år. </P>  \r\n\r\n<P> <I>Pia Gjellerup (S)</I> fmd. <I>Klaus Hækkerup (S) Anne-Marie Meldgaard  \r\n\r\n (S) Poul Nielson (S) Stavad (S) Ove Fich (S) Jes Lunde (SF) Jens Thoft (SF)  \r\n\r\n Bente Juncker (CD) Aagaard (KF) Pernille Sams (KF) Peter Brixtofte (V)</I>  \r\n\r\n nfmd. <I>Svend Heiselberg (V) Svend Aage Jensby (V) Ole Donner (FP) Elisabeth  \r\n\r\n Arnold (RV) Kofod-Svendsen (KRF)</I>  </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til skatteministeren og dennes besvarelse heraf:  \r\n\r\n</P>  \r\n\r\n<P>  <I>Spørgsmål: </I></P>  \r\n\r\n<P> Udvalget udbeder sig en redegørelse for, hvor mange af  \r\n\r\n tilskudsordningerne der giver en dækning på over 100 pct. i investeringsåret  \r\n\r\n som følge af skattebesparelsen og det opnåede tilskud, der er skattefrit i  \r\n\r\n det år, man modtager det. Det forudsættes, at den virksomhed, der modtager  \r\n\r\n tilskuddet, er personligt drevet med en årlig indkomst på over 230.000 kr.  \r\n\r\n</P>  \r\n\r\n<P> <I>Svar: </I></P>  \r\n\r\n<P> Reglerne i ligningslovens § 27 B indebærer, at visse tilskud kan  \r\n\r\n indtægtsføres over en 10-årig periode, der begynder med det indkomstår, hvor  \r\n\r\n tilskuddet erhverves. Herved kan indkomstbeskatningen udskydes, således at  \r\n\r\n tilskudsmodtageren opnår en likviditetsforbedring og dermed en rentegevinst.  \r\n\r\n Tilskuddet er således ikke skattefrit. </P>  \r\n\r\n<P>Tilskudsmodtagerens dækning i tilskudsåret vil afhænge af summen af  \r\n\r\n tilskudsprocent og skatteværdien af fradrag for udgifterne, når de afskrives  \r\n\r\n over en årrække eller fradrages straks i tilskudsåret. </P>  \r\n\r\n<P>I nedenstående oversigt er det beregnet, hvor stor tilskudsprocenten skal  \r\n\r\n være, for at summen af skattebesparelse i tilskudsåret og tilskud giver en  \r\n\r\n dækning på 100 pct. af udgiften ved projektet ved forskellige  \r\n\r\n skatteprocenter, dels når udgifterne afskrives med 30 pct. årlig, dels når  \r\n\r\n modtageren straks kan fradrage udgiften. Beregningerne er foretaget ved  \r\n\r\n skatteprocenter fra 40 til 68. </P>  \r\n\r\n<P> <I>Tilskudsprocent, der giver dækning på 100 pct.</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                                 Skatteprocent  \r\n\r\n                                        ------------------------------  \r\n\r\n                                           40      50      60      68  \r\n\r\n ---------------------------------------------------------------------  \r\n\r\n                                                 tilskudsprocent  \r\n\r\n 30 pct. afskrivning ...................  88,0    85,0    82,0    79,6  \r\n\r\n Straksfradrag .........................  60,0    50,0    40,0    32,0  \r\n\r\n ---------------------------------------------------------------------  \r\n\r\n</PRE>  \r\n\r\n Det er forudsat, at tilskuddet ikke indtægtsføres i tilskudsåret, men først i  \r\n\r\n et senere indkomstår. De enkelte ordningers maksimale tilskudsprocenter  \r\n\r\n fremgår af svaret på spørgsmål 2.  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Fremskridtspartiets og Det Radikale Venstres medlemmer af  \r\n\r\n udvalget) lovforslaget til <I>vedtagelse</I> i den affattelse, hvori det  \r\n\r\n foreligger efter 2. behandling. </P>  \r\n\r\n<P>Flertallet skal tilkendegive, at såfremt skatteministeren fremkommer med  \r\n\r\n et forslag, som indebærer, at ydede tilskud kan forskudsafskrives i de  \r\n\r\n aktivers anskaffelsespris, som danner baggrund for et tilskud, vil flertallet  \r\n\r\n kunne støtte et forslag med et sådant hovedindhold. </P>  \r\n\r\n<P>Konsekvensen af en sådan ændring vil være, at tilskuddet ikke vil udløse  \r\n\r\n en skattebetaling i modtagelsesåret, men at afskrivningsgrundlaget bliver  \r\n\r\n reduceret med et beløb svarende til det modtagne tilskud. </P>  \r\n\r\n<P>En sådan ændring vil være logisk, let at administrere, give et tilskud  \r\n\r\n fuld effekt og modvirke uhensigtsmæssige skatteudskydelser, som kan medføre  \r\n\r\n restancer. </P>  \r\n\r\n<P>Da reglen om, at et tilskud efter modtagerens eget frie valg kan tages til  \r\n\r\n indtægt inden for en tiårsperiode, først får virkning for tilskud, der  \r\n\r\n udbetales i 1993 og fremefter, er der rigelig tid til, at skatteministeren  \r\n\r\n kan tage et initiativ, hvis regeringen ønsker at ændre den retstilstand, som  \r\n\r\n en vedtagelse af lovforslaget efterlader. </P>  \r\n\r\n<P>Et <I>mindretal</I> (Det Konservative Folkepartis, Venstres,  \r\n\r\n Centrum-Demokraternes og Kristeligt Folkepartis medlemmer af udvalget)  \r\n\r\n indstiller lovforslaget til <I>forkastelse.</I>  </P>  \r\n\r\n<P> <I>Pia Gjellerup (S)</I> fmd. <I>Klaus Hækkerup (S) Anne-Marie Meldgaard  \r\n\r\n (S) Poul Nielson (S) Stavad (S) Ove Fich (S) Jes Lunde (SF) Jens Thoft (SF)  \r\n\r\n Bente Juncker (CD) Aagaard (KF) Pernille Sams (KF) Peter Brixtofte (V)</I>  \r\n\r\n nfmd. <I>Svend Heiselberg (V) Svend Aage Jensby (V) Ole Donner (FP) Elisabeth  \r\n\r\n Arnold (RV) Kofod-Svendsen (KRF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/01/1992"
        },
        {
            "displayName": "Accession",
            "displayValue": "199114K00014"
        },
        {
            "displayName": "Entydig dokumentidentifikation",
            "displayValue": "CL002111"
        },
        {
            "displayName": "Dato for førstegangsindlæggelse",
            "displayValue": "13/01/1992"
        },
        {
            "displayName": "Dato for indlæggelse",
            "displayValue": "13/01/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "14"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}