{
    "id": 35622,
    "title": "Kreditoplysning, gældssanering, tilbagekaldt, markering, sletningsfrist (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11004 af 15/02/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Antaget, at en korrekt registreret indledt, men senere tilbagekaldt  \r\n\r\n gældssanering skal markeres tilbagekaldt i kreditoplysningsbureauets  \r\n\r\n registre, samt slettes senest et år efter, at kreditoplysningsbureauet er  \r\n\r\n gjort bekendt med tilbagekaldelsen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kreditoplysning, gældssanering, tilbagekaldt,  \r\n\r\n markering, sletningsfrist (* 1) </H1>  \r\n\r\n<P></P>  \r\n\r\n<BR>  \r\n\r\n<P>En person klagede til Registertilsynet over, at han var blevet registreret  \r\n\r\n i et kreditoplysningsbureaus register med oplysning om en gældssanering, som  \r\n\r\n han havde tilbagekaldt. </P>  \r\n\r\n<P>Klageren havde til brug for sagen oplyst, at han som følge af sit firmas  \r\n\r\n lukning i 1977 i september 1989 ansøgte om gældssanering. Gældssaneringen  \r\n\r\n blev herefter bekendtgjort indledt i Statstidende. Umiddelbart efter mødet  \r\n\r\n med skifteretten, hvor han blev orienteret om konsekvenserne ved en sådan  \r\n\r\n gældssanering, meddelte han skifteretten, at han tilbagekaldte  \r\n\r\n gældssaneringsbegæringen. Skifteretten foranledigede herefter  \r\n\r\n tilbagekaldelsen bekendtgjort i Statstidende. </P>  \r\n\r\n<P>Kreditoplysningsbureauet oplyste over for Registertilsynet, at bureauet  \r\n\r\n var af den opfattelse, at man havde fulgt de af Registertilsynet afstukne  \r\n\r\n retningslinier i forbindelse med registreringen af gældssaneringen. </P>  \r\n\r\n<P>Sagen blev behandlet på et møde i Registerrådet, og Registertilsynet  \r\n\r\n udtalte herefter indledningsvis, at tilsynet ved cirkulæreskrivelse af 17.  \r\n\r\n marts 1989 til samtlige kreditoplysningsbureauer i Danmark har tilkendegivet,  \r\n\r\n at bureauerne kan videregive oplysning om en indledt gældssanering, som er  \r\n\r\n offentliggjort i Statstidende, men således at oplysningen skal slettes, når  \r\n\r\n gældssaneringen efter offentliggørelse i  Statstidende er endeligt godkendt,  \r\n\r\n jf. lov om private registre m.v. § 12, stk. 3. </P>  \r\n\r\n<P>Registertilsynet tog i den forbindelse ikke stilling til spørgsmålet om  \r\n\r\n registrering og videregivelse i tilfælde, hvor gældssaneringsbegæringen efter  \r\n\r\n bekendtgørelse i Statstidende om, at gældssaneringen er indledt, bliver  \r\n\r\n tilbagekaldt. </P>  \r\n\r\n<P>Det fremgår af konkurslovens § 208, stk. 1, at skifteretten straks efter  \r\n\r\n gældssaneringssagens indledning indrykker en bekendtgørelse i Statstidende  \r\n\r\n med opfordring til enhver, der har en fordring eller andet krav mod  \r\n\r\n skyldneren, til at anmelde vedkommendes krav til skifteretten inden fire uger  \r\n\r\n efter bekendtgørelsen. Det fremgår endvidere af samme lovs § 218, stk. 2, at  \r\n\r\n nægtes gældssanering, eller tilbagekaldes skyldnerens begæring, og er der  \r\n\r\n sket bekendtgørelse efter § 208, skal skifteretten inden en uge efter sagens  \r\n\r\n afslutning give meddelelse herom til samtlige kendte fordringshavere. Det  \r\n\r\n fremgår af samme bestemmelse stk. 3, at tages skyldnerens forslag helt eller  \r\n\r\n delvis til følge, bekendtgør skifteretten straks sagens udfald  \r\n\r\n i Statstidende. Der består således ikke en pligt til at bekendtgøre  \r\n\r\n tilbagekaldelse af gældssanering i Statstidende. </P>  \r\n\r\n<P>Registertilsynet fandt på denne baggrund, at en korrekt registreret  \r\n\r\n indledt, men senere tilbagekaldt gældssanering, skal markeres tilbagekaldt i  \r\n\r\n kreditoplysningsbureauets registre, samt slettes senest et år efter, at  \r\n\r\n kreditoplysningsbureauet er gjort bekendt med tilbagekaldelsen. </P>  \r\n\r\n<P>Registertilsynet lagde herved vægt på, at bekendtgørelsen af en indledt  \r\n\r\n gældssanering - uanset senere tilbagekaldelse - indicerer, at der foreligger  \r\n\r\n sådanne økonomiske vanskeligheder, at det kan være væsentligt at være vidende  \r\n\r\n herom ved kreditværdighedsbedømmelsen samt, at det er den begærende selv, der  \r\n\r\n tilbagekalder gældssaneringen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets årsberetning 1990 side 117. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901100425"
        },
        {
            "displayName": "Entydig dokumentidentifikation",
            "displayValue": "CA003557"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11004"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "15/02/1990"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1989-1550-041"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}