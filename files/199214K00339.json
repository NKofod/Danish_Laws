{
    "id": 109660,
    "title": "1992 BTL 339   BETÆNKNING OVER FORSLAG TIL LOV OM FORDELING MELLEM STATEN, KOMMUNERNE OG   AMTSKOMMUNERNE AF SKATTENEDSLAGET SOM FØLGE AF PERSONSKATTELOVENS SKATTELOFT     NR L 339 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 339",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 339 </P>  \r\n\r\n<P></P>  \r\n\r\n<P>Betænkning over Forslag til lov om fordeling mellem staten, kommunerne og  \r\n\r\n amtskommunerne af skattenedslaget som følge af personskattelovens skatteloft  \r\n\r\n<BR>  \r\n\r\n Nr L 339 1992-93, 1. samling </P>  \r\n\r\n<P></P>  \r\n\r\n<P>Afgivet af Kommunaludvalget </P>  \r\n\r\n<P></P>  \r\n\r\n<P>Afgivet: 19930617 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til indenrigsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Herefter indstiller et <I>flertal</I> (Socialdemokratiets,  \r\n\r\n Fremskridtspartiets, Det Radikale Venstres og Kristeligt Folkepartis  \r\n\r\n medlemmer af udvalget) lovforslaget til <I>vedtagelse uændret</I> . </P>  \r\n\r\n<P>Et mindretal inden for flertallet (Fremskridtspartiets medlem af udvalget)  \r\n\r\n finder det rigtigt, at de kommuner og amtskommuner, som hæver de personlige  \r\n\r\n skatter, selv må betale, såfremt det skrå skatteloft på 68 pct. overskrides.  \r\n\r\n</P>  \r\n\r\n<P>Dette vil efter mindretallets opfattelse få de kommunale myndigheder til  \r\n\r\n at tænke sig om en ekstra gang, når man går med overvejelser om at forhøje de  \r\n\r\n personlige skatter. Disse skatter har nemlig opnået et absolut højdepunkt,  \r\n\r\n bl.a. forårsaget af et alt for højt kommunalt aktivitetsniveau. </P>  \r\n\r\n<P>Et <I>mindretal</I> (Det Konservative Folkepartis, Venstres og  \r\n\r\n Socialistisk Folkepartis medlemmer af udvalget) indstiller lovforslaget til  \r\n\r\n<I>forkastelse</I> ved 3. behandling. </P>  \r\n\r\n<P>Et flertal inden for mindretallet (Det Konservative Folkepartis og  \r\n\r\n Venstres medlemmer af udvalget) betragter regeringens samlede økonomiske  \r\n\r\n udspil som en helhed. Da Det Konservative Folkeparti og Venstre er  \r\n\r\n modstandere af regeringens samlede plan, vil de to partier stemme mod alle  \r\n\r\n regeringens lovforslag, uanset at partierne ville kunne støtte enkelte af  \r\n\r\n lovforslagene, hvis de ikke indgik i den fremlagte helhed. Nogle af  \r\n\r\n forslagene har partierne ved tidligere lejligheder selv fremlagt, men i helt  \r\n\r\n andre sammenhænge. </P>  \r\n\r\n<P>Regeringens samlede økonomiske plan består af tre elementer: Nye  \r\n\r\n offentlige udgifter, ændringer i dagpengesystemet og omlægning af  \r\n\r\n skattesystemet. Samlet lægger disse tre elementer op til en ny kurs i den  \r\n\r\n økonomiske politik, som har en forkert ideologisk drejning og er økonomisk  \r\n\r\n uansvarlig. </P>  \r\n\r\n<P>For det første har regeringen foreslået nye offentlige udgifter på 11-12  \r\n\r\n mia. kr. i 1994. Regeringen har dermed brudt de sidste 10 års stramme  \r\n\r\n udgiftspolitik og har sat kursen mod nye udvidelser af den offentlige sektor.  \r\n\r\n</P>  \r\n\r\n<P>For det andet indebærer den foreslåede skatteomlægning, at det private  \r\n\r\n erhvervslivs kapitalgrundlag i de kommende år vil blive udhulet af  \r\n\r\n avanceskatter på aktier, ejendomme og goodwill samtidig med, at  \r\n\r\n erhvervslivets konkurrenceevne bliver forringet. Boligudgiften for boligejere  \r\n\r\n vil stige, således at de private ejerboliger stilles ringere i forhold til de  \r\n\r\n offentligt støttede udlejningsboliger. Den foreslåede bruttoskat vil forringe  \r\n\r\n vilkårene for ny privat pensionsopsparing. </P>  \r\n\r\n<P>For det tredie har regeringen fremlagt en arbejdsmarkedspolitik, som slet  \r\n\r\n ikke løser strukturproblemerne på arbejdsmarkedet, men tværtimod cementerer  \r\n\r\n de bestående stivheder og lægger grunden til forøgede udgifter til  \r\n\r\n arbejdsmarkedspolitikken i de kommende år. </P>  \r\n\r\n<P>Samlet udgør regeringens økonomiske udspil en ideologisk drejning, hvor  \r\n\r\n den offentlige sektor vil vokse kraftigt, medens der bliver lagt større  \r\n\r\n byrder på den private sektor. </P>  \r\n\r\n<P>Flertallet finder det aldeles utroværdigt og uansvarligt, når regeringen  \r\n\r\n lover skattelettelser samtidig med, at de offentlige udgifter og underskuddet  \r\n\r\n på de offentlige budgetter vokser. </P>  \r\n\r\n<P>Den nye kurs mod større offentlige udgifter vil tværtimod udløse store  \r\n\r\n skatteregninger i fremtiden. </P>  \r\n\r\n<P>Der er enkelte forslag om skattelettelser m.v. i den samlede pakke, som  \r\n\r\n flertallet ud fra en isoleret betragtning ville kunne støtte. </P>  \r\n\r\n<P>En ansvarlig økonomisk politik kræver imidlertid, at lettelser og  \r\n\r\n finansiering hører sammen. </P>  \r\n\r\n<P>Flertallet er derfor nødt til at se forslagene om lettelser og skærpelser  \r\n\r\n under eet. Da regeringen ikke har taget initiativ til reelle forhandlinger om  \r\n\r\n den samlede økonomiske plan, har flertallet ikke fået mulighed for at opnå  \r\n\r\n grundlæggende ændringer i regeringens udspil. I konsekvens heraf vil  \r\n\r\n flertallet stemme imod alle regeringens lovforslag. </P>  \r\n\r\n<P>Et mindretal inden for mindretallet (Socialistisk Folkepartis medlem af  \r\n\r\n udvalget) kan ikke støtte lovforslaget, da dette indskrænker det kommunale  \r\n\r\n selvstyre. </P>  \r\n\r\n<P>Skattetrykket lokalt og regionalt er en lokal politisk afgørelse, som  \r\n\r\n Folketinget ikke skal blande sig i ud over sikringen af en retfærdig  \r\n\r\n mellemkommunal udligning og afsættelsen af de nødvendige bloktilskud og  \r\n\r\n refusioner på finansloven. Men regering og Folketing kan selvfølgelig altid  \r\n\r\n lave frivillige aftaler med kommuner og amtskommuner af hensyn til  \r\n\r\n finanspolitikken. I øvrigt har udviklingen de sidste 10 år vist, at der ikke  \r\n\r\n er nogen kommuner og amtskommuner, som sætter skatten op, uden det er strengt  \r\n\r\n nødvendigt. For det første sætter vælgerne klare grænser for, hvor meget de  \r\n\r\n vil betale i kommuneskat. For det andet har det vist sig, at de gange  \r\n\r\n kommuner og amtskommuner har &#187;overtrådt&#171; økonomiaftalerne mellem  \r\n\r\n Kommunernes Landsforening/Amtsrådsforeningen i Danmark og regeringen, har det  \r\n\r\n været som følge af ny og ikkekompenseret lovgivning vedtaget af Folketinget  \r\n\r\n eller også som følge af stigende sociale udgifter som følge af babyboom,  \r\n\r\n arbejdsløshed etc., stigninger, der ikke var taget højde for i forbindelse  \r\n\r\n med økonomiaftalernes indgåelse. </P>  \r\n\r\n<P>Mindretallet er med vedtagelsen af lovforslaget bange for, at den  \r\n\r\n nødvendige magtbalance mellem stat på den ene side og kommuner og  \r\n\r\n amtskommuner på den anden side forrykkes, når kommuner og amtskommuner ikke  \r\n\r\n længere har mulighed for at sætte skatten op uden at blive straffet  \r\n\r\n økonomisk. Skattestigning kan f.eks. være eneste mulighed, hvis en given  \r\n\r\n kommune eller amtskommune skal finansiere ikke kompenserede udgiftsforslag  \r\n\r\n fra Folketinget. Truslen om disse skattestigninger har hidtil været garantien  \r\n\r\n for, at Folketinget &#187;duttede&#171; ny lovgivning eller var  \r\n\r\n tilbageholdende med at indføre ny lovgivning med økonomiske konsekvenser for  \r\n\r\n kommunerne. Hvis magtbalancen derfor på sigt udhules, ja, så udhules det  \r\n\r\n kommunale selvstyre. </P>  \r\n\r\n<P>Selv om de økonomiske konsekvenser er små lige nu, så mener mindretallet,  \r\n\r\n at det er forkert at gennemføre en omvendt &#187;Robin Hood-politik&#171;,  \r\n\r\n der medfører, at borgere med små eller mellemstore indtægter skal  \r\n\r\n medfinansiere skattelettelserne til skatteydere, som rammer mod loftet på de  \r\n\r\n 68 pct. Denne lettelse er hidtil betalt af staten og dermed via et  \r\n\r\n progressivt skattesystemt, hvor de højestlønnede som regel betaler mest. Men  \r\n\r\n nu skal kommuner og amtskommuner med et proportionelt skattesystem betale,  \r\n\r\n når de højestlønnede støder mod skatteloftet. </P>  \r\n\r\n<P>Erling Christensen (S) Grete Schødts (S) Poul Erik Dyrlund (S) Holger  \r\n\r\n Graversen (S) Klaus Hækkerup (S) fmd. <I>Peder Sass (S) Jørn Pedersen (S)  \r\n\r\n Pernille Frahm (SF) Torben Rechendorff (KF) Kirkegaard (KF) Per Tærsbøl (KF)  \r\n\r\n Lis Noer Holmberg (V) Erik Larsen (V) Else Winther Andersen (V) Poul Nødgaard  \r\n\r\n (FP)</I> nfmd. <I>Ebbe Lundgaard (RV) Glønborg (KRF) </I>  </P>  \r\n\r\n<P>Centrum-Demokraterne havde ingen medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/07/1993"
        },
        {
            "displayName": "Accession",
            "displayValue": "199214K00339"
        },
        {
            "displayName": "Entydig dokumentidentifikation",
            "displayValue": "CL006845"
        },
        {
            "displayName": "Dato for førstegangsindlæggelse",
            "displayValue": "26/07/1993"
        },
        {
            "displayName": "Dato for indlæggelse",
            "displayValue": "26/07/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "339"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}