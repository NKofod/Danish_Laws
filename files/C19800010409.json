{
    "id": 65592,
    "title": "Cirkulære om gennemførelse i Danmark af den internationale aftale om tekniske handelshindringer ",
    "documentTypeId": "140",
    "isSagsforlobPeriodValid": false,
    "shortName": "CIR nr 104 af 27/06/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om gennemførelse i Danmark af den  \r\n\r\n internationale aftale om tekniske handelshindringer </H1>  \r\n\r\n<P></P>  \r\n\r\n<BR>  \r\n\r\n<P>Den 12. aril 1979 er der som led i de multinationale handelsforhandlinger  \r\n\r\n inden for GATT (den Almindelige Aftale om Told og Handel) indgået en aftale,  \r\n\r\n der skal sikre, at tekniske forskrifter og standarder, herunder paknings- og  \r\n\r\n mærkningsbestemmelser og certificeringsordninger, ikke skaber unødige  \r\n\r\n hindringer for den internationale samhandel. Danmark har undertegnet aftalen  \r\n\r\n den 17. december 1979, og efter at Folketinget den 19. december har meddelt  \r\n\r\n sit samtykke til Danmarks ratifikation af aftalen, er  \r\n\r\n ratifikationsinstrumentet afleveret i Geneve den 21. december 1979. Aftalen  \r\n\r\n er tillige tiltrådt af de Europæiske Fællesskaber og dettes medlemslande samt  \r\n\r\n en række andre lande. Aftalen er offentliggjort i EF-Tidende nr. L 71 af 17.  \r\n\r\n marts 1980 og er for Danmarks vedkommende trådt i kraft den 1. januar 1980.  \r\n\r\n Den gælder indtil videre ikke for Færøerne. </P>  \r\n\r\n<P CLASS=PUNKT> <B>1.</B> AFTALENS OMRÅDE </P>  \r\n\r\n<P>Aftalen vedrører tekniske forskrifter og standarder, der gælder for varer  \r\n\r\n af enhver art (råvarer og hjælpematerialer, industriprodukter,  \r\n\r\n landbrugsvarer, fisk og fiskeprodukter), og som fastsætter tekniske  \r\n\r\n specifikationer for varens egenskaber så som kvalitet, funktionsegenskaber og  \r\n\r\n ydeevne, sikkerhed, eller dimensioner. Forskrifter eller standarder kan  \r\n\r\n omhandle valg af terminologi og symboler, prøvning og prøvningsmetoder samt  \r\n\r\n paknings- og mærkningsforskrifter gældende FOR VARER. Aftalen gælder således  \r\n\r\n ikke for tjenesteydelser. Den omhandler heller ikke forskrifter eller  \r\n\r\n standarder, der fastsættes af offentlige myndigheder eller institutioner i  \r\n\r\n forbindelse med udbud af offentlige indkøb; herom er fastsat særlige  \r\n\r\n bestemmelser i en anden international aftale, der samtidig er indgået, men  \r\n\r\n som først træder i kraft den 1. januar 1981. </P>  \r\n\r\n<P>Forpligtelserne i henhold til aftalen påhviler i første række de statslige  \r\n\r\n myndigheder og institutioner i de lande, der har tiltrådt aftalen; men den  \r\n\r\n indeholder også bestemmelser, der vedrører lokale og regionale myndigheder og  \r\n\r\n institutioner (for Danmarks vedkommende kommuner og amter og institutioner  \r\n\r\n henhørende under disse) og derudover eventuelle institutioner eller  \r\n\r\n organisationer, som uden i øvrigt at udøve offentlig myndighed har fået  \r\n\r\n tillagt beføjelser til at udstede og håndhæve tekniske forskrifter. Endelig  \r\n\r\n er der bestemmelser i aftalen, som vedrører de anerkendte  \r\n\r\n standardiseringsorganisationer. </P>  \r\n\r\n<P>TEKNISKE FORSKRIFTER er administrativt eller ved lov fastsatte retligt  \r\n\r\n bindende bestemmelser. STANDARDER er tekniske specifikationer, som af  \r\n\r\n anerkendte standardiseringsorganisationer er godkendt med henblik på fortsat  \r\n\r\n eller gentagen anvendelse, men som ingen er forpligtet til at overholde. Hvor  \r\n\r\n der tales om nye forskrifter, standarder eller ordninger, omfatter dette også  \r\n\r\n ændringer af gældende forskrifter, standarder eller ordninger, medmindre  \r\n\r\n disse ændringer er uden væsentlig betydning. En INTERNATIONAL standard eller  \r\n\r\n ordning skal være åben for tilslutning fra alle lande, der har tilsluttet sig  \r\n\r\n GATT-aftalen. Er adgangen til at deltage begrænset til visse af disse lande  \r\n\r\n (f.eks. en europæisk eller nordisk standard eller ordning) betegnes den som  \r\n\r\n en REGIONAL standard eller ordning. </P>  \r\n\r\n<P>II. Forpligtelsernes indhold </P>  \r\n\r\n<P>Der påhviler de STATER, der har undertegnet aftalen, visse nærmere  \r\n\r\n afgrænsede forpligtelser til at sikre, at tekniske forskrifter og standarder  \r\n\r\n ikke udformes og anvendes med henblik på at skabe hindringer for den  \r\n\r\n internationale samhandel og heller ikke i praksis skaber unødige hindringer  \r\n\r\n for denne handel. Desuden skal de drage omsorg for, dels at importerede varer  \r\n\r\n ikke behandles mindre gunstigt end varer af indenlandsk oprindelse, og at der  \r\n\r\n ikke gøres forskel i behandlingen af varer fra forskellige lande  \r\n\r\n (ikke-diskrimination), dels at internationale standarder anvendes mest muligt  \r\n\r\n i forbindelse med tekniske forskrifter og standarder. Aftalens parter skal  \r\n\r\n endvidere medvirke bedst muligt til en international harmonisering af disse  \r\n\r\n standarder på bredest mulig basis. Til sikring heraf skal de deltagende  \r\n\r\n staters myndigheder desuden i nærmere fastlagt omfang publicere og anmelde  \r\n\r\n nye tekniske forskrifter eller standarder og herved følge fremgangsmåder, som  \r\n\r\n er nærmere fastlagt i aftalen, og de skal være rede til at modtage  \r\n\r\n henvendelser herom fra andre deltagende stater og efter anmodning forhandle  \r\n\r\n med disse og tage hensyn til udfaldet af sådanne meningsudvekslinger. De skal  \r\n\r\n endvidere gennem oprettelse af nationale informationscentre gøre det lettere  \r\n\r\n at få kendskab til gældende tekniske forskrifter og standarder. Tilsvarende  \r\n\r\n regler gælder med hensyn til certificerings-, prøvnings- og  \r\n\r\n godkendelsesordninger. Prøvningsresultater, certifikater og  \r\n\r\n overensstemmelsesmærkning hidrørende fra andre deltagende lande skal desuden  \r\n\r\n accepteres, hvor dette måtte vise sig muligt og forsvarligt. Det påhviler  \r\n\r\n endelig de deltagende stater at bringe sådanne rimelige foranstaltninger, som  \r\n\r\n de har adgang til, i anvendelse for at søge aftalens bestemmelser overholdt  \r\n\r\n også af lokale myndigheder inden for deres territorier og af de nationale  \r\n\r\n standardiseringsorganisationer. Samtidig skal de medvirke til, at disse  \r\n\r\n forpligtelser også overholdes af regionale (f.eks. europæiske eller nordiske)  \r\n\r\n standardiseringsorganisationer o.l., som de er medlemmer af. </P>  \r\n\r\n<P>For Danmarks vedkommende medfører aftalen, at det herefter påhviler de  \r\n\r\n nedenfor nævnte myndigheder og organisationer at overholde de i det følgende  \r\n\r\n nærmere fastlagte bestemmelser. </P>  \r\n\r\n<P CLASS=PUNKT> <B>1.</B> IKKE-DISKRIMINATION </P>  \r\n\r\n<P>Det påhviler de danske STATSLIGE myndigheder (ministerier, styrelser,  \r\n\r\n institutioner m.v.) at drage omsorg for, at tekniske forskrifter og  \r\n\r\n standarder ikke udformes, sættes i kraft eller anvendes med det formål at  \r\n\r\n skabe hindringer for den internationale samhandel, og at deres anvendelse  \r\n\r\n heller ikke i praksis har den virkning at skabe unødige hindringer for  \r\n\r\n samhandelen. Importerede varer må ikke behandles mindre gunstigt end  \r\n\r\n tilsvarende varer af dansk oprindelse eller af nogen anden oprindelse. </P>  \r\n\r\n<P>Det samme gælder certificeringsordninger. De må ikke udformes eller  \r\n\r\n anvendes med det formål at skabe hindringer for samhandelen eller i praksis  \r\n\r\n virke, så de unødigt skaber sådanne hindringer. Leverandører af ensartede  \r\n\r\n varer skal, hvis de er i stand til og rede til at opfylde de stillede krav,  \r\n\r\n uanset leverandørens nationalitet eller varens oprindelse have adgang til at  \r\n\r\n få udstedt certifikater og anvende eventuelle dertil hørende mærker på  \r\n\r\n vilkår, der ikke er ringere end dem, der gælder for danske leverandører eller  \r\n\r\n for leverandører af nogen anden nationalitet. &#187;Ikke ringere end&#171;  \r\n\r\n betyder i denne forbindelse ikke nødvendigvis, at disse vilkår skal være  \r\n\r\n identiske med dem, der gælder for leverandører af dansk eller anden  \r\n\r\n nationalitet. </P>  \r\n\r\n<P>Hvor der kræves sikkerhed eller bevis for, at varer opfylder tekniske  \r\n\r\n forskrifter eller standarder, skal adgangen til prøvning, de anvendte  \r\n\r\n prøvemetoder, administrative procedurer, prøvningsgebyrer, udvælgelsen af  \r\n\r\n stikprøver, placeringen af prøvningsfaciliteter og overholdelsen af  \r\n\r\n fortrolighed være således, at importerede varer ikke underkastes mindre  \r\n\r\n gunstige vilkår end danske varer eller varer af nogen anden oprindelse.  \r\n\r\n Eksportører, importører eller deres agenter skal have adgang til resultater  \r\n\r\n af prøvninger, som de har rekvireret, HVIS DE ANMODER DEROM. </P>  \r\n\r\n<P CLASS=PUNKT> <B>2.</B> INTERNATIONAL STANDARDISERING </P>  \r\n\r\n<P>Ved udformningen af tekniske forskrifter og standarder skal de STATSLIGE  \r\n\r\n myndigheder m.v. lægge dertil svarende internationale standarder eller  \r\n\r\n passende dele af disse til grund, hvor sådanne findes (eller hvor den  \r\n\r\n internationale godkendelse af sådanne standarder er umiddelbart forestående).  \r\n\r\n Dette gælder dog ikke, hvor sådanne internationale standarder (eller dele  \r\n\r\n deraf) ikke anses for egnede til formålet; men man må i så fald være rede til  \r\n\r\n efter anmodning at forklare, hvorfor de anses for uegnede. Dette kan bl.a.  \r\n\r\n skyldes hensynet til den nationale sikkerhed, til beskyttelse af menneskers  \r\n\r\n helbred og sikkerhed, af dyrs og planters sundhed og af miljøet, til  \r\n\r\n væsentlige klimatiske eller andre geografiske forhold, til tungtvejende  \r\n\r\n teknologiske problemer eller til ønsket om at hindre vildledende  \r\n\r\n fremgangsmåder. </P>  \r\n\r\n<P>HVOR DET ER FORMÅLSTJENLIGT bør tekniske forskrifter og standarder  \r\n\r\n fastsætte krav vedrørende varens FUNKTIONSEGENSKABER OG YDEEVNE  \r\n\r\n (performance), fremfor at fastsætte konstruktionsspecifikationer eller  \r\n\r\n beskrive varens fysiske, kemiske eller andre egenskaber. </P>  \r\n\r\n<P>Der lægges vægt på, at de deltagende landes myndigheder tager aktivt del i  \r\n\r\n arbejdet inden for de pågældende internationale  \r\n\r\n standardiseringsorganisationer med udarbejdelsen af internationale standarder  \r\n\r\n for varer, der omfattes af tekniske forskrifter og standarder, som de enten  \r\n\r\n har udstedt eller påtænker at at udstede. Deltagelse i dette arbejde skal dog  \r\n\r\n kun ske i det omfang, de har ressourcer dertil. Der lægges ligeledes vægt på,  \r\n\r\n at de deltagende landes myndigheder medvirker til, hvor det er muligt, at  \r\n\r\n gennemføre internationale certificeringsordninger, og at de benytter sig af  \r\n\r\n dem. </P>  \r\n\r\n<P>Om eksistensen af internationale standarder eller mulighederne for at få  \r\n\r\n sådanne udarbejdet kan Dansk Standardiseringsråd, eller for så vidt angår  \r\n\r\n elektrisk materiel Dansk Elektronisk Komite og for byggeforskrifter Dansk  \r\n\r\n Ingeniørforenings Normorganisation, give nærmere oplysninger. Der henvises i  \r\n\r\n øvrigt til den af Dansk Standardiseringsråd i januar 1978 udsendte  \r\n\r\n publikation, &#187;Henvisning til standarder, et tilbud til  \r\n\r\n lovgivningen&#171;, som blev udsendt til ministerier og styrelser med  \r\n\r\n Handelsministeriets skrivelse af 7. februar 1978. I det omfang, danske  \r\n\r\n myndigheder ikke kan magte selv at deltage i internationalt  \r\n\r\n standardiseringsarbejde, vil der være mulighed for at følge og eventuelt  \r\n\r\n påvirke dette gennem deltagelse i vedkommende danske standardiseringsudvalg.  \r\n\r\n</P>  \r\n\r\n<P CLASS=PUNKT> <B>3.</B> UDENLANDSKE PRØVNINGSRESULTATER, CERTIFIKATER OG  \r\n\r\n OVERENSSTEMMELSESMÆRKER </P>  \r\n\r\n<P>Hvor sådanne beviser kræves, skal de STATSLIGE myndigheder, i det omfang  \r\n\r\n det er muligt, godkende prøvningsresultater, certifikater og  \r\n\r\n overensstemmelsesmærker hidrørende fra kompetente institutioner eller  \r\n\r\n myndigheder i deltagende lande, eller acceptere certifikater udstedt af  \r\n\r\n producenter i disse lande. </P>  \r\n\r\n<P>Dette gælder også, selv om der er anvendt andre prøvningsmetoder end de  \r\n\r\n her i landet anvendte, dog forudsat at man anser de anvendte metoder for  \r\n\r\n tilfredsstillende til at fastslå, om de gældende tekniske forskrifter eller  \r\n\r\n standarder er overholdt. Aftalen anerkender, at det kan være nødvendigt med  \r\n\r\n forudgående rådslagninger landene imellem for at finde frem til gensidigt  \r\n\r\n tilfredsstillende ordninger af denne art, og selv i så fald vil der fortsat  \r\n\r\n være adgang til i rimeligt omfang at foretage stikprøver her i landet. De af  \r\n\r\n statslige myndigheder fastsatte bestemmelser om prøvningsmetoder og  \r\n\r\n administrative metoder skal så vidt muligt åbne adgang for sådan gensidig  \r\n\r\n anerkendelse af prøvning og kontrol. </P>  \r\n\r\n<P>Af hensyn til samarbejdet inden for EF om en koordineret gennemførelse af  \r\n\r\n aftalen skal Industriministeriet og Udenrigsministeriet underrettes om  \r\n\r\n ordninger, hvorved man agter at anerkende prøvningsresultater, certifikater  \r\n\r\n o.l. hidrørende fra lande, der ikke er medlemmer af de Europæiske  \r\n\r\n Fællesskaber. Iværksættelse af sådanne ordninger må kun ske efter forudgående  \r\n\r\n aftale med Industriministeriet. </P>  \r\n\r\n<P CLASS=PUNKT> <B>4.</B> LOKALE MYNDIGHEDER (KOMMUNER OG AMTER) OG PRIVATE  \r\n\r\n ORGANISATIONER </P>  \r\n\r\n<P>Aftalens forpligtelser påhviler direkte kun de statslige myndigheder; men  \r\n\r\n aftalen pålægger disse at bringe sådanne rimelige foranstaltninger, som de  \r\n\r\n har adgang til, i anvendelse for at sikre, at også primær- og amtskommunale  \r\n\r\n myndigheder og institutioner og visse private organisationer (navnlig  \r\n\r\n standardiseringsorganisationer) overholder de ovenfor under 1-3 omhandlede  \r\n\r\n forpligtelser. De statslige myndigheder må ikke kræve af disse myndigheder,  \r\n\r\n institutioner eller organisationer - eller tilskynde dem til - at handle i  \r\n\r\n modstrid med de nævnte forpligtelser. Hvis certificeringsordninger  \r\n\r\n administreres af sådanne myndigheder, institutioner eller organisationer, må  \r\n\r\n statslige myndigheder kun benytte sig af disse ordninger, hvis det kan ske,  \r\n\r\n uden at de derved overtræder aftalens forpligtelser. </P>  \r\n\r\n<P>Disse bestemmelser har ikke større betydning for danske primær- og  \r\n\r\n amtskommunale myndigheder og institutioner, der normalt ikke fastsætter  \r\n\r\n tekniske forskrifter, standarder eller certificeringsbestemmelser. Der  \r\n\r\n henvises i øvrigt til bemærkningerne nedenfor under punkt 5.d. </P>  \r\n\r\n<P CLASS=PUNKT> <B>5.</B> FORPLIGTELSER VEDRØRENDE OFFENTLIGGØRELSE,  \r\n\r\n INFORMATION, NOTIFIKATION OG KONSULTATION </P>  \r\n\r\n<P>Der påhviler efter aftalen de statslige myndigheder visse forpligtelser  \r\n\r\n til at offentliggøre deres tekniske forskrifter, standarder og  \r\n\r\n certificeringsordninger og at give oplysninger derom. I et vist omfang skal  \r\n\r\n der også finde en forudgående anmeldelse (notifikation) sted til GATTs  \r\n\r\n sekretariat i Geneve, og man skal i sådanne tilfælde være rede til at modtage  \r\n\r\n og drøfte henvendelser fra andre lande, jfr. nedenfor. Nogle af disse  \r\n\r\n forpligtelser gælder også vedrørende tekniske forskrifter, standarder og  \r\n\r\n certificeringsordninger, der gennemføres af de i punkt 4 nævnte kommunale  \r\n\r\n myndigheder og institutioner og private organisationer; men i disse tilfælde  \r\n\r\n skal meddelelse af oplysninger m.v. i reglen ske gennem de statslige  \r\n\r\n myndigheder. </P>  \r\n\r\n<P>Offentliggørelse af alle nye tekniske forskrifter og af bestemmelser, der  \r\n\r\n fastsætter nye bindende certificeringskrav, skal finde sted gennem de  \r\n\r\n SÆDVANLIGE MEDDELELSESMIDLER (LOVTIDENDE M.V.), som anvendes af danske  \r\n\r\n myndigheder til sådanne formål. Der er ingen pligt til at oversætte den fulde  \r\n\r\n ordlyd af sådanne bestemmelser til andre sprog, og denne bestemmelse i  \r\n\r\n aftalen medfører således ingen ændring i den hidtidige danske retstilstand  \r\n\r\n eller praksis. I normale tilfælde, hvor der ikke er tale om problemer af  \r\n\r\n hastende karakter, (jfr. nedenfor under b.) skal der fastsættes en RIMELIG  \r\n\r\n IKRAFTTRÆDELSESFRIST for nye tekniske forskrifter, således at leverandører -  \r\n\r\n også udenlandske leverandører - kan nå at tilpasse deres varer til de nye  \r\n\r\n regler. </P>  \r\n\r\n<P>De i det følgende omtale VIDEREGÅENDE FORPLIGTELSER (A.-E.) GÆLDER ALENE I  \r\n\r\n TILFÆLDE, HVOR der gennemføres en teknisk forskrift eller en standard, som  \r\n\r\n kan have en BETYDENDE (SIGNIFICANT) INDFLYDELSE PÅ SAMHANDELEN med andre  \r\n\r\n deltagende lande, OG hvor der samtidig IKKE FINDES EN TILSVARENDE  \r\n\r\n INTERNATIONAL STANDARD, ELLER hvor den påtænkte forskrift eller standard i  \r\n\r\n sit tekniske indhold AFVIGER VÆSENTLIGT FRA EN BESTÅENDE INTERNATIONAL  \r\n\r\n STANDARD; forpligtelserne under a.-e. gælder desuden i ALLE tilfælde, hvor  \r\n\r\n der indføres NYE CERTIFICERINGSORDNINGER. I disse tilfælde - og kun i disse  \r\n\r\n tilfælde - skal følgende forpligtelser overholdes: a. Der skal i sådanne  \r\n\r\n tilfælde på et passende tidligt tidspunkt OFFENTLIGGØRES EN KORT MEDDELELSE  \r\n\r\n OM, AT MAN AGTER AT UDSTEDE den påtænkte forskrift eller standard eller  \r\n\r\n gennemføre en ny certificeringsordning, således at alle interesserede  \r\n\r\n derigennem kan gøre sig bekendt med, hvad den påtænkte nye forskrift,  \r\n\r\n standard eller ordning vedrører. Meddelelsen affattes på dansk. Det er aftalt  \r\n\r\n med Dansk Standardiseringsråd, at disse korte meddelelser INDRYKKES I  \r\n\r\n &#187;STANDARD NYT&#171;; denne publikation udgives regelmæssigt af de  \r\n\r\n nordiske standardiseringsorganisationer i fællesskab. En meddelelse på højst  \r\n\r\n 3-4 maskinskrevne linjer indsendes til Dansk Standardiseringsråd. </P>  \r\n\r\n<P>Det understreges, at indrykning af denne korte meddelelse i &#187;Standard  \r\n\r\n Nyt&#171; opfylder en bestemmelse i aftalen. Andre publiceringsmåder, som  \r\n\r\n eventuelt har været anvendt hidtil, eller som måtte ønskes bragt i  \r\n\r\n anvendelse, vil fortsat kunne anvendes eller indføres. Indrykning i  \r\n\r\n &#187;Standard Nyt&#171; bør dog ikke finde sted senere end eventuel anden  \r\n\r\n offentlig meddelelse om den påtænkte foranstaltning. Er der tale om en  \r\n\r\n meddelelse, der giver mere indgående oplysninger, bør den korte meddelelse i  \r\n\r\n &#187;Standard Nyt&#171; henvise til, hvor den alternative publicering kan  \r\n\r\n findes. </P>  \r\n\r\n<P>I vise tilfælde vil meddelelsen i &#187;Standard Nyt&#171; dog kunne  \r\n\r\n udelades. Herom henvises til omtalen nedenfor under b. </P>  \r\n\r\n<P>b. Om påtænkte nye tekniske forskrifter og certificeringsordninger (men  \r\n\r\n ikke standarder) skal der desuden - i det i indledningen til punkt 5 nærmere  \r\n\r\n afgrænsede omfang, hvor videregående foranstaltninger kræves - foretages en  \r\n\r\n ANMELDELSE TIL GATT-SEKRETARIATET I GENEVE (notifikation). Denne anmeldelse,  \r\n\r\n der skal affattes på engelsk (eventuelt på fransk eller spansk), indsendes  \r\n\r\n til Udenrigsministeriet, der vil videresende den til GATT-sekretariatet.  \r\n\r\n Udenrigsministeriet vil drage omsorg for, at anmeldelsernes formulering har  \r\n\r\n en passende ensartet karakter og er sprogligt korrekte, men vil ikke kunne  \r\n\r\n påtage sig et egentligt oversættelsesarbejde; anmeldelserne må derfor ved  \r\n\r\n indsendelsen være affattet på engelsk (evt. fransk eller spansk), og det er  \r\n\r\n vigtigt, at navnlig den anvendte tekniske terminologi er korrekt oversat.  \r\n\r\n</P>  \r\n\r\n<P>Det undertreges, at nye tekniske forskrifter eller  \r\n\r\n certificeringsordninger, der indføres eller planlægges indført af de  \r\n\r\n Europæiske Fællesskabers Råd eller af Kommissionen, vil blive anmeldt til  \r\n\r\n GATT-sekretariatet ved EFs foranstaltning, i det omfang anmeldelse er  \r\n\r\n fornøden. De skal således ikke derudover anmeldes af de enkelte  \r\n\r\n medlemsstater. </P>  \r\n\r\n<P>Anmeldelserne skal kort omtale, hvad den påtænkte nye forskrift eller  \r\n\r\n ordning går ud på, og herunder navnlig oplyse, hvilke varer der vil være  \r\n\r\n omfattet af de nye bestemmelser. Den skal desuden kort forklare, hvad der er  \r\n\r\n formålet med den påtænkte foranstaltning. Det er aftalt, at anmeldelserne kan  \r\n\r\n formuleres meget kort, f.eks.: &#187;Den danske regering ved Arbejdstilsynet  \r\n\r\n agter at ændre gældende bestemmelser om beskyttelsesfodtøj. Formålet er at  \r\n\r\n beskytte arbejdstagernes helbred. Eventuelle henvendelser rettes til  \r\n\r\n Udenrigsministeriet.&#171; </P>  \r\n\r\n<P>Anmeldelsen skal i princippet finde sted, inden de nye bestemmelser er  \r\n\r\n endeligt vedtaget, og der vil blive draget omsorg for, at indrykningen af den  \r\n\r\n under a. omtalte korte meddelelse i &#187;Standard Nyt&#171; og  \r\n\r\n Udenrigsministeriets afsendelse af anmeldelsen til GATT-sekretariatet så vidt  \r\n\r\n muligt finder sted på nogenlunde samme tidspunkt. </P>  \r\n\r\n<P>I visse tilfælde vil indrykningen af den under a. omtalte korte meddelelse  \r\n\r\n i &#187;Standard Nyt&#171; kunne udelades, og anmeldelsen til  \r\n\r\n GATT-sekretariatet kunne udsættes, til den nye tekniske forskrift eller  \r\n\r\n certificeringsordning er endeligt besluttet, hvis en sådan udeladelse eller  \r\n\r\n udsættelse anses for nødvendig. Det gælder, hvor der opstår eller truer med  \r\n\r\n at opstå HASTENDE PROBLEMER AF SIKKERHEDS- ELLER SUNDHEDSMÆSSIG ART ELLER SOM  \r\n\r\n VEDRØRER BESKYTTELSE AF MILJØET ELLER DEN NATIONALE SIKKERHED. I sådanne  \r\n\r\n tilfælde skal anmeldelse til GATT-sekretariatet finde sted umiddelbart efter,  \r\n\r\n at beslutningen er truffet, og anmeldelsen skal udover de forannævnte  \r\n\r\n oplysninger indeholde en kort angivelse af de nævnte hastende problemers  \r\n\r\n karakter. </P>  \r\n\r\n<P>c. Hvis der modtages ANMODNINGER OM UDLEVERING AF TEKSTER ELLER  \r\n\r\n ENKELTHEDER vedrørende påtænkte standarder, forskrifter eller ordninger -  \r\n\r\n eller eventuelt vedrørende allerede udstedte tekniske forskrifter eller  \r\n\r\n certificeringsordninger - skal disse tekster udleveres uden  \r\n\r\n forskelsbehandling (også med hensyn til den pris, der evt. skal betales for  \r\n\r\n dem). Det samme gælder tekster til allerede godkendte standarder, der ikke  \r\n\r\n forudgående har været indrykket i &#187;Standard Nyt&#171;. I det omfang, det  \r\n\r\n er muligt, skal man også, hvis der anmodes derom, forklare på hvilke punkter,  \r\n\r\n påtænkte tekniske forskrifter eller standarder afviger fra en tilsvarende  \r\n\r\n international standard. </P>  \r\n\r\n<P>Efter offentliggørelsen af den korte meddelelse i &#187;Standard  \r\n\r\n Nyt&#171;, og efter at en teknisk forskrift eller en certificeringsordning er  \r\n\r\n anmeldt til GATT-sekretariatet (hvad enten dette er sket forudgående eller  \r\n\r\n efter, at beslutningen er truffet), skal der uden forskelsbehandling  \r\n\r\n indrømmes andre deltagende landes myndigheder en RIMELIG TIDSFRIST, inden for  \r\n\r\n hvilken de skriftligt kan fremsætte eventuelle bemærkninger. Modtages sådanne  \r\n\r\n SKRIFTLIGE HENVENDELSER, skal man være rede til at DRØFTE DE FREMSATTE  \r\n\r\n BEMÆRKNINGER med det pågældende lands MYNDIGHEDER, hvis disse anmoder derom,  \r\n\r\n og til at TAGE MODTAGNE BEMÆRKNINGER OG UDFALDET AF EVENTUELLE DRØFTELSER I  \r\n\r\n BETRAGTNING i forbindelse med de videre overvejelser af sagen. Hvis sagen  \r\n\r\n giver anledning til yderligere drøftelser på internationalt plan i den af  \r\n\r\n aftaleparterne nedsatte komite (jfr. nedenfor under afsnit III), skal også  \r\n\r\n resultaterne heraf tages i betragtning. Disse forpligtelser gælder også med  \r\n\r\n hensyn til STANDARDER; herom har dog alle interesserede i de deltagende  \r\n\r\n lande, også PRIVATE, adgang til at fremsætte skriftlige bemærkninger og  \r\n\r\n anmode om drøftelser. </P>  \r\n\r\n<P>Det må forudses, at skriftlige bemærkninger fra andre landes myndigheder  \r\n\r\n og anmodninger om drøftelser vedrørende tekniske forskrifter og  \r\n\r\n certificeringsordninger, der iværksættes af danske myndigheder, i hovedsagen  \r\n\r\n vil fremkomme ad sædvanlige diplomatiske kanaler til Udenrigsministeriet,  \r\n\r\n hvorefter sagen forelægges for den kompetente danske myndighed og for  \r\n\r\n Industriministeriet. Efter behov vil sagerne blive gjort til genstand for  \r\n\r\n normale interministerielle forhandlinger, således at der kan sikres den  \r\n\r\n fornødne ensartethed og en samstemmende linje i behandingen af sådanne sager.  \r\n\r\n Dette vil bl.a. være væsentligt, når udfaldet af stedfundne drøftelser skal  \r\n\r\n fortolkes, og det skal afgøres, hvorledes dette udfald skal tages i  \r\n\r\n betragtning. I det omfang henvendelser, der fremsættes i henhold til aftalen,  \r\n\r\n skulle blive rettet direkte til fagministerier eller styrelser m.v., bør  \r\n\r\n Industriministeriet og Udenrigsministeriet underrettes derom, inden sådanne  \r\n\r\n henvendelser besvares, således at det i fornødent omfang kan sikres, at  \r\n\r\n besvarelserne sker på en ensartet måde og i overensstemmelse med aftalte  \r\n\r\n retningslinjer. En sådan koordinering vil samtidig sikre, at der tages hensyn  \r\n\r\n til de fortolkninger af aftalen, som efterhånden vil fremgå af de  \r\n\r\n internationale drøftelser i den ved aftalen etablerede komite. </P>  \r\n\r\n<P>Det understreges, at andre former for internationalt samarbejde om  \r\n\r\n tekniske forhold o.l., hvori danske myndigheder deltager, ikke berøres heraf.  \r\n\r\n Man bør dog være opmærksom på, om oplysninger, der udveksles i forbindelse  \r\n\r\n hermed, eventuelt vil kunne påberåbes under konsultationer i henhold til  \r\n\r\n aftalens bestemmelser. </P>  \r\n\r\n<P>Industriministeriet vil i samarbejde med Udenrigsministeriet og de  \r\n\r\n interesserede danske erhvervs organisationer drage omsorg for, at det ved  \r\n\r\n aftalen etablerede informations-, notifikations- og konsultationssystem  \r\n\r\n udnyttes bedst muligt til fordel for danske interesser, ikke mindst  \r\n\r\n EKSPORTINTERESSER. I det omfang andre danske myndigheder enten gennem deres  \r\n\r\n samarbejde med tilsvarende myndigheder i andre lande eller ved deres  \r\n\r\n kontakter med danske virksomheder og forbrugere eller på anden måde bliver  \r\n\r\n opmærksomme på forhold i andre lande, som kan antages at være af betydning  \r\n\r\n for danske interesser, og som falder inden for aftalens område, bør de  \r\n\r\n henlede Industriministeriets og Udenrigsministeriets opmærksomhed herpå.  \r\n\r\n Udenrigsministeriet vil på samme måde foranledige, at danske repræsentationer  \r\n\r\n i udlandet indberetter sådanne forhold, når de bliver opmærksomme derpå. </P>  \r\n\r\n<P>d. De foran omtalte forpligtelser vedrørende information og konsultation,  \r\n\r\n men derimod ikke om notifikation og om deltagelse i internationalt eller  \r\n\r\n regionalt samarbejde, gælder også for PRIMÆR- OG AMTSKOMMUNALE MYNDIGHEDER OG  \r\n\r\n INSTITUTIONER. Også i disse tilfælde skal imidlertid meddelelse af  \r\n\r\n oplysninger efter anmodning udefra og modtagelse af bemærkninger og drøftelse  \r\n\r\n af disse ske gennem de statslige myndigheder. </P>  \r\n\r\n<P>Da primær- og amtskommunale myndigheder her i landet normalt ikke  \r\n\r\n fastsætter tekniske forskrifter, standarder eller certificeringsbestemmelser,  \r\n\r\n har disse forpligtelser i henhold til aftalen ikke større betydning for  \r\n\r\n danske forhold, hvorimod de kan spille en ikke uvæsentlig rolle i forholdet  \r\n\r\n til andre lande (forbundsstater m.v.), hvor en væsentlig del af kompetencen  \r\n\r\n til fastsættelse af sådanne bestemmelser er tillagt delstater, provinser  \r\n\r\n eller lokale myndigheder. Indenrigsministeriet vil drage omsorg for, at  \r\n\r\n primær- og amtskommuner er bekendt med dette cirkulære og opmærksomme på de  \r\n\r\n forpligtelser, aftalen medfører, og vil henvise til, at der om tvivlstilfælde  \r\n\r\n kan rettes henvendelse til Industriministeriet. </P>  \r\n\r\n<P>I et vist omfang gælder informations-, notifikations- og  \r\n\r\n konsultationsforpligtelser også for de DANSKE STANDARDISERINGSORGANISATIONER,  \r\n\r\n og også disse skal i en række tilfælde opfyldes gennem de statslige  \r\n\r\n myndigheder. Industriministeriet har herom truffet de fornødne aftaler med  \r\n\r\n Dansk Standardiseringsråd, der koordinerer det danske  \r\n\r\n standardiseringsarbejde, og desuden med Dansk Elektronisk Komite og Dansk  \r\n\r\n Ingeniørforenings Normorganisation. </P>  \r\n\r\n<P>e. Efter aftalen skal hvert af de deltagende lande oprette et  \r\n\r\n INFORMATIONSCENTER, der i rimeligt omfang kan besvare spørgsmål, som stilles  \r\n\r\n til det af interesserede i andre lande. Det er aftalt med DANSK  \r\n\r\n STANDARDISERINGSRÅD, at dette varetager denne opgave. </P>  \r\n\r\n<P>Det påhviler efter aftalen informationscentret (enquiry point), at svare  \r\n\r\n på alle rimelige anmodninger om oplysinger fra parter, hvis interesser  \r\n\r\n berøres af gældende eller påtænkte tekniske forskrifter, standarder og  \r\n\r\n certificeringsordninger, uanset hvilke myndigheder, institutioner eller  \r\n\r\n organisationer, der iværksætter disse foranstaltninger (det gælder også, hvis  \r\n\r\n de iværksættes af regionale standardiseringsorganer med dansk deltagelse).  \r\n\r\n Informationscentret skal også kunne oplyse, hvor de korte meddelelser, som er  \r\n\r\n omtalt under a. kan findes. </P>  \r\n\r\n<P>For at sætte Dansk Standardiseringsråd i stand til at varetage denne  \r\n\r\n opgave, påhviler det alle danske myndigheder og institutioner, som fastsætter  \r\n\r\n tekniske forskrifter og certificeringsbestemmelser, at holde  \r\n\r\n Standardiseringsrådet løbende underrettet om de områder, inden for hvilke man  \r\n\r\n har fastsat eller påtænker at fastsætte tekniske forskrifter. </P>  \r\n\r\n<P>DET VIL IKKE VÆRE NØDVENDIGT FOR INFORMATIONSCENTRET SELV AT KUNNE BESVARE  \r\n\r\n SPØRGSMÅL OM ENKELTHEDER i gældende eller påtænkte bestemmelser; men det må  \r\n\r\n være bekendt med, at sådanne bestemmelser findes, eller - på et passende  \r\n\r\n tidigt tidspunkt - at det er under overvejelse at indføre (evt. at ændre)  \r\n\r\n bestemmelser af denne art. I det omfang informationscentret ikke forsynes med  \r\n\r\n tekster eller skriftligt materiale vedrørende gældende eller påtænkte  \r\n\r\n bestemmelser, må det desuden være i stand til at HENVISE EVENTUELLE  \r\n\r\n INTERESSEREDE TIL DET STED, HVOR SåDANT MATERIALE VIL KUNNE FåS UDLEVERET,  \r\n\r\n ELLER SELV KUNNE FREMSKAFFE MATERIALET DERFRA. Centret må således også gøres  \r\n\r\n bekendt med, hvad der foreligger og fremkommer af sådant materiale. Det  \r\n\r\n påhviler derfor de kompetente myndigheder og offentlige institutioner m.v. at  \r\n\r\n etablere den hertil fornødne informationsformidling til Dansk  \r\n\r\n Standardiseringsråd. De enkelte myndgheder afgør selv, i hvilket omfang de  \r\n\r\n ønsker, at informationscentret skal kunne besvare spørgsmål på deres vegne  \r\n\r\n eller skal henvise spørgsmål til besvarelse hos myndighederne selv, og de  \r\n\r\n træffer nærmere aftale herom med Dansk Standardiseringsråd. </P>  \r\n\r\n<P>Det understreges, at oprettelse af det i aftalen krævede  \r\n\r\n informationscenter i Dansk Standardiseringsråd ikke medfører, at andre former  \r\n\r\n for informationsvirksomhed bør bringes til ophør. Der kan fortsat informeres  \r\n\r\n om de enkelte myndigheders og institutioners virksomhed på enhver anden måde,  \r\n\r\n som anses for formålstjenlig. Dansk Standardiseringsråd skal blot være i  \r\n\r\n stand til ved henvisning at sikre, at alle interesserede uden  \r\n\r\n forskelsbehanding kan underrettes om, hvor sådanne oplysninger kan fås. </P>  \r\n\r\n<P>III. ANDRE BESTEMMELSER </P>  \r\n\r\n<P>Aftalen indeholder en række bestemmelser om teknisk bistand til og  \r\n\r\n særbehandling af UDVIKLINGSLANDE på de områder, aftalen vedrører. Disse  \r\n\r\n bestemmelser vil blive administreret af Udenrigsministeriet og  \r\n\r\n Industriministeriet i samarbejde med de kompetente myndigheder. </P>  \r\n\r\n<P>Aftalen indeholder desuden en række bestemmelser, hvorved der MELLEM  \r\n\r\n AFTALENS PARTER oprettes de til overvågning af aftalens gennemførelse  \r\n\r\n fornødne organer og procedurer, herunder en særlig komite vedrørende tekniske  \r\n\r\n handelshindringer, hvori samtlige deltagende lande vil være repræsenteret, og  \r\n\r\n en særlig konsultationsprocedure samt en procedure til regulering af  \r\n\r\n eventuelle uoverensstemmelser mellem de deltagende lande. Danmark deltager  \r\n\r\n heri, idet det Europæiske Økonomiske Fællesskab og dets medlemslande er  \r\n\r\n repræsenteret i denne komite. </P>  \r\n\r\n<P>Det må understreges, at der i tilfælde af, at aftalen ikke efterleves, kan  \r\n\r\n blive tale om KLAGER og eventuelt om SANKTIONER mod det indklagede land, der  \r\n\r\n f.eks. kan blive berøvet fordele, som det ellers er berettiget til efter  \r\n\r\n aftalen. Danske myndgheder og institutioner m.v., hvis virksomhed berøres af  \r\n\r\n aftalens bestemmelser, må derfor drage omsorg for, at denne overholdes og må  \r\n\r\n være rede til at besvare spørgsmål, som efter aftalen kan blive stillet til  \r\n\r\n Danmark som aftalepart. Problemer vedrørende aftalens indhold og omfang og  \r\n\r\n vedrørende konkrete spørgsmål om aftalens gennemførelse vil kunne rejses over  \r\n\r\n for Industriministeriet, der i fornødent omfang vil drage omsorg for, at  \r\n\r\n sådanne problemer drøftes med andre interesserede myndigheder m.v. med  \r\n\r\n henblik på en ensartet og koordineret gennemførelse af aftalen her i landet.  \r\n\r\n</P>  \r\n\r\n<P>Industriministeriet vil desuden i samarbejde med andre interesserede  \r\n\r\n myndigheder, herunder navnlig Udenrigsministeriet, samt med de interesserede  \r\n\r\n danske erhvervs organisationer og Dansk Standardiseringsråd drage omsorg for,  \r\n\r\n at danske virksomheder, navnlig eksporterende virksomheder, og danske  \r\n\r\n interesserede i øvrigt får størst mulige FORDELE AF DANMARKS DELTAGELSE I  \r\n\r\n AFTALEN. </P>  \r\n\r\n<P>Der vil ved gennemførelsen af bestemmelserne i afsnit II være behov for at  \r\n\r\n kende følgende ADRESSER m.v.: </P>  \r\n\r\n<P>Dansk Standardiseringsråd </P>  \r\n\r\n<P>Aurehøjvej 12, 2900 Hellerup </P>  \r\n\r\n<P>Telefon: (01) 62 93 15. Telex: 15615 Dansta DK </P>  \r\n\r\n<P>Dansk Elektroteknisk Komite </P>  \r\n\r\n<P>Strandgade 36, 1401 København K. </P>  \r\n\r\n<P>Telefon: (01) 57 50 50 </P>  \r\n\r\n<P>Dansk Ingeniørforenings Normorganisation </P>  \r\n\r\n<P>Vester Farimagsgade 31, 1606 København V. </P>  \r\n\r\n<P>Telefon: (01) 15 65 65 </P>  \r\n\r\n<P>Udenrigsministeriet </P>  \r\n\r\n<P>Asiatisk Plads 2, 1448 København K. </P>  \r\n\r\n<P>Telefon: (01) 92 00 00. Telex: 31292 Etr DK </P>  \r\n\r\n<P>Industriministeriet </P>  \r\n\r\n<P>Slotsholmsgade 12, 1216 København K. </P>  \r\n\r\n<P>Telefon: (01) 12 11 97. Telex: 22373 Sofart. </P>  \r\n\r\n<P>Der henvises i det foranstående mange steder til de i aftalen  \r\n\r\n &#187;DELTAGENDE LANDE&#171;. Kredsen af lande, der har tilsluttet sig  \r\n\r\n aftalen, vil til stadighed kunne variere. Fra aftalens ikrafttræden deltager  \r\n\r\n det Europæiske Økonomiske Fællesskab, dettes medlemslande, Østrig, Finland,  \r\n\r\n Norge, Sverige, Schweiz, Argentina, Brasilien, Canada, Chile, Japan, New  \r\n\r\n Zealand og USA. Er der behov for nøjagtige oplysinger om den aktuelle kreds  \r\n\r\n af deltagende lande på et givet tidspunkt, vil Udenrigsministeriet til  \r\n\r\n stadighed kunne give oplysning herom. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>INDUSTRIMINISTERIET, DEN 27. JUNI 1980.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Erling Jensen </P>  \r\n\r\n<P CLASS=MINISTER ALIGN=RIGHT>/Åge Andersen </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "Baseret på en GATT-aftale om tekniske handelshindringer af 12.04.1979. Folketinget gav sit samtykke til ratifikation d. 19.12.1979."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/09/1980"
        },
        {
            "displayName": "Accession",
            "displayValue": "C19800010409"
        },
        {
            "displayName": "Entydig dokumentidentifikation",
            "displayValue": "CM024697"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "104"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "27/06/1980"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Industrimin. j.nr. 648-80"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}