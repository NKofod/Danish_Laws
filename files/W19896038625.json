{
    "id": 34526,
    "title": "Dagpenge - flytning - midlertidigt ophold - EF - udland (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60386 af 05/01/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>M, der led af psoriasis, havde efter art. 22 i EF-forordning 1408/71  \r\n\r\n om social sikring af vandrende arbejdstagere ret til sygedagpenge under  \r\n\r\n midlertidigt ophold i et andet EF land (her Spanien) i dagpengeperioden. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dagpenge - flytning - midlertidigt ophold - EF -  \r\n\r\n udland (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>Den 26-årige M havde som selvstændig erhvervsdrivende tegnet frivillig  \r\n\r\n dagpengesikring efter dagpengelovens § 28. </P>  \r\n\r\n<P>M havde i 10 år lidt af psoriasis, men havde kunnet holde sygdommen i ro  \r\n\r\n ved at tage til Sydeuropa 3 gange om året. </P>  \r\n\r\n<P>Hospitalsbehandling af lidelsen i sommeren 1987 mundede ud i, at M blev  \r\n\r\n indstillet til et 3-ugers ophold på rekreationshjemmet Montebello i Spanien,  \r\n\r\n da M's helbredstilstand erfaringsmæssigt blev bedret af sol og saltvand. </P>  \r\n\r\n<P>M's lidelse gik i ro under Spaniens-opholdet, men blussede op igen  \r\n\r\n umiddelbart efter hjemkomsten i oktober 1987. </P>  \r\n\r\n<P>Der blev udbetalt sygedagpenge til M under opholdet i Spanien. </P>  \r\n\r\n<P>Behandlingsmulighederne var på ny hospitalsindlæggelse, ambulant  \r\n\r\n behandling eller ny rejse sydpå. En speciallæge anbefalede det sidste, som  \r\n\r\n var den løsning, M foretrak. </P>  \r\n\r\n<P>M tog den 23. oktober 1987 afsted for egen regning og skulle bo hos  \r\n\r\n private venner. </P>  \r\n\r\n<P>Det sociale udvalg meddelte nu afslag på sygedagpenge under opholdet i  \r\n\r\n Spanien med henvisning til dagpengelovens § 46. Det var udvalgets opfattelse,  \r\n\r\n at ophold i udlandet skal være på et rekreationshjem med lægeligt tilsyn, for  \r\n\r\n at der kan udbetales dagpenge. </P>  \r\n\r\n<P>M klagede til amtsankenævnet og gjorde gældende, at han var berettiget til  \r\n\r\n dagpenge efter reglerne i EF-forordning 1408/71 om social sikring af  \r\n\r\n vandrende arbejdstagere. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte det sociale udvalgs afgørelse. Nævnet fandt ikke,  \r\n\r\n at opholdet havde haft et klart behandlingsmæssigt hovedformål, som ikke  \r\n\r\n kunne opfyldes ved lægelig behandling her i landet, jf. dagpengelovens § 46  \r\n\r\n samt Socialministeriets bekendtgørelse nr. 512 af 23. september 1975, § 1.  \r\n\r\n</P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Afgørelsen blev anket af M med henvisning til art. 22, stk. 1 b, jf. stk.  \r\n\r\n 2, i ovennævnte EF-forordning. </P>  \r\n\r\n<P>I tilslutning til klagen indhentede M en udtalelse fra Socialministeriet,  \r\n\r\n der i skrivelse af 14. juli 1988 bl.a. udtalte følgende: &#187;at en  \r\n\r\n arbejdstager eller en selvstændig erhvervsdrivende efter art. 22, stk. 1a) i  \r\n\r\n EF-forordning nr. 1408/71 har ret til kontantydelser ved sygdom eller ophold  \r\n\r\n i en anden EF-medlemsstat, hvis sygdommen indtræder under opholdet. Efter  \r\n\r\n EF-forordningens art. 22, stk. 1b) er der ret til ydelser, hvis modtageren -  \r\n\r\n af den kompetente institution - får tilladelse til at flytte til en anden  \r\n\r\n medlemsstat. En sådan tilladelse kan efter art. 22, stk. 2, i EF-  \r\n\r\n forordningen kun nægtes, såfremt det godtgøres, at den pågældendes flytning  \r\n\r\n må antages at kunne bringe hans helbredstilstand i fare eller vanskeliggøre  \r\n\r\n en gennemførelse af lægebehandlingen. </P>  \r\n\r\n<P>Den sidstnævnte bestemmelse fortolkes af Socialministeriets departement  \r\n\r\n således, at når det er muligt at flytte til en anden medlemsstat i en  \r\n\r\n dagpengeperiode, må det, som det mindre, kunne tillades i en dagpengeperiode  \r\n\r\n at tage på et midlertidigt ophold i en anden medlemsstat uden at miste  \r\n\r\n dagpengene fra Danmark. </P>  \r\n\r\n<P>I Socialministeriets bekendtgørelse nr. 512 af 23. september 1975 er der i  \r\n\r\n § 4 gjort undtagelse fra bestemmelserne i bekendtgørelsens § 1 for så vidt  \r\n\r\n angår personer, der er omfattet af reglerne om social sikring af vandrende  \r\n\r\n lønmodtagere inden for De Europæiske Fællesskaber (EF-forordning nr.  \r\n\r\n 1408/71). De betingelser, der er fastsat i bekendtgørelsen, behøver derfor  \r\n\r\n ikke være opfyldt for den personkreds, som er omfattet af  \r\n\r\n EF-forordningen.&#171; </P>  \r\n\r\n<P>Antaget til principiel behandling: </P>  \r\n\r\n<P>Ankestyrelsen antog sagen til principiel behandling med henblik på  \r\n\r\n afgrænsning af anvendelsesområdet for bekendtgørelse nr. 512 af 23. september  \r\n\r\n 1975 om udbetaling af dagpenge under ophold i udlandet og EF-forordning nr.  \r\n\r\n 1408/71. </P>  \r\n\r\n<P>LOVGRUNDLAG: </P>  \r\n\r\n<P>Lov om dagpenge ved sygdom eller fødsel, § 46. </P>  \r\n\r\n<P>EF-forordning nr. 1408/71 om social sikring af vandrende arbejdstagere,  \r\n\r\n art. 22. </P>  \r\n\r\n<P>Socialministeriets bekendtgørelse nr. 512 af 23. september 1975 om  \r\n\r\n udbetaling af dagpenge under ophold i udlandet, § 4. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>M var omfattet af § 4 i bekendtgørelsen om udbetaling af sygedagpenge  \r\n\r\n under ophold i udlandet, hvorefter § 1-3 ikke gælder for personer, der er  \r\n\r\n omfattet af reglerne om social sikring af vandrende lønmodtagere inden for  \r\n\r\n EF. </P>  \r\n\r\n<P>Da M måtte anses for omfattet af EF-forordning nr. 1408/71 art. 22, var  \r\n\r\n der således ikke baggrund for at kræve, at betingelserne i bekendtgørelsens §  \r\n\r\n 1 skulle være opfyldt. </P>  \r\n\r\n<P>M var således berettiget til at modtage sygedagpenge under opholdet i  \r\n\r\n Spanien fra den 23. oktober 1987 i det omfang han opfyldte dagpengelovens  \r\n\r\n almindelige betingelser herfor. </P>  \r\n\r\n<P>Ankestyrelsen ændrede således amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden 1991.",
        "(* 1) Offentliggjort af Sikringsstyrelsen i SM D-003-89 15/05/1989."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19896038625"
        },
        {
            "displayName": "Entydig dokumentidentifikation",
            "displayValue": "CA002454"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60386"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "05/01/1989"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20644-88"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}