{
    "id": 68626,
    "title": "At-cirkulæreskrivelse om asbestholdige bjergartsmaterialer (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 3395 af 26/06/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-cirkulæreskrivelse om asbestholdige  \r\n\r\n bjergartsmaterialer (* 1) </H1>  \r\n\r\n<P></P>  \r\n\r\n<BR>  \r\n\r\n<P>At-cirkulæreskrivelse </P>  \r\n\r\n<P>Nr. 8/1990 </P>  \r\n\r\n<P>Henvisning til At-meddelelsessystemets gruppe 3 </P>  \r\n\r\n<P>Asbestholdige bjergartsmaterialer </P>  \r\n\r\n<P>I. ORIENTERING </P>  \r\n\r\n<P>Direktoratet har konstateret, at der i nogle former for  \r\n\r\n bjergartsmaterialer, der anvendes ved forskellige arbejdsprocesser, kan  \r\n\r\n forekommer små mængder af asbest. Bjergarten dolomit, der i formalet tilstand  \r\n\r\n anvendes som fyldstof, er et eksempel herpå, men også andre  \r\n\r\n bjergartsmaterialer, der anvendes som fyldstof ved produktion af fx lime og  \r\n\r\n malevarer eller som filterhjælpemiddel, kan i større eller mindre grad  \r\n\r\n indeholde asbest. </P>  \r\n\r\n<P>Eksempler herpå er angivet i bilag 1. I bilaget er også angivet eksempler  \r\n\r\n på i øjeblikket anvendte handelsnavne på disse materialer. </P>  \r\n\r\n<P>Forbudet i Arbejdsministeriets bekendtgørelse nr. 660 af 24. september  \r\n\r\n 1986 om asbest mod at fremstille, importere, anvende eller arbejde med asbest  \r\n\r\n eller asbestholdige materialer under enhver form er fortsat gældende.  \r\n\r\n Virksomheder, der importerer eller anvender bjergartsmaterialer, skal derfor  \r\n\r\n ved en attest fra importøren/leverandøren eller på anden måde sikre sig, at  \r\n\r\n leverancen ikke indeholder asbest. </P>  \r\n\r\n<P>Eksisterende lagre af bjergartsmaterialer skal analyseres med henblik på  \r\n\r\n at få fastlagt eventuelt indhold af asbest, medmindre det kan dokumenteres,  \r\n\r\n at materialet ikke indeholder asbest. </P>  \r\n\r\n<P>Direktoratet vil for lagre, der indeholder asbest og med baggrund i de  \r\n\r\n foretagne analyser, overveje i konkrete tilfælde at dispensere fra forbudet  \r\n\r\n mod anvendelse af asbest, når det skønnes rimeligt og fuldt forsvarligt, jfr.  \r\n\r\n asbestbekendtgørelsens § 47. </P>  \r\n\r\n<P>Direktoratet er indstillet på at behandle dispensationsansøgningerne som  \r\n\r\n hastesager. </P>  \r\n\r\n<P>II. INSTRUKTION </P>  \r\n\r\n<P CLASS=PUNKT> <B>1.</B> Kredsene skal som led i indsatsen mod  \r\n\r\n kræftfremkaldende stoffer foretage tilsynsbesøg på virksomheder, hvor  \r\n\r\n kredsene har kendskab til, at der anvendes bjergartsmaterialer, der kan  \r\n\r\n indeholde asbest. </P>  \r\n\r\n<P CLASS=PUNKT> <B>2.</B> Kredsene skal desuden aflægge besøg på  \r\n\r\n virksomheder, hvor der er begrundet mistanke om, at der anvendes  \r\n\r\n bjergartsmaterialer, der kan indeholde asbest. </P>  \r\n\r\n<P CLASS=PUNKT> <B>3.</B> De tilsynsførende skal i øvrigt ved ethvert  \r\n\r\n tilsynsbesøg have opmærksomheden henledt på, om der i produktionen anvendes  \r\n\r\n bjergartsmaterialer, der kan indeholde asbest. </P>  \r\n\r\n<P CLASS=PUNKT> <B>4.</B> Hvis virksomhederne ved mineralogisk analyse kan  \r\n\r\n dokumentere, at de anvendte bjergartsmaterialer ikke indeholder asbest, skal  \r\n\r\n de tilsynsførende i overensstemmelse med sædvanlig praksis sikre sig, at der  \r\n\r\n træffes effektive foranstaltninger mod unødig påvirkning fra uorganisk støv.  \r\n\r\n</P>  \r\n\r\n<P CLASS=PUNKT> <B>5.</B> Hvis virksomhederne ikke kan dokumentere, at de  \r\n\r\n anvendte bjergartsmaterialer er asbestfrie, skal der: - Afgives påbud om, at  \r\n\r\n virksomhederne omgående rekvirerer analyse med henblik på at få fastslået, om  \r\n\r\n de pågældende bjergartsmaterialer indeholder asbest, samt at resultatet af  \r\n\r\n analysen sendes til kredsen. Referencemetoden, som er beskrevet i bilag 2,  \r\n\r\n skal vedlægges påbudet. Som hjemmel for påbud angives arbejdsmiljølovens §  \r\n\r\n 21. - Af den tilsynsførende påses, at der er truffet effektive  \r\n\r\n foranstaltninger mod unødig påvirkning fra uorganisk støv. - Gives vejledning  \r\n\r\n til virksomhederne om, at arbejdet med det asbestholdige materiale omgående  \r\n\r\n skal ophøre, hvis den påbudte analyse viser indhold af asbest. Arbejdet må  \r\n\r\n kun genoptages, hvis der gives dispensation fra Direktoratet for  \r\n\r\n Arbejdstilsynet. - Gives oplysning om, at ansøgning om dispensation skal  \r\n\r\n indsendes på særligt skema til Direktoratet for Arbejdstilsynet via den  \r\n\r\n stedlige tilsynskreds. - Gives oplysning om, at eventuel dispensation i givet  \r\n\r\n fald kun kan forventes meddelt i op til 1 år. </P>  \r\n\r\n<P>III. IKRAFTTRÆDEN </P>  \r\n\r\n<P>Straks. </P>  \r\n\r\n<P CLASS=PUNKT> <B>26.</B> juni 1990 </P>  \r\n\r\n<P>Erik Andersen </P>  \r\n\r\n<P>BILAG 1 </P>  \r\n\r\n<P>Amfibolmineralet tremolit forekommer som spormineral i mange metamorft  \r\n\r\n dannede carbonatbjergarter, hvor det bl.a. findes sammen med  \r\n\r\n laggittersilikaterne talk, chlorit og phlogopit. Der findes en fibret  \r\n\r\n (tremolit-asbest) og en ikke-fibret form af tremolit. </P>  \r\n\r\n<P>Eksempler på nogle i øjeblikket anvendte handelsnavne for materialer,  \r\n\r\n hvori tremolit-asbest kan forekomme: </P>  \r\n\r\n<P>Myanit </P>  \r\n\r\n<P>Microdol 2000 </P>  \r\n\r\n<P>Dolomit marmor </P>  \r\n\r\n<P>Calcit marmor. </P>  \r\n\r\n<P>BILAG 2 </P>  \r\n\r\n<P>Referencemetode til bestemmelse af tremolitasbestfibre i pulverprøver af  \r\n\r\n dolomit og carbonatbjergarter. </P>  \r\n\r\n<P CLASS=PUNKT> <B>1.</B> Formålet med metoden er at bestemme koncentrationen  \r\n\r\n af tremolit-asbestfibre i pulverprøver. </P>  \r\n\r\n<P CLASS=PUNKT> <B>2.</B> Analysen udføres på den rest af pulverprøven, der  \r\n\r\n ikke er opløselig i fortyndet saltsyre. </P>  \r\n\r\n<P CLASS=PUNKT> <B>3.</B> Identifikationen af tremolitten foretages enten på  \r\n\r\n basis af mineralets krystaloptiske egenskaber eller på basis af  \r\n\r\n røntgenkrystallografiske parametre. </P>  \r\n\r\n<P CLASS=PUNKT> <B>4.</B> Den kvantitative bestemmelse af  \r\n\r\n tremolit-asbestfiberindholdet bereges ud fra følgende parametre: -  \r\n\r\n Vægtprocent syreuopløselig rest af total pulverprøve. - Vægtprocent tremolit  \r\n\r\n af uopløselig rest. - Volumenprocent tremolitfibre af samtlige  \r\n\r\n tremolitpartikler. </P>  \r\n\r\n<P>En detaljeret analysevejledning og vejledning i prøveudtagning kan  \r\n\r\n rekvireres ved henvendelse til </P>  \r\n\r\n<P>Arbejdsmiljøinstituttet, </P>  \r\n\r\n<P>Arbejdshygiejnisk-teknisk afdeling </P>  \r\n\r\n<P>Telefon 31 29 97 11 </P>  \r\n\r\n<P>Alle laboratorier, der er autoriseret til arbejdshygiejniske  \r\n\r\n luftforureningsanalyser af asbest, er den 18. juni 1990 tilbudt deltagelse i  \r\n\r\n et kursus i ovennævnte analysemetode. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Bek. nr. 660 af 24. september 1986 om asbest. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19900339509"
        },
        {
            "displayName": "Entydig dokumentidentifikation",
            "displayValue": "CM027810"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3395"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "26/06/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}