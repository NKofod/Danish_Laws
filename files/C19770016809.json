{
    "id": 72374,
    "title": "Cirkulære om brugsret til gravsteder ",
    "documentTypeId": "140",
    "isSagsforlobPeriodValid": false,
    "shortName": "CIR nr 168 af 05/08/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om brugsret til gravsteder </H1>  \r\n\r\n<P></P>  \r\n\r\n<BR>  \r\n\r\n<P>På dertil given anledning skal ministeriet herved til vejledning for  \r\n\r\n kirkegårdsbestyrelserne redegøre for de i praksis fulgte regler om brugsret  \r\n\r\n til gravsteder. Samtidig fastsættes nogle regler om udfærdigelse af  \r\n\r\n gravstedsbreve (gravfæstebreve). </P>  \r\n\r\n<P>I. Brugsrettens stiftelse. </P>  \r\n\r\n<P>Gravsteder udlægges af kirkegårdsbestyrelsen eller den, der af  \r\n\r\n kirkegårdsbestyrelsen er bemyndiget hertil. Uanset om der betales for  \r\n\r\n gravstedets udlæggelse eller ej, udsteder kirkegårdsbestyrelsen et  \r\n\r\n gravstedsbrev, der indeholder oplysning om gravstedets betegnelse og  \r\n\r\n størrelse (antal gravpladser), brugstidens længde samt eventuelle særlige  \r\n\r\n begrænsninger i brugsretten til gravstedet. Henvises der om sidstnævnte  \r\n\r\n forhold til regler i kirkegårdsvedtægten, og indeholder gravstedsbrevet ikke  \r\n\r\n en gengivelse af disse regler, skal et eksemplar eller en ekstraktudskrift af  \r\n\r\n kirkegårdsvedtægten vedlægges gravstedsbrevet. </P>  \r\n\r\n<P>Kan brugsretten til gravstedet undtagelsesvis ikke kræves fornyet, skal  \r\n\r\n dette fremgå af gravstedsbrevet. </P>  \r\n\r\n<P>Kan overdragelse af brugsretten til andre kun ske med  \r\n\r\n kirkegårdsbestyrelsens samtykke, skal dette ligeledes anføres i  \r\n\r\n gravstedsbrevet. </P>  \r\n\r\n<P>Endvidere skal gravstedsbreve fremtidig indeholde følgende bemærkning:  \r\n\r\n</P>  \r\n\r\n<P>&#187;Er en person, hvis nærmeste efterladte er umyndige børn, som på  \r\n\r\n grund af dødsfaldet midlertidigt er uden værge, begravet i et gravsted, der  \r\n\r\n erhverves i forbindelse med dødsfaldet, har børnene nye værge - og børnene  \r\n\r\n selv, hvis de forinden bliver myndige - ret til inden 1 år efter begravelsen  \r\n\r\n at kræve, at brugsretten overføres til børnene. Den, der havde erhvervet  \r\n\r\n brugsretten til gravstedet, har i så fald krav på at få godtgjort sine  \r\n\r\n udgifter til gravstedets erhvervelse og anlæggelse. Disse regler gælder dog  \r\n\r\n ikke, hvis børnene alle er over 15 år og har givet deres tilslutning til, at  \r\n\r\n brugsretten blev tillagt erhververen.&#171; </P>  \r\n\r\n<P>Er der tilført kirkegårdsprotokollen bemærkning om begrænsning af kredsen  \r\n\r\n af personer, som må begraves i gravstedet, skal tilsvarende bemærkning  \r\n\r\n påføres gravstedsbrevet. </P>  \r\n\r\n<P>Beholdninger af de hidtil anvendte blanketter til gravstedsbreve kan  \r\n\r\n opbruges, såfremt blanketterne ændres eller suppleres i overensstemmelse med  \r\n\r\n foranstående. </P>  \r\n\r\n<P>II. Brugsrettens indhold. </P>  \r\n\r\n<P>Brugsretten til et gravsted giver indehaveren (gravstedsbrugeren) ret til  \r\n\r\n at råde over dette i overensstemmelse med de bestemmelser herom, der  \r\n\r\n indeholdes i lovgivningen, kirkegårdsvedtægten og gravstedsbrevet. Han kan -  \r\n\r\n med den nævnte begrænsning - lade gravstedet indhegne og beplante samt  \r\n\r\n forsyne med mindesmærker, ligesom han kan lade lig og urner jordfæste i  \r\n\r\n dette. Han træffer bestemmelse om gravstedets vedligeholdelse og om eventuel  \r\n\r\n fornyelse af brugsretten. Afdødes i testamentsform eller på anden måde  \r\n\r\n udtrykkeligt tilkendegivne ønsker angående gravstedets indretning og  \r\n\r\n vedligeholdelse m.v. bør dog - så vidt det er muligt - efterkommes. </P>  \r\n\r\n<P>Tilkommer brugsretten flere i forening, kræves der enighed mellem de  \r\n\r\n pågældende om væsentlige dispositioner over gravstedet såsom foretagelse af  \r\n\r\n begravelser, flytning af lig og urner, anbringelse, ændring eller fjernelse  \r\n\r\n af mindesmærker og ændring af gravstedets anlægsplan. </P>  \r\n\r\n<P>Enhver af de brugsberettigede kan dog på egen hånd træffe bestemmelse om  \r\n\r\n sin og ægtefællens begravelse i gravstedet, hvis dette kan ske uden at berøve  \r\n\r\n de øvrige berettigede mulighed for at træffe tilsvarende bestemmelse for  \r\n\r\n deres vedkommende. </P>  \r\n\r\n<P>I forholdet mellem flere berettigede er det uden betydning, hvem der er  \r\n\r\n indehaver af gravstedsbrevet, og hvem der afholder udgifterne ved gravstedets  \r\n\r\n fornyelse og vedligeholdelse. </P>  \r\n\r\n<P>Den, der har brugsret til et gravsted, kan forlange, at der i  \r\n\r\n kirkegårdsprotokollen foretages notering om hans brugsret. </P>  \r\n\r\n<P>Den, der retter henvendelse til kirkegårdsbestyrelsen angående foretagelse  \r\n\r\n af en væsentlig disposition over et gravsted, må afgive skriftlig erklæring  \r\n\r\n om, at han i forhold til andre brugsberettigede er beføjet til at lade den  \r\n\r\n omhandlede disposition foretage. Endvidere skal han fremlægge skriftligt  \r\n\r\n samtykke fra personer, der måtte være noteret i kirkegårdsprotokollen som  \r\n\r\n brugsberettigede. </P>  \r\n\r\n<P>Er rekvirenten kirkegårdsbestyrelsen ubekendt, må han legitimere sig. </P>  \r\n\r\n<P>Til flytning af de i gravstedet jordfæstede lig og urner kræves - foruden  \r\n\r\n samtykke fra alle, der har brugsret til gravstedet, jvf. foran - samtykke fra  \r\n\r\n afdødes nærmeste pårørende. </P>  \r\n\r\n<P>Såfremt der ikke ved en persons begravelse i gravstedet er taget forbehold  \r\n\r\n herimod, har en efterlevende ægtefælle ret til at blive begravet i  \r\n\r\n gravstedet. </P>  \r\n\r\n<P>Kirkegårdsbestyrelsernes afgørelser i sager vedrørende brugsret til  \r\n\r\n gravsteder kan indbringes for kirkeministeriet. </P>  \r\n\r\n<P>III. Brugsrettens overførelse ved arv. </P>  \r\n\r\n<P>A. Var afdøde eneberettiget til et gravsted, tilfalder brugsretten afdødes  \r\n\r\n arvinger efter loven, uanset om disse iøvrigt tager arv efter afdøde. Er der  \r\n\r\n blandt arvingerne en efterlevende ægtefælle, får ægteparrets fællesbørn dog  \r\n\r\n først brugsret til gravstedet efter den længstlevende ægtefælles død.  \r\n\r\n Efterlod afdøde sig særbørn, tilkommer brugsretten den efterlevende ægtefælle  \r\n\r\n og særbørnene i fællesskab. Foranstående regler gælder kun, hvis afdøde ikke  \r\n\r\n havde truffet anden bestemmelse. Derimod er det uden betydning, om afdøde  \r\n\r\n begraves i gravstedet. </P>  \r\n\r\n<P>B. Erhverves der i forbindelse med dødsfaldet brugsret til et gravsted for  \r\n\r\n boets midler, finder de under A anførte bestemmelser tilsvarende anvendelse.  \r\n\r\n</P>  \r\n\r\n<P>C. Havde afdøde retten til et gravsted sammen med andre, falder afdødes  \r\n\r\n andel i brugsretten ligeledes i arv til arvingerne efter loven, dog således  \r\n\r\n at en efterlevende ægtefælle ikke får ret til gravstedet. Dette gælder,  \r\n\r\n uanset om afdøde begraves i gravstedet. Havde afdøde brugsretten sammen med  \r\n\r\n en tidligere i gravstedet begravet ægtefælles særbørn, og levede afdøde ved  \r\n\r\n dødsfaldet i ægteskab, falder afdødes andel i retten til gravstedet dog i arv  \r\n\r\n til den efterlevende ægtefælle, såfremt afdøde begraves i gravstedet. </P>  \r\n\r\n<P>IV. Brugsrettens ophør og fornyelse. </P>  \r\n\r\n<P>Brugsretten ophører ved udløbet af brugstiden, såfremt den ikke fornyes  \r\n\r\n rettidigt. </P>  \r\n\r\n<P>Brugsretten kan bringes til ophør, hvis gravstedets nedlæggelse er  \r\n\r\n nødvendig af hensyn til gennemførelse af en godkendt reguleringsplan for  \r\n\r\n kirkegården, og der er forløbet en fuld fredningsperiode fra den senest  \r\n\r\n foretagne begravelse i gravstedet. Med samtykke af den, der har brugsretten,  \r\n\r\n kan der dog foretages indgreb i gravstedet også inden udløbet af  \r\n\r\n fredningsperioden. </P>  \r\n\r\n<P>At et gravsted som følge af mangelfuld vedligeholdelse ryddeliggøres og  \r\n\r\n besås med græs eller gruslægges medfører ikke ophør af brugsretten, medmindre  \r\n\r\n indehaverne af brugsretten udtrykkeligt giver afkald på retten til  \r\n\r\n gravstedet. </P>  \r\n\r\n<P>Gravstedsbrugeren har normalt krav på at få brugsretten til gravstedet  \r\n\r\n fornyet mod erlæggelse af den herfor fastsatte betaling. Fornyelse for flere  \r\n\r\n perioder på en gang kan kun fordres, såfremt dette er hjemlet i  \r\n\r\n kirkegårdsvedtægten. </P>  \r\n\r\n<P>Gravstedsbrugeren har ved brugsrettens ophør ret til at fjerne de på  \r\n\r\n gravstedet værende mindesmærker og planter m.v. under iagttagelse af de  \r\n\r\n regler herom, som måtte være fastsat i kirkegårdsvedtægten. Mindesmærker og  \r\n\r\n planter m.v., som ikke fjernes af gravstedsbrugeren, tilfalder kirkegården.  \r\n\r\n</P>  \r\n\r\n<P>Har gravstedsbrugeren udtrykkelig tilkendegivet, at han ønsker gravstedet  \r\n\r\n nedlagt ved brugsrettens ophør, kan kirkegårdsbestyrelsen ikke overdrage  \r\n\r\n brugsretten til andre, forinden gravstedet er ryddeliggjort. </P>  \r\n\r\n<P>Kirkegården kan overtage vedligeholdelsen af hjemfaldne gravsteder, hvori  \r\n\r\n er begravet mænd eller kvinder, der har haft særlig betydning for sognet  \r\n\r\n eller egnen. Sådanne gravsteder må ikke sløjfes af kirkegårdsbestyrelsen uden  \r\n\r\n provstesynets tilladelse. </P>  \r\n\r\n<P>Mindesmærker, som enten kan tjene kirkegården til pryd eller til at bevare  \r\n\r\n mindet om fortjente mænd og kvinder, må ikke af kirkegårdsbestyrelsen fjernes  \r\n\r\n fra kirkegården. Mindesmærker, der fjernes fra kirkegården, må ikke henlægges  \r\n\r\n på steder, hvortil der er offentlig adgang. </P>  \r\n\r\n<P>V. Ikrafttrædelse. </P>  \r\n\r\n<P>Bestemmelserne i afsnit I om udfærdigelse af gravstedsbreve træder i kraft  \r\n\r\n den 1. januar 1978. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kirkeministeriet, den 5. august 1977.  \r\n\r\n</I> </P>  \r\n\r\n<P ALIGN=CENTER>P.M.V. </P>  \r\n\r\n<P CLASS=UNDERSKREVET-AF ALIGN=CENTER>August Roesen. </P>  \r\n\r\n<P CLASS=MINISTER ALIGN=RIGHT>/Arne Truelsen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/10/1977"
        },
        {
            "displayName": "Accession",
            "displayValue": "C19770016809"
        },
        {
            "displayName": "Entydig dokumentidentifikation",
            "displayValue": "CM031567"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "168"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "05/08/1977"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Kirkemin. 1.kt.j.nr. 5150/76"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}