{
    "id": 38948,
    "title": "Bod 1.2.4.2. bodsnedsættelse/fritagelse ikke sket. Fællesmøder. Processuelle spørgsmål 3.1. Arbejdsprocessens parter. Organisationsforhold.(* 1) (* 2) Aftale om at en arbejdsnedlæggelse ikke skulle indbringes for Arbejdsretten ikke godtgjort.    Kommunernes Landsforening for Køge kommune (advokat Mariann Norrbom) mod Landsorganisationen i Danmark for Pædagogisk Medhjælper Forbund (konsulent Leo Lybæk Hansen) Dommere: Secher Assens, Bisgaard, Bæhring, Arnold Hansen, Gert Kristensen, Pontoppidan (retsformand) og Westergaard. ",
    "documentTypeId": "260",
    "isSagsforlobPeriodValid": false,
    "shortName": "DOM nr 51611 af 11/05/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ikke godtgjort, at der på et fællesmøde den 7. april 1987 i anledning  \r\n\r\n af overenskomststridige arbejdsnedlæggelser af vedkommende overenskomstparter  \r\n\r\n var truffet aftale om, at klagerne ikke ville indbringe sagen for  \r\n\r\n Arbejdsretten med påstand om bod, hvis arbejdet blev genoptaget den 9. april  \r\n\r\n efter afholdelse af medlemsmøde den 8. </I> </P>  \r\n\r\n<P> <I>april, hvorfor der fastsattes sædvanlig bod for arbejdsnedlæggelsen.  \r\n\r\n</I> </P>  \r\n\r\n<P> <I>Det var uden betydning, at Køge kommune, som arbejdsnedlæggelsen  \r\n\r\n direkte var rettet imod, havde haft den opfattelse at en aftale af det nævnte  \r\n\r\n indhold var indgået, og at kommunen havde henstillet til Kommunernes  \r\n\r\n Landsforening ikke at indbringe sagen for Arbejdsretten. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 1.2.4.2. bodsnedsættelse/fritagelse ikke  \r\n\r\n sket. Fællesmøder. Processuelle spørgsmål 3.1. Arbejdsprocessens parter.  \r\n\r\n Organisationsforhold.(* 1) (* 2) Aftale om at en arbejdsnedlæggelse ikke  \r\n\r\n skulle indbringes for Arbejdsretten ikke godtgjort. Kommunernes Landsforening  \r\n\r\n for Køge kommune (advokat Mariann Norrbom) mod Landsorganisationen i Danmark  \r\n\r\n for Pædagogisk Medhjælper Forbund (konsulent Leo Lybæk Hansen) Dommere:  \r\n\r\n Secher Assens, Bisgaard, Bæhring, Arnold Hansen, Gert Kristensen, Pontoppidan  \r\n\r\n (retsformand) og Westergaard. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Kommunernes Landsforening for Køge kommune indklaget  \r\n\r\n Landsorganisationen i Danmark for Pædagogisk Medhjælper Forbund for  \r\n\r\n Arbejdsretten med påstand om, at de medlemmer af det indklagede forbund, som  \r\n\r\n deltog i en arbejdsnedlæggelse på Køge kommunes daginstitutioner i dagene 6.-  \r\n\r\n 8. april 1987, pålægges bod. </P>  \r\n\r\n<P>De indklagede har påstået frifindelse, subsidiært ikendelse af en mild  \r\n\r\n bod. Til støtte for frifindelsespåstanden har de indklagede anført, at der på  \r\n\r\n et fællesmøde den 7. april blev truffet aftale om, at sagen ikke ville blive  \r\n\r\n indbragt for Arbejdsretten, såfremt arbejdet blev genoptaget snarest muligt  \r\n\r\n efter et af arbejdstagerorganisationerne til den 8. april indkaldt  \r\n\r\n medlemsmøde. Mødet blev afholdt den 8. april om aftenen og arbejdet  \r\n\r\n genoptaget den 9. april. </P>  \r\n\r\n<P>Sagens omstændigheder er efter det oplyste følgende: </P>  \r\n\r\n<P>Den 6. april 1987 nedlagde en række medarbejdere på Køge kommunes  \r\n\r\n daginstitutioner, herunder en række medlemmer af det indklagede forbund,  \r\n\r\n arbejdet. Arbejdsnedlæggelserne, der omfattede ca. 35 daginstitutioner, skete  \r\n\r\n i protest mod nogle af kommunen planlagte ændringer på  \r\n\r\n daginstitutionsområdet. </P>  \r\n\r\n<P>I anledning af arbejdsnedlæggelserne blev der afholdt fællesmøde den 7.  \r\n\r\n april 1987 kl. 12. I referatet af fællesmødet anføres: </P>  \r\n\r\n<P>&#187;Tid Den 7. april 1987, kl. 12.00. </P>  \r\n\r\n<P>Sted Kommunernes Landsforening. </P>  \r\n\r\n<P>Emne Fællesmøde i henhold til lov om arbejdsretten, § 9, stk. 2, i  \r\n\r\n anledning af arbejdsnedlæggelse blandt pædagoger og pædagogmedhjælpere ved  \r\n\r\n kommunale og selvejende daginstitutioner i Køge kommune. </P>  \r\n\r\n<P>Deltagere Repræsentanter fra Landsorganisationen i Danmark (LO),  \r\n\r\n Pædagogisk Medhjælper Forbund (PMF), Funktionærernes og Tjenestemændenes  \r\n\r\n Fællesråd (FTF), Børne- og Ungdomspædagogernes Landsforbund (BUPL), Køge  \r\n\r\n kommune og Kommunernes Landsforening. </P>  \r\n\r\n<P>Fra Køge kommune forelå indberetning om arbejdsnedlæggelse i kommunale og  \r\n\r\n selvejende daginstitutioner fra mandag den 6. april 1987. </P>  \r\n\r\n<P>Arbejdsnedlæggelsen er fortsat løbende ved fællesmødets afholdelse og  \r\n\r\n omfatter ca. 35 daginstitutioner. </P>  \r\n\r\n<P>Repræsentanter fra Kommunernes Landsforening og Køge kommune tilkendegav,  \r\n\r\n at der var tale om en overenskomststridig arbejdsnedlæggelse, og man anmodede  \r\n\r\n personaleorganisationerne om at pålægge sine medlemmer straks at genoptage  \r\n\r\n arbejdet. </P>  \r\n\r\n<P>Organisationernes repræsentanter erkendte, at arbejdsnedlæggelsen er  \r\n\r\n overenskomststridig, og man gav tilsagn om at pålægge sine medlemmer at  \r\n\r\n genoptage arbejdet. </P>  \r\n\r\n<P>Baggrunden for arbejdsnedlæggelsen er efter det oplyste, at personalet  \r\n\r\n ikke har kunnet acceptere kommunens udspil til forestående omstruktureringer.  \r\n\r\n</P>  \r\n\r\n<P>Kommunernes Landsforening og Køge kommune tog forbehold for at indbringe  \r\n\r\n sagen for arbejdsretten, henholdsvis påtaleudvalget for den kommunale  \r\n\r\n tjenestemandsret.&#171; </P>  \r\n\r\n<P>Da arbejdet ikke blev genoptaget den 8. april 1987, indbragte klagerne  \r\n\r\n sagen for Arbejdsretten ved klageskrift af samme dato. Genoptagelse fandt  \r\n\r\n sted den 9. april. </P>  \r\n\r\n<P>Den 24. september 1987 skrev Køge kommune således til Kommunernes  \r\n\r\n Landsforening: </P>  \r\n\r\n<P>&#187;Vedr. arbejdsnedlæggelser på Køge kommunes daginstitutioner 6.-8.  \r\n\r\n april 1987. </P>  \r\n\r\n<P>På given foranledning, skal Køge kommune henstille til Kommunernes  \r\n\r\n Landsforening, at ovennævnte arbejdsnedlæggelse i kommunens daginstitutioner  \r\n\r\n ikke gøres til genstand for en arbejdsretlig behandling. </P>  \r\n\r\n<P>Det er kommunens opfattelse, at der på det tirsdag den 7. april 1987  \r\n\r\n afholdte fællesmøde blev indgået en aftale med organisationerne om ikke at  \r\n\r\n bringe sagen for arbejdsretten, såfremt arbejdet blev genoptaget hurtigst  \r\n\r\n muligt efter et af organisationerne den 8. april 1987 indkaldt medlemsmøde.  \r\n\r\n</P>  \r\n\r\n<P>Arbejdet blev genoptaget ved arbejdstids begyndelse den 9. april 1987.  \r\n\r\n</P>  \r\n\r\n<P>De herfra fremsendte indberetninger beror således på en beklagelig  \r\n\r\n fejltagelse, hvorfor materialet snarest imødeses returneret og sagen trukket  \r\n\r\n tilbage fra arbejdsretten.&#171; </P>  \r\n\r\n<P>Vicekontorchef Flemming Blønd, Kommunernes Landsforening, har som vidne  \r\n\r\n forklaret, at han deltog i fællesmødet den 7. april som mødeleder. Mødet  \r\n\r\n startede kl. 12 og varede ca. 30 minutter. Umiddelbart efter mødet blev  \r\n\r\n referatet, der var udarbejdet efter et standardkoncept, udsendt pr. telefax  \r\n\r\n til Landsforeningens advokat. Der blev ikke på mødet - hverken fra  \r\n\r\n Landsforeningens eller kommunens side - givet afkald på at indbringe sagen  \r\n\r\n for Arbejdsretten med krav om bod, hvis organisationernes pålæg om at  \r\n\r\n genoptage arbejdet ikke blev fulgt. På fællesmødet drøftedes tidspunktet for  \r\n\r\n afholdelse af orienteringsmøde for medarbejderne, og det blev fra  \r\n\r\n organisationernes side meddelt, at mødet påregnedes afholdt den 8. april om  \r\n\r\n aftenen. Vidnet gav i den forbindelse udtryk for, at organisationerne ved  \r\n\r\n først at indkalde til møde den følgende dags aften efter hans opfattelse  \r\n\r\n kunne pådrage sig organisationsansvar, men at man dog fra Landsforeningens  \r\n\r\n side ikke ville forfølge dette spørgsmål. Det er muligt, at det er hans  \r\n\r\n bemærkninger om organisationsansvar, der har givet anledning til den  \r\n\r\n misforståelse, som kommunens skrivelse af 24. september 1987 efter hans  \r\n\r\n opfattelse er udtryk for. </P>  \r\n\r\n<P>Til støtte for påstanden har klagerne anført, at det er ubestridt, at  \r\n\r\n arbejdet ikke blev genoptaget i umiddelbar forlængelse af fællesmødet, og at  \r\n\r\n der derfor ikke er grundlag for bodsbortfald efter arbejdsretslovens § 12,  \r\n\r\n stk. 2, 5. punktum. </P>  \r\n\r\n<P>Af fællesmødereferatet fremgår intet om, at der der skulle være truffet  \r\n\r\n aftale om, at der ikke ville blive krævet bod, hvis arbejdet blev genoptaget  \r\n\r\n den 9. april. Formodningen må derfor være imod, at der skulle være givet  \r\n\r\n tilsagn herom fra arbejdsgiverside. De indklagede, som har bevisbyrden, har  \r\n\r\n ikke godtgjort, at et sådant tilsagn foreligger. Den opfattelse, som Køge  \r\n\r\n kommune giver udtryk for i sin skrivelse af 24. september 1987, må skyldes,  \r\n\r\n at kommunen har misforstået vicekontorchef Blønds bemærkninger om  \r\n\r\n organisationsansvar. Hertil kommer, at kommunen, som ikke er  \r\n\r\n overenskomstpart, ikke havde kompetence til at frafalde bodskravet. </P>  \r\n\r\n<P>De foreliggende arbejdsnedlæggelser adskiller sig på ingen måde fra andre  \r\n\r\n overenskomststridige arbejdsnedlæggelser med lignende baggrund. Arbejdet blev  \r\n\r\n først genoptaget 1 1/2 dag efter afholdelse af fællesmødet. Der er derfor  \r\n\r\n intet grundlag for nedsættelse af boden. </P>  \r\n\r\n<P>De indklagede har til støtte for frifindelsespåstanden anført, at det må  \r\n\r\n lægges til grund, at der på fællesmødet den 7. april blev truffet aftale om,  \r\n\r\n at der ikke ville blive krævet bod, hvis arbejdet blev genoptaget den 9.  \r\n\r\n april. Dette er både kommunens og organisationernes opfattelse. Denne  \r\n\r\n opfattelse stemmer med de foreliggende oplysninger om, at tidspunktet for  \r\n\r\n afholdelse af medlemsmøde blev drøftet, og at organisationerne herunder gav  \r\n\r\n udtryk for, at det ikke var praktisk muligt at afholde mødet før den 8. april  \r\n\r\n om aftenen. Den omstændighed, at der ikke nævnes noget om en sådan aftale i  \r\n\r\n fællesmødereferatet kan ikke være afgørende, idet referatet er udarbejdet  \r\n\r\n efter standardkoncept med henblik på sagens indbringelse for Arbejdsretten.  \r\n\r\n Der var ingen anledning til at medtage noget om den særlige aftale i  \r\n\r\n referatet. </P>  \r\n\r\n<P>Til støtte for påstanden om ikendelse af en mild bod har de indklagede  \r\n\r\n anført, at der var tale om en kortvarig arbejdsnedlæggelse, at medlemsmøde  \r\n\r\n først kunne afholdes den 8. april om aftenen, og at arbejdet blev genoptaget  \r\n\r\n hurtigst muligt efter afholdelsen af medlemsmødet. </P>  \r\n\r\n<P>Arbejdsretten skal udtale: </P>  \r\n\r\n<P>Som sagen foreligger for Arbejdsretten findes det ikke godtgjort, at der  \r\n\r\n på fællesmødet den 7. april 1987 blev indgået aftale mellem  \r\n\r\n overenskomstparterne - d.v.s. Kommunernes Landsforening og de i fællesmødet  \r\n\r\n deltagende arbejdstagerorganisationer - om, at klagerne ikke ville indbringe  \r\n\r\n sagen for Arbejdsretten med krav om bod, hvis arbejdet blev genoptaget den 9.  \r\n\r\n april efter afholdelse af medlemsmøde den 8. april. </P>  \r\n\r\n<P>Da det er ubestridt, at arbejdsnedlæggelserne var overenskomststridige, og  \r\n\r\n da der ikke findes at være grundlag for at nedsætte den forskyldte bod i  \r\n\r\n forhold til den sædvanligt anvendte, tager Arbejdsretten klagernes påstand  \r\n\r\n til følge som nedenfor bestemt. </P>  \r\n\r\n<P>T h i k e n d e s f o r r e t : </P>  \r\n\r\n<P>Til Kommunernes Landsforening betaler de på sagens bilag 2 anførte  \r\n\r\n medlemmer af Pædagogisk Medarbejder Forbund en bod på 20 kr. for hver time,  \r\n\r\n hvori de deltog i overenskomststridige arbejdsnedlæggelser i dagene 6.-8.  \r\n\r\n april 1987. </P>  \r\n\r\n<P>Sagens omkostninger til Arbejdsretten, 2.000 kr. betales af de indklagede.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.88 ff, s.94, Hasselbalch  \r\n\r\n Kollektivarbejdsretten s.85, K 86.089 (A1987, s.84). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1988, side 69"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19885161113"
        },
        {
            "displayName": "Entydig dokumentidentifikation",
            "displayValue": "CA006883"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "51611"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "11/05/1988"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "87.217"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}