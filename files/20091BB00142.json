{
    "id": 130518,
    "title": "Forslag til folketingsbeslutning om veterankøretøjer",
    "documentTypeId": "480",
    "isSagsforlobPeriodValid": true,
    "shortName": "2009/1 BSF 142",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 2. marts 2010 af René Christensen (DF), Pia Adelsten (DF), Bent Bøgsted (DF), Kristian Thulesen Dahl (DF), Mikkel Dencker (DF), Pia Kjærsgaard (DF) og Peter Skaarup (DF)</p>\n      <p class=\"TitelPrefiks1\">Forslag til folketingsbeslutning</p>\n      <p class=\"Titel2\">om veterankøretøjer</p>\n      <p class=\"Tekst\">Folketinget pålægger regeringen at ændre love og bekendtgørelser vedrørende veterankøretøjer med følgende formål:</p>\n      <p>\n        <p class=\"Liste1\"><span class=\"Liste1Nr\" id=\"\">1.</span> Synsmyndigheden skal efter anmodning og betaling af et nærmere fastsat gebyr kunne udstede et originalitetsbevis til veterankøretøjer, der i væsentlige træk fremstår som tidstypiske eller originale køretøjer.</p>\n        <p class=\"Liste1\"><span class=\"Liste1Nr\" id=\"\">2.</span> Originalitetsbeviset skal sikre, at ejeren får adgang til de særlig fordelagtige forsikringsvilkår, der gælder for veterankørsel mellem den 15. marts og den 15. november.</p>\n        <p class=\"Liste1\"><span class=\"Liste1Nr\" id=\"\">3.</span> Veterankøretøjer med originalitetsbevis skal kun synes ved ejerskifte eller ved konstruktive ændringer på køretøjet.</p>\n        <p class=\"Liste1\"><span class=\"Liste1Nr\" id=\"\">4.</span> Veterankøretøjer med originalitetsbevis skal undtages fra forbud mod kørsel i eventuelt kommende miljøzoner i byerne.</p>\n        <p class=\"Liste1\"><span class=\"Liste1Nr\" id=\"\">5.</span> Importerede veterankøretøjer, hvortil der kan udstedes originalitetsbevis, skal have adgang til lempeligere told- og afgiftsbehandling.</p>\n        <p class=\"Liste1\"><span class=\"Liste1Nr\" id=\"\">6.</span> Der skal arbejdes for, at originalitetsbeviset bliver internationalt anerkendt.</p>\n        <p class=\"Liste1\"><span class=\"Liste1Nr\" id=\"\">7.</span> Opkrævningen af vægtafgift for veterankøretøjer ændres fra to til én gang årligt.</p>\n      </p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV><p class=\"Bemaerkninger\">Bemærkninger til forslaget</p>\n      <p class=\"Tekst\">Forslagsstillerne er af den opfattelse, at veterankøretøjer – såvel biler som motorcykler – er en væsentlig del af den danske kulturarv.</p>\n      <p class=\"Tekst\">Selv om stort set alle veterankøretøjer er importerede køretøjer fra bilproducerende lande, er de gledet ind som en naturlig del af danskernes hverdagsliv. Veterankøretøjer er med til, at historien huskes, og historiske billeder og filmklip kan ofte tidsbestemmes ud fra veterankøretøjer, der er med på billederne eller i filmklippene.</p>\n      <p class=\"Tekst\">Det er vigtigt, at veterankøretøjer bevares. I forbindelse med indspilning af historiske film er veterankøretøjer vigtige rekvisitter. Kunne man f.eks. forestille sig film som Matador eller Krøniken uden veterankøretøjer?</p>\n      <p class=\"Tekst\">Veterankøretøjer optræder i mange andre sammenhænge. F.eks. afholdes der mange motorløb udelukkende med veterankøretøjer, og ved mange bryllupper indgår ofte kørsel af brudeparret i veteranbil.</p>\n      <p class=\"Tekst\">Et særligt træk ved veterankøretøjer som kulturarv er, at de ofte ejes af private, der går op i vedligeholdelse af deres veterankøretøj med liv og sjæl. På den måde bidrager private til at holde et vigtigt stykke danmarkshistorie i live.</p>\n      <p class=\"Tekstoverskrift\">Bemærkninger til forslagets enkelte elementer</p>\n      <p class=\"TekstoverskriftVenstre\">Synsmyndigheden skal efter anmodning og betaling af et nærmere fastsat gebyr kunne udstede et originalitetsbevis til veterankøretøjer, der i alle væsentlige træk fremstår som tidstypiske eller originale køretøjer.</p>\n      <p class=\"Tekst\">Ejeren af et køretøj, der synes som et veterankøretøj, skal i samme forbindelse kunne anmode den synsansvarlige myndighedsperson om at få køretøjet originalitetsvurderet med et originalitetsbevis til ejeren.</p>\n      <p class=\"Tekst\">Originalitetsbeviset skal samtidig sikre, at det pågældende køretøj kan udstyres med historisk korrekte nummerplader.</p>\n      <p class=\"Tekst\">For udstedelse af originalitetsbeviset betales et gebyr på f.eks. 450 kr.</p>\n      <p class=\"TekstoverskriftVenstre\">Originalitetsbeviset skal sikre, at ejeren får adgang til de særlig fordelagtige forsikringsvilkår, der gælder for veterankørsel mellem 15. marts og 15. november.</p>\n      <p class=\"Tekst\">I dag administreres ordningen med fordelagtige forsikringsvilkår af selvstændige klubber, som for nogles vedkommende er afhængige af at få kommission fra forsikringsselskaberne, og hvor medlemskab af klubben kun har interesse ved nytegning eller flytning til et andet forsikringsselskab.</p>\n      <p class=\"Tekst\">De fordelagtige forsikringsvilkår er begrænset til kørsel mellem 15. marts og 15. november begrundet i sikkerhedsmæssige årsager.</p>\n      <p class=\"Tekst\">Også i forhold til at opnå fordelagtige forsikringsvilkår vil originalitetsbeviset være et sikkert dokument.</p>\n      <p class=\"TekstoverskriftVenstre\">Veterankøretøjer med originalitetsbevis skal kun synes ved ejerskifte eller ved konstruktive ændringer på køretøjet.</p>\n      <p class=\"Tekst\">Det er forslagsstillernes tanke, at et veterankøretøj med originalitetsbevis kun skal synes i forbindelse med ejerskifte, eller når ejeren har foretaget konstruktive ændringer på køretøjet.</p>\n      <p class=\"Tekst\">Mange veterankøretøjer kører mellem 500 og 5.000 km. om året, og selv om der er lempet på synsreglerne, så man efter 40 år kun skal have køretøjet synet hvert ottende år, kunne køretøjer med originalitetsbevis få samme status som i Sverige, hvor de blot skal synes ved ejerskifte eller ved konstruktive ændringer på køretøjet.</p>\n      <p class=\"TekstoverskriftVenstre\">Veterankøretøjer med originalitetsbevis skal undtages fra forbud mod kørsel i eventuelt kommende miljøzoner i byerne.</p>\n      <p class=\"Tekst\">Originalitetsbeviset skal samtidig være et miljøbevis, som skal give tilladelse til kørsel i de miljøzoner, som er på vej i mange europæiske lande – herunder også i Danmark.</p>\n      <p class=\"Tekst\">Veterankøretøjer er ofte fra en tid, hvor der ikke var så stor fokus på energibesparende motorer, som der er i dag. Under hensyn til den vigtige kulturværdi som veterankøretøjer repræsenterer, er det vigtigt, at kommende miljøzoner ikke udelukker veterankøretøjer fra at køre i bymæssig bebyggelse.</p>\n      <p class=\"Tekst\">Som tidligere anført kører veterankøretøjer ofte kun et fåtal kilometer årligt, og det vil derfor være synd at udelukke veterankøretøjer fra kørsel i byer med de herlighedsmæssige værdier, der f.eks. er i at benytte et veterankøretøj i forbindelse med bryllup og andre festlige lejligheder eller blot fordi ejeren skal »lufte« veterankøretøjet på en dejlig dansk sommerdag.</p>\n      <p class=\"Tekst\">Et kørende veterankøretøj i byen vækker ofte opsigt – berettiget – og giver folk og fæ en lille god kulturhistorisk oplevelse med på vejen. Derfor skal veterankøretøjer fortsat være at finde blandt den øvrige kørende trafik i byerne og ikke udelukkes herfra på grund af eventuelt kommende miljøzoner.</p>\n      <p class=\"TekstoverskriftVenstre\">Importerede veterankøretøjer, hvortil der kan udstedes originalitetsbevis, skal have adgang til lempeligere told- og afgiftsbehandling.</p>\n      <p class=\"Tekst\">Originalitetsbeviset kan give adgang til lempeligere told- og afgiftsbehandling, så man ikke helt eliminerer kulturen fra amerikanske biler eller luksusbiler, som jo var en del af hverdagen op gennem det 20. århundrede.</p>\n      <p class=\"Tekst\">Originalitetsbeviset i den form, som forslagsstillerne forestiller sig det, vil desuden modvirke en masse kritik og bureaukrati, idet værdifastsættelsen hos SKAT ofte er meget lemfældig og i mange tilfælde udokumenterbar, fordi SKAT anser det for en særlig vigtig opgave at undgå import og indregistrering af ældre køretøjer ved at sætte afgiften særlig højt.</p>\n      <p class=\"Tekst\">Hvis der kan findes en »formel« og en dokumentform, der tilgodeser såvel veterankøretøjs­ejernes interesse som myndighedernes i, at man undgår snyd, vil det være helt optimalt.</p>\n      <p class=\"TekstoverskriftVenstre\">Der skal arbejdes for, at originalitetsbeviset bliver internationalt anerkendt</p>\n      <p class=\"Tekst\">I Grækenland har man indført det såkaldte FIVA-pas, som dog forudsætter, at ejeren af veterankøretøjet er medlem af en klub eller sammenslutning, som er tilknyttet FIVA, der har hovedsæde i Bruxelles.</p>\n      <p class=\"Tekst\">Det er forslagsstillernes tanke, at der skal arbejdes for, at originalitetsbeviset bliver internationalt anerkendt, eventuelt som en del af FIVA-organisationen i Bruxelles.</p>\n      <p class=\"TekstoverskriftVenstre\">Opkrævningen af vægtafgift for veterankøretøjer ændres fra to til én gang årligt.</p>\n      <p class=\"Tekst\">Opkrævning af vægtafgift sker i dag to gange årligt, men forslagsstillerne foreslår, at opkrævningen fremover kun foretages én gang årligt.</p>\n      <p class=\"Tekst\">Der er tale om små beløb, idet vægtafgiften for veterankøretøjer i forvejen kun er en fjerdedel af vægtafgiften for moderne køretøjer. Ved at godkende en »originalitetsordning« vil kørselsmulig­hederne blive begrænsede, og derfor burde én gang årligt være passende – eventuelt justeret, efter at køretøjet kun må køre 75 pct. af året. Omregner man dette til helårstal, vil det svare til 18,75 pct. i stedet for 25 pct.. Men dertil kommer, at staten fremover vil spare mange penge, idet alene portoudgiften er ca. 250.000 kr. årligt.</p><p class=\"SkriftligFremsaettelse\">Skriftlig fremsættelse</p>\n      <p class=\"Fremsaetter\"><span class=\"Bold\">René Christensen </span>(DF):</p>\n      <p class=\"Tekst2\">\n        <div>Som ordfører for forslagsstillerne tillader jeg mig herved at fremsætte:</div>\n      </p>\n      <p class=\"ForslagsTitel\">Forslag til folketingsbeslutning om veterankøretøjer.</p>\n      <p class=\"ForslagsNummer\">(Beslutningsforslag nr. B 142).</p>\n      <p class=\"Tekst2\">\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2009/1 BF 142",
            "stateLabel": "Bortfaldet",
            "references": [
                {
                    "shortName": "2009/1 BSF 142",
                    "title": "Forslag til folketingsbeslutning om veterankøretøjer",
                    "presentationName": "Beslutningsforslag som fremsat",
                    "documentTypeId": 480,
                    "documentId": 130518,
                    "eliUri": "/eli/ft/20091BB00142",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20091/beslutningsforslag/b142/index.htm"
                },
                {
                    "shortName": "2009/1 BRB 142",
                    "title": "Beretning over  Forslag til folketingsbeslutning om veterankøretøjer",
                    "presentationName": "Beretning over beslutningsforslag",
                    "documentTypeId": 510,
                    "documentId": 132231,
                    "eliUri": "/eli/ft/20091EB01029",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "03/03/2010"
        },
        {
            "displayName": "Accession",
            "displayValue": "20091BB00142"
        },
        {
            "displayName": "Entydig dokumentidentifikation",
            "displayValue": "AX011948"
        },
        {
            "displayName": "Dato for førstegangsindlæggelse",
            "displayValue": "03/03/2010"
        },
        {
            "displayName": "Dato for indlæggelse",
            "displayValue": "03/03/2010"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "142"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}