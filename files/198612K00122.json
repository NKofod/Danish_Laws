{
    "id": 112979,
    "title": "1986 LSF 122   FORSLAG TIL LOV OM HJORTEHOLD ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 122",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 122 </P>  \r\n\r\n<P></P>  \r\n\r\n<P>Forslag til Lov om hjortehold </P>  \r\n\r\n<P></P>  \r\n\r\n<P>Fremsat af landbrugsministeren (Britta Schall Holberg) </P>  \r\n\r\n<P></P>  \r\n\r\n<P>den 3. december 1986 </P>  \r\n\r\n<P></P>  \r\n\r\n<P>Vedtaget ved tredjebehandling den 9. april 1987 </P>  \r\n\r\n<P></P>  \r\n\r\n<P><a href=\"document.aspx?accn=A19870022430\"> Lov nr 224 af 22/04/1987</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Loven omfatter alle indhegninger med hjortedyr. </P>  \r\n\r\n<P>Stk. 2. Hjortedyr i zoologiske haver, dyreparker og lignende, der </P>  \r\n\r\n<P>kræver politiets tilladelse efter lov om værn for dyr, er ikke </P>  \r\n\r\n<P>omfattet af loven. </P>  \r\n\r\n<P>§ 2. En indhegning med hjortedyr skal af ejeren anmeldes til </P>  \r\n\r\n<P>registrering senest 2 måneder efter, at dyrene er indsat i </P>  \r\n\r\n<P>indhegningen. </P>  \r\n\r\n<P>Stk. 2. Landbrugsministeren fastsætter regler om registrering, </P>  \r\n\r\n<P>herunder om gebyr for registreringen. </P>  \r\n\r\n<P>§ 3. En indhegning med hjortedyr kan registreres som hjortefarm, hvis </P>  \r\n\r\n<P>1) hjortedyrene udelukkende holdes med henblik på erhvervsmæssig </P>  \r\n\r\n<P>kødproduktion eller salg af avlsdyr, </P>  \r\n\r\n<P>2) det indhegnede areal er på mindst 1 ha, </P>  \r\n\r\n<P>3) alle dyrene er mærket ved ejerens foranstaltning, </P>  \r\n\r\n<P>4) dyrene er forsvarligt indhegnet og </P>  \r\n\r\n<P>5) indhegningen er indrettet med en godkendt aflivningsfold. </P>  \r\n\r\n<P>Stk. 2. Landbrugsministeren fastsætter regler om mærkning af </P>  \r\n\r\n<P>hjortedyr og om hegning. Landbrugsministeren kan endvidere </P>  \r\n\r\n<P>fastsætte regler om indberetning af undslupne hjortedyr. </P>  \r\n\r\n<P>§ 4. I indhegninger med hjortedyr må kun indsættes og holdes krondyr </P>  \r\n\r\n<P>og dådyr. </P>  \r\n\r\n<P>Stk. 2. Landbrugsministeren kan i særlige tilfælde tillade hold af </P>  \r\n\r\n<P>hjortedyr af andre arter end krondyr og dådyr og af krydsninger af </P>  \r\n\r\n<P>krondyr med andre arter. </P>  \r\n\r\n<P>Stk. 3. Landbrugsministeren kan forbyde indførsel af krondyr, </P>  \r\n\r\n<P>herunder også sæd og embryoer, af stammer, der genetisk afviger </P>  \r\n\r\n<P>fra den danske stamme. </P>  \r\n\r\n<P>§ 5. Hjortedyr i en hjortefarm betragtes som husdyr. </P>  \r\n\r\n<P>Stk. 2. Hjortedyr, der undslipper fra en hjortefarm, betragtes som </P>  \r\n\r\n<P>vildtlevende, hvis de har været undsluppet i mere end 2 måneder. </P>  \r\n\r\n<P>Stk. 3. Hjortedyr, der undslipper fra andre indhegninger, betragtes </P>  \r\n\r\n<P>som vildtlevende. </P>  \r\n\r\n<P>Stk. 4. Afkom, der følger et undsluppet moderdyr, er underkastet de </P>  \r\n\r\n<P>bestemmelser, der gælder for moderdyret. </P>  \r\n\r\n<P>§ 6. På en ejendom, hvor der findes en indhegning med hjortedyr, må </P>  \r\n\r\n<P>vildtlevende individer af den art hjortedyr, der holdes i </P>  \r\n\r\n<P>indhegningen, ikke jages inden for en afstand af 300 m fra </P>  \r\n\r\n<P>indhegningen. </P>  \r\n\r\n<P>Stk. 2. Hjortedyr i en hjortefarm må alene aflives af ejeren, dennes </P>  \r\n\r\n<P>personale eller af en dertil af Landbrugsministeriet autoriseret </P>  \r\n\r\n<P>eller bemyndiget person. </P>  \r\n\r\n<P>§ 7. Landbrugsministeren kan fastsætte vilkår for udførsel af </P>  \r\n\r\n<P>hjortedyr fra indhegninger. </P>  \r\n\r\n<P>§ 8. Til kontrol med overholdelsen af loven og regler fastsat efter </P>  \r\n\r\n<P>loven har tilsynsmyndigheden, hvis det skønnes nødvendigt, til </P>  \r\n\r\n<P>enhver tid mod behørig legitimation og uden retskendelse adgang </P>  \r\n\r\n<P>til offentligt og privat ejede indhegninger med hjortedyr. </P>  \r\n\r\n<P>§ 9. Overtrædelse af § 2, stk. 1, § 4, stk. 1, § 6 og § 11, stk. 1 og </P>  \r\n\r\n<P>2, straffes med bøde. </P>  \r\n\r\n<P>Stk. 2. I forskrifter, der udstedes efter loven, kan der fastsættes </P>  \r\n\r\n<P>straf af bøde for overtrædelse af bestemmelser i forskrifterne. </P>  \r\n\r\n<P>Stk. 3. For overtrædelser, der begås af aktieselskaber, </P>  \r\n\r\n<P>anpartsselskaber, andelsselskaber eller lignende, kan der pålægges </P>  \r\n\r\n<P>selskabet som sådant bødeansvar. Er overtrædelsen begået af en </P>  \r\n\r\n<P>kommune eller af et kommunalt fællesskab, jf. § 60 i lov om </P>  \r\n\r\n<P>kommunernes styrelse, kan der pålægges kommunen eller det </P>  \r\n\r\n<P>kommunale fællesskab bødeansvar. </P>  \r\n\r\n<P>§ 10. Landbrugsministeren fastsætter tidspunktet for lovens </P>  \r\n\r\n<P>ikrafttræden. </P>  \r\n\r\n<P>Stk. 2. Forslag om revision af loven fremsættes for Folketinget </P>  \r\n\r\n<P>senest 3 år efter denne lovs ikrafttræden. </P>  \r\n\r\n<P>§ 11. Indhegninger, hvori hjortedyr er indsat før lovens </P>  \r\n\r\n<P>ikrafttræden, skal af ejeren anmeldes til registrering inden 6 </P>  \r\n\r\n<P>måneder efter lovens ikrafttræden. </P>  \r\n\r\n<P>Stk. 2. Indhegninger, hvori der ved lovens ikrafttræden holdes </P>  \r\n\r\n<P>hjortedyr af andre arter end krondyr og dådyr eller krydsninger af </P>  \r\n\r\n<P>krondyr med andre arter, skal anmeldes til registrering inden 4 </P>  \r\n\r\n<P>uger efter lovens ikrafttræden. Dyrene skal aflives, sælges eller </P>  \r\n\r\n<P>udføres inden et år efter lovens ikrafttræden. </P>  \r\n\r\n<P>Stk. 3. Landbrugsministeren kan i særlige tilfælde fravige </P>  \r\n\r\n<P>bestemmelserne i stk. 2. </P>  \r\n\r\n<P>§ 12. Loven gælder ikke for Færøerne og Grønland. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 289 </P>  \r\n\r\n<P>§ 1 Loven omfatter alle indhegninger med hjortedyr. </P>  \r\n\r\n<P>Stk. 2. Hjortedyr i zoologiske haver, dyreparker og lignende, der </P>  \r\n\r\n<P>kræver politiets tilladelse efter lov om værn for dyr, er ikke </P>  \r\n\r\n<P>omfattet af loven. </P>  \r\n\r\n<P>§ 2. En indhegning med hjortedyr skal af ejeren anmeldes til </P>  \r\n\r\n<P>registrering senest 2 måneder efter, at dyrene er indsat i </P>  \r\n\r\n<P>indhegningen. </P>  \r\n\r\n<P>Stk. 2. Landbrugsministeren fastsætter regler om registrering, </P>  \r\n\r\n<P>herunder om gebyr for registreringen. </P>  \r\n\r\n<P>§ 3. En indhegning med hjortedyr kan registreres som hjortefarm, </P>  \r\n\r\n<P>hvis </P>  \r\n\r\n<P>1) hjortedyrene udelukkende holdes med henblik på erhvervsmæssig </P>  \r\n\r\n<P>kødproduktion eller salg af avlsdyr, </P>  \r\n\r\n<P>2) det indhegnede areal er på mindst 5 ha, </P>  \r\n\r\n<P>3) alle dyrene er mærket ved ejerens foranstaltning, </P>  \r\n\r\n<P>4) dyrene er forsvarligt indhegnet, og </P>  \r\n\r\n<P>5) indhegningen er indrettet med en godkendt aflivningsfold. </P>  \r\n\r\n<P>Stk. 2. Landbrugsministeren fastsætter regler om mærkning af </P>  \r\n\r\n<P>hjortedyr og om hegning. Landbrugsministeren kan endvidere </P>  \r\n\r\n<P>fastsætte regler om indberetning af undslupne hjortedyr. </P>  \r\n\r\n<P>§ 4. I indhegninger med hjortedyr må kun indsættes og holdes krondyr </P>  \r\n\r\n<P>og dådyr. </P>  \r\n\r\n<P>Stk. 2. Landbrugsministeren kan i særlige tilfælde tillade hold af </P>  \r\n\r\n<P>hjortedyr af andre arter end krondyr og dådyr og af krydsninger af </P>  \r\n\r\n<P>krondyr med andre arter. </P>  \r\n\r\n<P>Stk. 3. Landbrugsministeren kan forbyde indsættelse og hold af </P>  \r\n\r\n<P>krondyr i indhegninger i nærmere angivne områder af landet, samt </P>  \r\n\r\n<P>påbyde aflivning, salg eller udførsel af de pågældende krondyr. </P>  \r\n\r\n<P>Stk. 4. Landbrugsministeren kan forbyde indførsel af krondyr, </P>  \r\n\r\n<P>herunder også sæd og embryoer, af stammer, der genetisk afviger </P>  \r\n\r\n<P>fra den danske stamme. </P>  \r\n\r\n<P>§ 5. Hjortedyr i en hjortefarm betragtes som husdyr. </P>  \r\n\r\n<P>Stk. 2. Hjortedyr, der undslipper fra en hjortefarm, betragtes som </P>  \r\n\r\n<P>vildtlevende, hvis de har været undsluppet i mere end 2 måneder. </P>  \r\n\r\n<P>Stk. 3. Hjortedyr, der undslippper fra andre indhegninger, betragtes </P>  \r\n\r\n<P>som vildtlevende. </P>  \r\n\r\n<P>Stk. 4. Afkom, der følger et undsluppet moderdyr, er underkastet de </P>  \r\n\r\n<P>bestemmelser, der gælder for moderdyret. </P>  \r\n\r\n<P>§ 6. På en ejendom, hvor der findes en indhegning med hjortedyr, må </P>  \r\n\r\n<P>vildtlevende individer af den art hjortedyr, der holdes i </P>  \r\n\r\n<P>indhegningen, ikke jages inden for en afstand af 300 m fra </P>  \r\n\r\n<P>indhegningen. </P>  \r\n\r\n<P>§ 7. Bemyndiger landbrugsministeren en styrelse under ministeriet til </P>  \r\n\r\n<P>at udøve de beføjelser, der er tillagt ministeren efter loven </P>  \r\n\r\n<P>eller efter regler fastsat efter loven, kan ministeren fastsætte </P>  \r\n\r\n<P>regler om adgangen til at klage over styrelsens afgørelser, </P>  \r\n\r\n<P>herunder om, at afgørelser ikke kan indbringes for højere </P>  \r\n\r\n<P>administrativ myndighed. </P>  \r\n\r\n<P>§ 8. Til kontrol med overholdelsen af loven og regler fastsat efter </P>  \r\n\r\n<P>loven har tilsynsmyndigheden, hvis det skønnes nødvendigt, til </P>  \r\n\r\n<P>enhver tid mod behørig legitimation og uden retskendelse adgang </P>  \r\n\r\n<P>til offentligt og privat ejede indhegninger med hjortedyr. </P>  \r\n\r\n<P>§ 9. Overtrædelse af § 2, stk. 1, § 4, stk. 1, § 6 og § 11, stk. 1 </P>  \r\n\r\n<P>og 2, straffes med bøde. </P>  \r\n\r\n<P>Stk. 2. I forskrifter, der udstedes efter loven, kan der fastsættes </P>  \r\n\r\n<P>straf af bøde for overtrædelse af bestemmelser i forskrifterne. </P>  \r\n\r\n<P>Stk. 3. For overtrædelser, der begås af aktieselskaber, </P>  \r\n\r\n<P>anpartsselskaber, andelsselskaber eller lignende, kan der pålægges </P>  \r\n\r\n<P>selskabet som sådant bødeansvar. Er overtrædelsen begået af en </P>  \r\n\r\n<P>kommune eller af et kommunalt fællesskab, jfr. § 60 i lov om </P>  \r\n\r\n<P>kommunernes styrelse, kan der pålægges kommunen eller det </P>  \r\n\r\n<P>kommunale fællesskab bødeansvar. </P>  \r\n\r\n<P>§ 10. Landbrugsministeren fastsætter tidspunktet for lovens </P>  \r\n\r\n<P>ikrafttræden. </P>  \r\n\r\n<P>§ 11. Indhegninger, hvori hjortedyr er indsat før lovens </P>  \r\n\r\n<P>ikrafttræden, skal af ejeren anmeldes til registrering inden 6 </P>  \r\n\r\n<P>måneder efter lovens ikrafttræden. </P>  \r\n\r\n<P>Stk. 2. Indhegninger, hvori der ved lovens ikrafttræden holdes </P>  \r\n\r\n<P>hjortedyr af andre arter end krondyr og dådyr eller krydsninger af </P>  \r\n\r\n<P>krondyr med andre arter skal anmeldes til registrering inden 4 </P>  \r\n\r\n<P>uger efter lovens ikrafttræden. Dyrene skal aflives, sælges eller </P>  \r\n\r\n<P>udføres inden et år efter lovens ikrafttræden. </P>  \r\n\r\n<P>Stk. 3. Landbrugsministeren kan i særlige tilfælde fravige </P>  \r\n\r\n<P>bestemmelserne i stk. 2. </P>  \r\n\r\n<P>§ 12. Loven gælder ikke for Færøerne og Grønland. </P>  \r\n\r\n<P>BEMÆRKNINGER TIL LOVFORSLAGET ALMINDELIGE BEMÆRKNINGER </P>  \r\n\r\n<P>1. Der er i de seneste år konstateret en stigende interesse for </P>  \r\n\r\n<P>hjorteavl som alternativ husdyrproduktion. Dette har medført, at </P>  \r\n\r\n<P>der er blevet oprettet mange såkaldte hjortefarme, ligesom flere </P>  \r\n\r\n<P>eksisterende dyrehaver har fundet det økonmomisk attraktivt at </P>  \r\n\r\n<P>levere avlsdyr til hjortefarmere, som har ønsket at starte en </P>  \r\n\r\n<P>hjorteproduktion. </P>  \r\n\r\n<P>Formålet med lovforslaget er at skabe faste rammer for hold af </P>  \r\n\r\n<P>hjortedyr i hjortefarme med henblik på erhvervsmæssig </P>  \r\n\r\n<P>kødproduktion eller salg af levende avlsdyr. Etablering af </P>  \r\n\r\n<P>hjortefarme på landbrugsjord er ikke reguleret ved anden </P>  \r\n\r\n<P>lovgivning. </P>  \r\n\r\n<P>Forslaget begrænser yderligere det lovlige hold af hjortedyr til </P>  \r\n\r\n<P>danske hjortearter, dvs. krondyr og dådyr, for at afværge risikoen </P>  \r\n\r\n<P>for, at hjortearter, som hidtil ikke har været kendt som danske </P>  \r\n\r\n<P>vildtarter, etablerer sig i naturen og dermed udgør en risiko for, </P>  \r\n\r\n<P>at der sker krydsninger mellem vildtlevende individer og dyr, der </P>  \r\n\r\n<P>undslipper fra sådanne indhegninger. Det kan nemlig ikke helt </P>  \r\n\r\n<P>undgås, at vildt, der holdes i indhegninger fra tid til anden </P>  \r\n\r\n<P>slipper ud i den omgivende natur, som følge af, at hegnet </P>  \r\n\r\n<P>forfalder, at der udøves hærværk mod hegnet, at træer under </P>  \r\n\r\n<P>stormfald vælter ned over hegnet eller at dyrene forcerer hegnet. </P>  \r\n\r\n<P>Lovforslaget fastsætter regler om ejendomsret til undslupne dyr og om </P>  \r\n\r\n<P>erstatningsansvaret i forbindelse med skader, som forvoldes af </P>  \r\n\r\n<P>undslupne dyr. Det fastslås, at hjortedyr, der holdes i en </P>  \r\n\r\n<P>registreret hjortefarm, anses for husdyr, hvilket bl.a. indebærer, </P>  \r\n\r\n<P>at bestemmelserne i mark- og vejfredsloven om optagelse af </P>  \r\n\r\n<P>undslupne husdyr, erstatningsansvar for skader forvoldt af </P>  \r\n\r\n<P>undslupne husdyr, om aflivning af uvane husdyr m.m., umiddelbart </P>  \r\n\r\n<P>kan bringes i anvendelse. Med hensyn til dyrenes status, hvis de </P>  \r\n\r\n<P>slipper ud, foreslås det, at de skal anses som husdyr i indtil 2 </P>  \r\n\r\n<P>måneder efter, at de er undsluppet. Dette svarer til § 1, stk. 2, </P>  \r\n\r\n<P>i mark- og vejfredsloven, for så vidt angår bl.a. mink, der </P>  \r\n\r\n<P>undslipper fra en minkfarm. Disse bestemmelser foreslås dog </P>  \r\n\r\n<P>begrænset til kun at omfatte hjortedyr i registrerede hjortefarme, </P>  \r\n\r\n<P>jf. § 2, stk. 2, og bemærkningerne hertil. </P>  \r\n\r\n<P>Det er fundet ønskeligt, at alle kategorier af indhegninger med </P>  \r\n\r\n<P>hjortedyr inddrages under lovens krav om registrering, da det kun </P>  \r\n\r\n<P>derigennem er muligt at få et overblik over, hvor mange hjortedyr, </P>  \r\n\r\n<P>der befinder sig bag hegn, og af hvilke arter dyrene er. </P>  \r\n\r\n<P>2. Til grund for lovforslaget ligger drøftelser i </P>  \r\n\r\n<P>Vildtforvaltningsrådet, ligesom der er taget hensyn til </P>  \r\n\r\n<P>hjorteavlernes ønske om at skabe en egentlig lovgivning på </P>  \r\n\r\n<P>området. Der er modtaget bemærkninger fra følgende ministerier, </P>  \r\n\r\n<P>foreninger m.v. i forbindelse med, at forslaget har været udsendt </P>  \r\n\r\n<P>til høring: Skattedepartementet, Dansk Skovforening, </P>  \r\n\r\n<P>Planstyrelsen, Miljøministeriet, Danske Husmandsforeninger, </P>  \r\n\r\n<P>Landsforeningen af Danske Hjorteavlere, Naturfredningsrådet, Dansk </P>  \r\n\r\n<P>Strandjagtforening, Statens Husdyrbrugsforsøg, Landsjagtforeningen </P>  \r\n\r\n<P>af 1923, Veterinærdirektoratet, De danske Landboforeinger, </P>  \r\n\r\n<P>Danmarks Naturfredningsforening, Kommunernes Landsforening og </P>  \r\n\r\n<P>Amtsrådsforeningen i Danmark. </P>  \r\n\r\n<P>3. Der foreligger ingen nøjagtig opgørelse over antallet af </P>  \r\n\r\n<P>indhegninger med hjortedyr. Det anslås imidlertid at ligge på </P>  \r\n\r\n<P>omkring 500. I dette tal skal indregnes både dyrehaver og </P>  \r\n\r\n<P>hjortefarme. </P>  \r\n\r\n<P>Det skønnes, at der i dag er ca. 8.000 stk. dåvildt under hegn. Heraf </P>  \r\n\r\n<P>udgør dåvildtet i Jægersborg Dyrehave alene 1.800 individer. Det </P>  \r\n\r\n<P>samlede antal krondyr, der holdes under hegn i Danmark, skønnes at </P>  \r\n\r\n<P>være ca. 1.500. Det samlede antal for sikavildtets vedkommende </P>  \r\n\r\n<P>anslås til ca. 500. Etableringstakten for nye hegninger med </P>  \r\n\r\n<P>hjortedyr skønnes for øjeblikket at være 1 om ugen. </P>  \r\n\r\n<P>Ved lovforslaget meddeles landbrugsministeren hjemmel til at </P>  \r\n\r\n<P>fastsætte nærmere bestemmelser om hegning af hjortefarme og om </P>  \r\n\r\n<P>mærkning af dyrene. Det er endvidere fastsat, hvilke hjortearter </P>  \r\n\r\n<P>der må holdes i disse hegninger. Uanset disse regler er det </P>  \r\n\r\n<P>tanken at opretholde bestemmelsen i § 28, stk. 2, i lov om jagt og </P>  \r\n\r\n<P>vildtforvaltning, der har følgende ordlyd: </P>  \r\n\r\n<P>&#187;Landbrugsministeren fastsætter nærmere bestemmelser om: </P>  \r\n\r\n<P>a. kravene til indhegning af dyrehaver, </P>  \r\n\r\n<P>b. hvilke vildtarter der må udsættes i dyrehaver og </P>  \r\n\r\n<P>c. tilsyn med dyrehaver&#171;. </P>  \r\n\r\n<P>Begrundelsen herfor er, at der kan tænkes at opstå behov for at </P>  \r\n\r\n<P>fastsætte regler for, hvilke vildtarter der må holdes i dyrehaver </P>  \r\n\r\n<P>ud over hjortevildt. Her tænkes særligt på vildsvin og muflonfår. </P>  \r\n\r\n<P>Der kan ligeledes tænkes at opstå behov for at fastsætte regler </P>  \r\n\r\n<P>for tilsyn med og hegning af dyrehaver, i hvilke man holder de </P>  \r\n\r\n<P>nævnte vildtarter. </P>  \r\n\r\n<P>Det foreslås, at hjortefarme skal have et mindsteareal på 5 ha for at </P>  \r\n\r\n<P>kunne blive registreret. I forbindelse hermed har det været </P>  \r\n\r\n<P>overvejet, om der samtidig burde fastsættes en grænse for, hvor </P>  \r\n\r\n<P>mange dyr der må holdes pr. arealenhed. Dette er dog undladt, idet </P>  \r\n\r\n<P>det er vanskeligt at opstille generelle regler herfor, da en sådan </P>  \r\n\r\n<P>grænse vil være afhængig af det indhegnede areals bonitet samt af, </P>  \r\n\r\n<P>i hvilket omfang dyrene fodres. </P>  \r\n\r\n<P>Etableres en hjortefarm på tidligere landbrugsjord, dvs. uden </P>  \r\n\r\n<P>naturligt læ og naturlige fodringsmuligheder, er det </P>  \r\n\r\n<P>Vildtbiologisk Stations forsigtige skøn, at der på et areal på 5 </P>  \r\n\r\n<P>ha ikke forsvarligt kan holdes mere end 15 moderdyr. Det </P>  \r\n\r\n<P>forudsættes herved, at terrænet er rimeligt tørt, at der er </P>  \r\n\r\n<P>etableret fornødent læ for dyrene, og at dyrene fodres </P>  \r\n\r\n<P>forsvarligt. </P>  \r\n\r\n<P>Det er hensigten at udarbejde en vejledning om hjorteavl m.m., og med </P>  \r\n\r\n<P>henblik herpå vil også de her nævnte spørgsmål blive overvejet </P>  \r\n\r\n<P>nærmere. </P>  \r\n\r\n<P>Det foreslås, at gøre mærkning af hjortedyr, der holdes i egentlige </P>  \r\n\r\n<P>hjortefarme, til en betingelse for registrering som hjortefarm og </P>  \r\n\r\n<P>for at bevare ejendomsretten til dyr, der undslipper. Umærkede </P>  \r\n\r\n<P>dyr, der undslipper, vil som hidtil blive betragtet som vildt. </P>  \r\n\r\n<P>For så vidt angår eksisterende dyrehaver, i hvilke der kun holdes </P>  \r\n\r\n<P>krondyr og dådyr, vil loven kun medføre et krav om registrering, </P>  \r\n\r\n<P>idet det antages, at man i langt de fleste dyrehaver ikke vil være </P>  \r\n\r\n<P>interesseret i at blive registreret som hjortefarm med de dertil </P>  \r\n\r\n<P>knyttede rettigheder, jf. § 2, stk. 1, og bemærkningerne hertil. </P>  \r\n\r\n<P>4. Af hensyn til risikoen for, at hjortearter, der holdes i </P>  \r\n\r\n<P>hjortefarme, undslipper og etablerer en fast bestand i den frie </P>  \r\n\r\n<P>natur, foreslås det, at det kun skal være tilladt at holde </P>  \r\n\r\n<P>hjortedyr af 2 arter, som i forvejen findes vildtlevende her i </P>  \r\n\r\n<P>landet, krondyr og dådyr. Rådyr er ikke medtaget, idet det ikke er </P>  \r\n\r\n<P>velegnet til hold i indhegninger. Der vil dog være mulighed for, </P>  \r\n\r\n<P>at dyrehaver, der er etableret på tidspunkt for lovens </P>  \r\n\r\n<P>ikrafttræden, fortsat kan få tilladelse til hold af rådyr og skal </P>  \r\n\r\n<P>i tilfælde, hvor større områder er indhegnet, jf. § 11, stk. 3. </P>  \r\n\r\n<P>Anvendelsen af § 4, stk. 2-4, og § 11, stk. 3, vil ske efter </P>  \r\n\r\n<P>forhandling med miljøministeren og de berørte </P>  \r\n\r\n<P>interesseorganisationer. </P>  \r\n\r\n<P>Sikaen, som stammer fra Østen, er indført i Danmark omkring </P>  \r\n\r\n<P>århundredskiftet, og man ved fra andre lande, bl.a. Irland, at den </P>  \r\n\r\n<P>under visse forhold krydser sig med krondyr. </P>  \r\n\r\n<P>Med henblik på avl er der allerede importeret enkelte individer af </P>  \r\n\r\n<P>hjortearter, som ikke findes vildtlevende her i landet. Som </P>  \r\n\r\n<P>eksempel herpå kan wapitihjorten nævnes. Hvis denne art slipper ud </P>  \r\n\r\n<P>i naturen på steder, hvor der i forvejen findes en vild bestand af </P>  \r\n\r\n<P>krondyr, vil der være risiko for en krydsning og dermed for en </P>  \r\n\r\n<P>genetisk ændring af den fritlevende bestand af krondyr. Det </P>  \r\n\r\n<P>antages, at den jyske krondyrbestand, der findes syd for </P>  \r\n\r\n<P>Limfjorden, særligt i Sydvestjylland og det østlige Midtjylland, </P>  \r\n\r\n<P>er en urgammel stamme, der ikke genetisk har ændret sig væsentligt </P>  \r\n\r\n<P>siden sidste istid. Vildtbiologisk Station har i samarbejde med </P>  \r\n\r\n<P>Genetisk Institut ved Aarhus Universitet iværksat en undersøgelse </P>  \r\n\r\n<P>af den jyske krondyrbestands genetiske renhed med henblik på at få </P>  \r\n\r\n<P>bekræftet denne antagelse. </P>  \r\n\r\n<P>Der er gennem årene indført en relativt stor mængde krondyr, især fra </P>  \r\n\r\n<P>England, Skotland og Tyskland, og i hvertfald krondyrene fra </P>  \r\n\r\n<P>England og Skotland er ikke genetisk identiske med de danske </P>  \r\n\r\n<P>krondyr. Derfor foreslås det, at landbrugsministeren skal have </P>  \r\n\r\n<P>hjemmel til at forbyde hold af krondyr i visse egne af landet, og </P>  \r\n\r\n<P>når resultatet af de nævnte undersøgelser foreligger, vil </P>  \r\n\r\n<P>Vildtbiologisk Station fremkomme med en indstilling om behovet for </P>  \r\n\r\n<P>at begrænse krondyrholdet i Jylland. </P>  \r\n\r\n<P>Såfremt et forbud mod hold af krondyr gennemføres ved regler fastsat </P>  \r\n\r\n<P>efter § 4, stk. 3, skal der udbetales erstatning til de </P>  \r\n\r\n<P>hjorteavlere, som får pålæg om salg eller aflivning af dyrene </P>  \r\n\r\n<P>efter § 11, stk. 2. Såfremt dyrene ikke kan sælges, og derfor må </P>  \r\n\r\n<P>slagtes, anslås en rimelig erstatning pr. individ at udgøre ca. </P>  \r\n\r\n<P>8.000 kr., hvilket svarer til forskellen mellem kødværdien og </P>  \r\n\r\n<P>dyrets værdi som avlsdyr. Det skønnes, at der ialt holdes ca. 300 </P>  \r\n\r\n<P>krondyr i indhegninger i Jylland syd for Limfjorden. </P>  \r\n\r\n<P>Efter § 11, stk. 2, vil erstatning ligeledes komme på tale ved et </P>  \r\n\r\n<P>forbud mod hold af sika og wapiti. Afhængig af i, hvilket omfang </P>  \r\n\r\n<P>der dispenseres fra forbudet mod hold af sika, vil et lignende </P>  \r\n\r\n<P>erstatningsbeløb som for krondyr blive aktuelt, for så vidt angår </P>  \r\n\r\n<P>de ca. 50 stk. sikavildt og krydsninger hermed, der holdes under </P>  \r\n\r\n<P>hegn her i landet. Forslaget vil endvidere indebære, at der må </P>  \r\n\r\n<P>udbetales erstatning for de 10 individer af wapiti, der allerede </P>  \r\n\r\n<P>er indført samt for krydsninger hermed. Erstatning for disse dyr </P>  \r\n\r\n<P>skønnes at skulle ligge noget over erstatningen for kronvildt, da </P>  \r\n\r\n<P>der er tale om større dyr, og må ved slagtning anslås til ca. </P>  \r\n\r\n<P>10.000-15.000 kr. pr. individ. Den samlede højeste erstatning i </P>  \r\n\r\n<P>tilfælde af en aflivning af alle de nævnte ca. 850 dyr kan </P>  \r\n\r\n<P>herefter anslås til ca. 7 mill. kr. Da der ikke foreligger præcise </P>  \r\n\r\n<P>opgørelser af antallet af de nævnte dyr, er beløbet behæftet med </P>  \r\n\r\n<P>en del usikkerhed. </P>  \r\n\r\n<P>5. Den praksis, hvorefter der i almindelighed ikke bliver givet </P>  \r\n\r\n<P>tilladelse til indfangning af hjortevildt fra den fri vildtbane </P>  \r\n\r\n<P>med henblik på indsætning i indhegning vil blive opretholdt, idet </P>  \r\n\r\n<P>en indfangning i dette øjemed ud fra dyreværnsmæssige hensyn ikke </P>  \r\n\r\n<P>findes rimelig. </P>  \r\n\r\n<P>6. Bestemmelser om aflivning af hjortevildt vil blive fastsat med </P>  \r\n\r\n<P>hjemmel i lov nr. 328 af 4. juni 1986 om kød m.m., og en </P>  \r\n\r\n<P>bekendtgørelse er under udarbejdelse i Landbrugsministeriet. </P>  \r\n\r\n<P>Det vil heri blive fastsat, at aflivning af hjortedyr i registrede </P>  \r\n\r\n<P>hjortefarme kun må foretages af ejeren af dyrene eller personer </P>  \r\n\r\n<P>bemyndiget af ham til at foretage aflivningen. </P>  \r\n\r\n<P>7. Der er i forslaget ikke medtaget noget forbud mod afsavning af </P>  \r\n\r\n<P>bastgevirer, idet dette allerede vil være forbudt i medfør af </P>  \r\n\r\n<P>dyreværnslovens § 1. </P>  \r\n\r\n<P>8. Den løbende administration af lovforslaget, herunder gennemførelse </P>  \r\n\r\n<P>af registreringen, agtes henlagt til Veterinærdirektoratet. </P>  \r\n\r\n<P>Administrationen forventes at ville medføre en øget arbejdsbyrde </P>  \r\n\r\n<P>svarende til 2 årsværk, henholdsvis 1 AC-medarbejder og 1 </P>  \r\n\r\n<P>HK-medarbejder, med en dertil hørende lønsum på 0,5 mill. kr. </P>  \r\n\r\n<P>Lovforslaget bevirker herudover en samlet merudgift for statskassen i </P>  \r\n\r\n<P>finansårene 1987 og 1988 på indtil 7 mill. kr. til udredning af </P>  \r\n\r\n<P>erstatninger til ejere af indhegninger med hjortedyr af andre </P>  \r\n\r\n<P>arter end krondyr og dådyr i det omfang, der ikke meddeles </P>  \r\n\r\n<P>dispensation efter loven, samt til ejere af indhegninger med </P>  \r\n\r\n<P>krondyr i områder af landet, der blver omfattet af et forbud efter </P>  \r\n\r\n<P>§ 4, stk. 3, jfr. § 11, stk. 2. </P>  \r\n\r\n<P>BEMÆRKNINGER TIL DE ENKELTE BESTEMMELSER </P>  \r\n\r\n<P>Til § 1 </P>  \r\n\r\n<P>Til stk. 1 </P>  \r\n\r\n<P>Loven omfatter ethvert hold af hjortedyr uanset, om dyrene holdes med </P>  \r\n\r\n<P>henblik på jagt, kødproduktion eller salg af levende dyr forudsat, </P>  \r\n\r\n<P>at dyrene holdes i en indhegning. Ved &#187;indhegning&#171; skal også  \r\n\r\n</P>  \r\n\r\n<P>forstås indelukke, stald eller lignende, hvori der holdes </P>  \r\n\r\n<P>hjortedyr i fangenskab. </P>  \r\n\r\n<P>Hjortevildt, der lever på øer eller på halvøer, der ved hegning er </P>  \r\n\r\n<P>afskåret fra fastlandet, vil herefter ikke være omfattet af </P>  \r\n\r\n<P>lovforslaget, men vil være omfattet af reglerne i lov om jagt og </P>  \r\n\r\n<P>vildtforvaltning. Sådant vildt må herefter kun beskydes i </P>  \r\n\r\n<P>jagttiden, ligesom dyrene ikke lovligt kan indfanges ved hjælp af </P>  \r\n\r\n<P>fælder eller net. Udsætning af hjortevildt de nævnte steder er </P>  \r\n\r\n<P>underlagt begrænsningerne i § 43 i lov om jagt og </P>  \r\n\r\n<P>vildtforvaltning, der fastsætter, at pattedyr, der ikke tilhører </P>  \r\n\r\n<P>landets naturlige fauna, ikke må udsættes uden </P>  \r\n\r\n<P>landbrugsministerens tilladelse, samt at udsætning af pattedyr, </P>  \r\n\r\n<P>der tilhører landets naturlige fauna, på steder, hvor den </P>  \r\n\r\n<P>pågældende art ikke er naturligt forekommende, kun må ske med </P>  \r\n\r\n<P>landbrugsministerens tilladelse. </P>  \r\n\r\n<P>Til stk. 2 </P>  \r\n\r\n<P>Hold af hjortedyr i zoologiske haver, dyreparker m.v. tilsigter alene </P>  \r\n\r\n<P>at give publikum adgang til at iagttage dyrene, og derfor er </P>  \r\n\r\n<P>sådant hold ikke omfattet af lovforslaget. </P>  \r\n\r\n<P>TIL § 2 </P>  \r\n\r\n<P>Til stk. 1 </P>  \r\n\r\n<P>En registrering af alle indhegninger med hjortedyr findes nødvendig, </P>  \r\n\r\n<P>hvis en kontrol med overholdelsen af forbudet mod hold af dyr af </P>  \r\n\r\n<P>visse arter, jfr. § 4, stk. 1 og 3, skal være effektiv. </P>  \r\n\r\n<P>Til stk. 2 </P>  \r\n\r\n<P>Der foreslås fastsat et gebyr i forbindelse med registreringen til </P>  \r\n\r\n<P>dækning af omkostningerne ved registreringen. Det er ikke </P>  \r\n\r\n<P>hensigten at fastsætte gebyrer til dækning af udgifterne ved </P>  \r\n\r\n<P>lovens administration iøvrigt. </P>  \r\n\r\n<P>TIL § 3 </P>  \r\n\r\n<P>Det foreslås, at indhegninger med hjortedyr, hvor formålet alene er </P>  \r\n\r\n<P>erhvervsmæssigt kødproduktion eller salg af avlsdyr, på visse </P>  \r\n\r\n<P>betingelser kan registreres som hjortefarme. </P>  \r\n\r\n<P>En sådan registrering, der bl.a. indebærer krav om mærkning af alle </P>  \r\n\r\n<P>dyrene i indhegningen, foreslås gjort til en betingelse for, at </P>  \r\n\r\n<P>ejeren af undslupne hjortedyr kan gøre sin ejendomsret til dyrene </P>  \r\n\r\n<P>gældende, jfr. i øvrigt § 5. </P>  \r\n\r\n<P>Overvejelserne om en ændring i den skattemæssige behandling af </P>  \r\n\r\n<P>hjortefarme vil næppe kunne afsluttes, før der er opnået erfaring </P>  \r\n\r\n<P>med virkningerne af dette lovforslag. </P>  \r\n\r\n<P>Det er tanken at foreskrive, at de mærker, der skal anvendes, som </P>  \r\n\r\n<P>mindstekrav skal være påført det registreringsnummer, som er </P>  \r\n\r\n<P>tildelt ejeren af hjortefarmen. De nærmere regler for mærkernes </P>  \r\n\r\n<P>udformning tænkes udarbejdet efter drøftelse med </P>  \r\n\r\n<P>hjorteavlerforeningen og med landbrugsorganisationerne, der har </P>  \r\n\r\n<P>mangeårig erfaring i mærkning af tamdyr. Vedrørende mærkede, </P>  \r\n\r\n<P>undslupne dyr, se nærmere under bemærkningerne til § 5. </P>  \r\n\r\n<P>For så vidt angår hegning af hjortefarme, findes det ikke påkrævet at </P>  \r\n\r\n<P>foreskrive særlige bestemmelser for hold af dådyr ud over et </P>  \r\n\r\n<P>almindeligt krav om, at dyrene skal være forsvarligt indhegnet. </P>  \r\n\r\n<P>Dette krav har sammenhæng med bestemmelserne om retten til at </P>  \r\n\r\n<P>indfange undslupne dyr. </P>  \r\n\r\n<P>For så vidt angår krondyr, overvejes det at fastsætte bestemmelser om </P>  \r\n\r\n<P>etablering af 2-trådet elhegn i en vis afstand fra indhegningen </P>  \r\n\r\n<P>for at forhindre, at vildtlevende krondyr i brunstperioden udefra </P>  \r\n\r\n<P>forsøger at bryde ind i indhegningen eller etablerer slagsmål </P>  \r\n\r\n<P>gennem hegnet. </P>  \r\n\r\n<P>Bestemmelsen vil samtidig give ministeren hjemmel til at fastsætte </P>  \r\n\r\n<P>særlige bestemmelser om hegning af hjortefarme med krondyr, hvis </P>  \r\n\r\n<P>den ovennævnte genetiske undersøgelse af de danske kronhjorte </P>  \r\n\r\n<P>viser, at der er tale om flere danske stammer, og at der dermed er </P>  \r\n\r\n<P>en risiko for genetisk forurening af den jyske stamme fra krondyr, </P>  \r\n\r\n<P>der undslipper. </P>  \r\n\r\n<P>Det er tanken, at der skal foreskrives pligt til indberetning til </P>  \r\n\r\n<P>Veterinærdirektoratet, når hjortedyr undslipper. </P>  \r\n\r\n<P>En sådan indberetning er særlig nødvendig i forbindelse med afgørelse </P>  \r\n\r\n<P>af, om et nedlagt, mærket dyr tilhører ejeren af hjortefarmen, </P>  \r\n\r\n<P>hvorfra det er undsluppet, eller den, der på sit jagtareal </P>  \r\n\r\n<P>nedlægger dyret. Det sidste vil være tilfældet, hvis et mærket dyr </P>  \r\n\r\n<P>nedlægges i den for det pågældende dyr fastsatte jagtsæson, </P>  \r\n\r\n<P>såfremt beskydningen finder sted mere end 2 måneder efter, at </P>  \r\n\r\n<P>dyret er undsluppet. Det vil i den forbindelse være af afgørende </P>  \r\n\r\n<P>betydning at kunne fastslå med sikkerhed, hvornår dyret er </P>  \r\n\r\n<P>undsluppet. Det samme gør sig gældende, for så vidt angår eventuel </P>  \r\n\r\n<P>erstatning for skader, som forvoldes af undslupne, mærkede dyr. </P>  \r\n\r\n<P>Regler for godkendelse af aflivningsfolde samt om aflivning af </P>  \r\n\r\n<P>hjortedyr vil blive fastsat med hjemmel i kødloven, jfr. </P>  \r\n\r\n<P>almindelig bemærkninger, 6. </P>  \r\n\r\n<P>TIL § 4 </P>  \r\n\r\n<P>Til stk. 1 </P>  \r\n\r\n<P>Artsbegrænsningen er foreslået for at undgå, at arter, der ikke </P>  \r\n\r\n<P>forekommer fritlevende, etablerer sig i naturen. Bestemmelsen </P>  \r\n\r\n<P>omfatter også forbud mod hold af krydsninger af andre hjortearter </P>  \r\n\r\n<P>end dådyr og krondyr, da også disse kan blande sig med fritstående </P>  \r\n\r\n<P>bestande eller etablere selvstændige bestande. </P>  \r\n\r\n<P>Til stk. 2 </P>  \r\n\r\n<P>Dispensation til hold af eksempelvis sika og råvildt tænkes givet til </P>  \r\n\r\n<P>dyrehaver, i hvilke disse dyr ved lovens ikrafttrædelse allerede </P>  \r\n\r\n<P>har været holdt gennem en årrække. </P>  \r\n\r\n<P>Til stk. 3 </P>  \r\n\r\n<P>Se nærmere under generelle bemærkninger, nr. 4 </P>  \r\n\r\n<P>Til stk. 4 </P>  \r\n\r\n<P>Bestemmelsen tilsigter at standse indførselen af individer af samt </P>  \r\n\r\n<P>sæd og embryoer af krondyr, der adskiller sig genetisk fra den </P>  \r\n\r\n<P>fritstående danske stamme. </P>  \r\n\r\n<P>TIL § 5 </P>  \r\n\r\n<P>Til stk. 1 </P>  \r\n\r\n<P>Bestemmelsen medfører, at hjortedyr i en hjortefarm ikke er omfattet </P>  \r\n\r\n<P>af reglerne i lov om jagt og vildtforvaltning, men af </P>  \r\n\r\n<P>husdyrlovgivningen, herunder lov om mark- og vejfred. </P>  \r\n\r\n<P>Til stk. 2 </P>  \r\n\r\n<P>Når mærkede hjortedyr undslipper fra en hjortefarm, kan ejeren eller </P>  \r\n\r\n<P>dennes personale efter denne bestemmelse indtil 2 måneder efter, </P>  \r\n\r\n<P>at dyrene er undsluppet, frit indfange eller nedskyde disse på </P>  \r\n\r\n<P>ejendommen. Det er dog tanken, at der, før en sådan indfangning </P>  \r\n\r\n<P>eller nedskydning lovligt kan finde sted, skal være sket </P>  \r\n\r\n<P>indberetning om de undslupne dyr efter bestemmelser fastsat efter </P>  \r\n\r\n<P>§ 3, stk. 2. 2 måneders fristen svarer til mark- og vejfredslovens </P>  \r\n\r\n<P>§ 11, stk. 2, for så vidt angår undslupne mink. </P>  \r\n\r\n<P>Til stk. 3 </P>  \r\n\r\n<P>Ved denne bestemmelse fastslås det, at ejeren af hjortedyr, der </P>  \r\n\r\n<P>undslipper fra andre indhegninger, fortaber ejendomsretten til </P>  \r\n\r\n<P>disse. Sådanne dyr betragtes som vildt i jagtlovens forstand, </P>  \r\n\r\n<P>hvilket medfører, at de ikke lovligt må indfanges eller indsluses </P>  \r\n\r\n<P>i indhegningen eller i indelukket igen, jfr. § 17, litra d og e, i </P>  \r\n\r\n<P>lov om jagt og vildtforvaltning. Undslupne, umærkede hjortedyr vil </P>  \r\n\r\n<P>under iagttagelse af lov om jagt og vidltforvaltning kunne </P>  \r\n\r\n<P>nedskydes i det pågældende dyrs jagttid, jfr. dog begrænsningen i </P>  \r\n\r\n<P>§ 6. </P>  \r\n\r\n<P>Til stk. 4 </P>  \r\n\r\n<P>Det findes hensigtsmæssigt at lade de regler, der gælder for et </P>  \r\n\r\n<P>undsluppet moderdyr, også omfatte afkom, der følger dette. </P>  \r\n\r\n<P>TIL § 6 </P>  \r\n\r\n<P>Baggrunden for forbudet er, at hegninger med hjortedyr i brunsttiden </P>  \r\n\r\n<P>kan tiltrække den fritstående bestand af hjorte af den vildtart, </P>  \r\n\r\n<P>der holdes. Herved vil jagttrykket på den frie bestand af hjorte i </P>  \r\n\r\n<P>et område, hvor der er mange indhegninger med hjortedyr, nemt </P>  \r\n\r\n<P>blive for stort, såfremt et sådant forbud ikke indføres. </P>  \r\n\r\n<P>Til § 7 </P>  \r\n\r\n<P>Se under almindelige bemærkninger, nr.7. </P>  \r\n\r\n<P>TIL § 11 </P>  \r\n\r\n<P>Til stk. 1 </P>  \r\n\r\n<P>Det findes, at der bør gives rimelig tid til, at ejere af hjortefarme </P>  \r\n\r\n<P>og andre indhegninger med hjortedyr, der er etableret ved lovens </P>  \r\n\r\n<P>ikrafttræden, kan anmelde disse til registrering. </P>  \r\n\r\n<P>Til stk. 2 </P>  \r\n\r\n<P>Det findes vigtigt så hurtigt som muligt efter lovens ikrafttræden at </P>  \r\n\r\n<P>få registreret, i hvilke hjortefarme og andre indhegninger der </P>  \r\n\r\n<P>findes dyr af andre arter end krondyr og dådyr. Dette hensyn </P>  \r\n\r\n<P>bevirker, at der bør være kortere anmeldelsesfrist for disse </P>  \r\n\r\n<P>indhegninger, og bestemmelsen om aflivning, salg eller udførsel </P>  \r\n\r\n<P>foreslås indført af hensyn til faren for etablering af nye arter </P>  \r\n\r\n<P>af hjortevildt, ligesom det tilstræbes at undgå genetisk </P>  \r\n\r\n<P>forurening af den fritstående bestand. Se nærmere under </P>  \r\n\r\n<P>almindelige bemærkninger, nr. 1 og 4. </P>  \r\n\r\n<P>Til stk. 4 </P>  \r\n\r\n<P>Se nærmere under almindelige bemærknger, nr. 4, 1. afsnit. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00122"
        },
        {
            "displayName": "Entydig dokumentidentifikation",
            "displayValue": "CL005468"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "122"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}