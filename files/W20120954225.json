{
    "id": 143816,
    "title": "Påbud om måling af åndemiddelluft i anlæg til trykluftforsynet åndedrætsværn",
    "documentTypeId": "240",
    "isSagsforlobPeriodValid": true,
    "shortName": "KEN nr 9542 af 28/06/2012",
    "documentHtml": "<div class=\"bjelke\">Den fulde tekst</div><p class=\"Titel2\">Påbud om måling af åndemiddelluft i anlæg til trykluftforsynet åndedrætsværn</p>\r\n<div class=\"Resume\">\r\n   <p class=\"TekstGenerel\">Arbejdstilsynet var på tilsynsbesøg på en virksomhed og konstaterede, at virksomheden havde et anlæg til trykluftforsynet åndedrætsværn.</p>\r\n   <p class=\"TekstGenerel\">Det fremgik af en rapport, at der var foretaget kontrolmålinger af åndemiddelluften i anlægget, hvor der var blevet målt for en række stoffer, men ikke for skimmel, bakterier, partikler, organiske opløsningsmidler, svovldioxid mv.</p>\r\n   <p class=\"TekstGenerel\">Det fremgik endvidere af rapporten, at anlægget var vurderet til at være fuldt fungerende og i orden.</p>\r\n   <p class=\"TekstGenerel\">Imidlertid fremgår det af en tidligere rapport af den 7. oktober 2009, hvor der blev målt for alle stoffer, at indholdet af organiske opløsningsmidler var lidt for høj. Desuden fremgår det af rapporten, at en våd beholder har den betydning, at der er risiko for bakterier.</p>\r\n   <p class=\"TekstGenerel\">Arbejdstilsynet gav virksomheden påbud om at udføre målinger af luftkvaliteten i et anlæg til trykluftforsynet åndedrætsværn.</p>\r\n   <p class=\"TekstGenerel\">Nævnet fastholdt Arbejdstilsynets påbud, idet nævnet fandt, at der var forhold, der kunne tyde på, at der er risiko for, at åndemiddelluften kunne være forurenet.</p>\r\n   <p class=\"TekstGenerel\">Desuden var det på tilsynsbesøget 2 år siden, at der var målt for alle stoffer.</p>\r\n</div>\r\n<p class=\"Overskriftsnummer2\" style=\"text-align: left;\">[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 26. juni 2012 behandlet [navn udeladt]s klage på vegne af [navn udeladt] over Arbejdstilsynets afgørelse af den 7. marts 2012, hvorved virksomheden fik påbud om at udføre målinger af luftkvaliteten i anlæg til trykluftforsynet åndedrætsværn (bilag 3).</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p class=\"NormalInd\">Arbejdsmiljøklagenævnet fastholder Arbejdstilsynets afgørelse således, at [navn udeladt] skal sikre, at det kontrolleres, at trykluftsanlægget er i forsvarlig stand, herunder at der foretages de nødvendige målinger for at gennemføre kontrol heraf.</p>\r\n<p class=\"NormalInd\">Virksomheden skal senest den 28. september 2012 efterkomme nævnets afgørelse, og virksomheden skal senest den 5. oktober 2012 sende en tilbagemelding til Arbejdstilsynet om, at afgørelsen er efterkommet.</p>\r\n<p class=\"Overskriftsnummer2\">B E G R U N D E L S E</p>\r\n<p class=\"NormalInd\">Nævnet lægger vægt på, at der ved målingen, der ligger til grund for rapporten af den 24. januar 2012, ikke er målt for skimmel, bakterier, enterobakterier, partikler, organiske opløsningsmidler, svovlbrinte, svovldioxid. Der er målt for vanddamp, olie, CO2, nitrøse gasser og CO.</p>\r\n<p class=\"NormalInd\">Nævnet lægger endvidere vægt på, at det på tidspunktet for Arbejdstilsynets tilsynsbesøg, den 29. februar 2012, var over 2 år siden, at der har været målt for alle indholdsstoffer i åndemiddelluften.</p>\r\n<p class=\"NormalInd\">Nævnet lægger desuden vægt på, at der er forhold, der indikerer, at der er risiko for, at åndemiddelluften kan være forurenet.</p>\r\n<p class=\"NormalInd\">Nævnet lægger herved vægt på, at det fremgår af rapporten af den 7. oktober 2009, at en ”våd” beholder har den betydning, at der kan være risiko for bakterier. Endvidere fremgår det af rapporten, at indholdet af organiske opløsningsmidler er lidt for høj.</p>\r\n<p class=\"NormalInd\">Nævnet lægger endelig vægt på, at forurenet åndemiddelluft kan være sundhedsskadelig.</p>\r\n<p class=\"NormalInd\">Det fremgår af arbejdsmiljøloven, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">Det fremgår endvidere af arbejdsmiljøloven, at maskiner, beholdere, redskaber og andre tekniske hjælpemidler skal indrettes og anvendes sikkerheds- og sundhedsmæssigt fuldt forsvarligt.</p>\r\n<p class=\"NormalInd\">Det fremgår af reglerne om arbejdets udførelse, at unødig påvirkning fra stoffer og materialer skal undgås. Påvirkningen fra stoffer og materialer under arbejdet skal derfor nedbringes så meget, som det er rimeligt under hensyntagen til den tekniske udvikling, og fastsatte grænseværdier skal overholdes.</p>\r\n<p class=\"NormalInd\">Det fremgår herudover af reglerne, at der skal føres effektiv kontrol med, at de sundhedsskadelige påvirkninger, der er nævnt ovenfor, herunder forgiftning og unødig påvirkning fra stoffer og materialer, imødegås.</p>\r\n<p class=\"NormalInd\">Hvor der kan opstå sundhedsfare på grund af gasser, dampe og støv hidrørende fra stoffer og materialer, skal arbejdsgiveren sørge for, at det jævnligt, eller hvor det er nødvendigt, til stadighed kontrolleres, om forholdene er i orden, herunder foretage de nødvendige målinger for at gennemføre kontrollen. Måleresultater skal opbevares og på forlangende fremvises for Arbejdstilsynet.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Bemærkninger til klagen:</span>\r\n</p>\r\n<p class=\"NormalInd\">[Navn udeladt] har anført, at der er foretaget en helhedsvurdering af anlægget i forbindelse med ibrugtagningen i 1996, samt i forbindelse med årlige serviceeftersyn herefter.</p>\r\n<p class=\"NormalInd\">[Navn udeladt] har endvidere anført, at det fremgår af den seneste kontrolmåling fra den 24. januar 2012, at anlægget er vurderet til at være fuldt fungerende og i orden.</p>\r\n<p class=\"NormalInd\">[Navn udeladt] har desuden anført, at der ikke skal måles for alle stoffer i Arbejdstilsynets acceptliste, idet det fremgår af At-vejledning D. 5.1 om trykluft til åndedrætsværn, at hvis mikroorganismer i trykluftanlægget vurderes udelukket, kan bestemmelse for mikroorganismer overvejes udeladt, og at det derfor må være op til rådgiveren at vurdere, om dette er nødvendigt.</p>\r\n<p class=\"NormalInd\">Nævnet henviser herom til Arbejdstilsynets udtalelse af den 25. april 2012, idet nævnet bemærker følgende:</p>\r\n<p class=\"NormalInd\">Nævnet anerkender, at det fremgår af rapporten af den 24. januar 2012, at anlægget vurderes til at være fuldt fungerende og i orden.</p>\r\n<p class=\"NormalInd\">Nævnet vurderer imidlertid, at der er grundlag for at måle for alle indholdsstoffer, bl.a. henset til, at det på tilsynstidspunktet var over 2 år siden, at der var målt for alle stoffer, og da der er forhold i rapporten af den 7. oktober 2009, der indikerer, at der kan være risiko for, at åndemiddelluften er forurenet.</p>\r\n<p class=\"NormalInd\">Nævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p>Arbejdsmiljøklagenævnet har ved afgørelsen anvendt følgende regler:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om Arbejdstilsynets ret til at give påbud:</p>\r\n   <p class=\"Liste2\">\r\n      <span class=\"Liste2Nr\">•</span> § 77, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om arbejdets udførelse:</p>\r\n   <p class=\"Liste2\">\r\n      <span class=\"Liste2Nr\">•</span> § 38, i lov om arbejdsmiljø, jf. lovbekendtgørelse nr. 1072 af 7. september 2010</p>\r\n   <p class=\"Liste2\">\r\n      <span class=\"Liste2Nr\">•</span> § 16 og § 24, i bekendtgørelse nr. 559 af 17. juni 2004 om arbejdets udførelse.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om tekniske hjælpemidler mv.:</p>\r\n   <p class=\"Liste2\">\r\n      <span class=\"Liste2Nr\">•</span> § 45, i lov om arbejdsmiljø, jf. lovbekendtgørelse nr. 1072 af 7. september 2010.</p>\r\n</p>\r\n<p class=\"NormalInd\">Reglerne kan læses på de følgende sider.</p>\r\n<p class=\"Overskriftsnummer2\">O P L Y S N I N G E R N E   I   S A G E N</p>\r\n<p class=\"NormalInd\">Sagen er afgjort på grundlag af de dokumenter, som klagenævnet har modtaget fra Arbejdstilsynet samt [navn udeladt]s breve af den 16. maj 2012 og 4. juni 2012 og Arbejdstilsynets brev af den 29. maj 2012.</p>\r\n<p class=\"Overskriftsnummer2\">På klagenævnets vegne</p>\r\n<p style=\"text-align: center;\">[navn udeladt]</p>\r\n<p style=\"text-align: center;\">[stilling udeladt]</p>\r\n<p class=\"Overskriftstekst1\" style=\"text-align: left;\">Kopi til:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> [Adressat udeladt]</p>\r\n   <p class=\"Liste1\">\r\n      <span class=\"Liste1Nr\">–</span> [Adressat udeladt]</p>\r\n   <p class=\"Liste1\">\r\n      <span class=\"Liste1Nr\">–</span> [Adressat udeladt]</p>\r\n</p>\r\n<p class=\"Overskriftstekst1\" style=\"text-align: left;\">Regler</p>\r\n<p class=\"Overskriftstekst1\" style=\"text-align: left;\">Lov om arbejdsmiljø, jf. lovbekendtgørelse nr. 1072 af 7. september 2010</p>\r\n<p class=\"NormalInd\">…</p>\r\n<p class=\"Overskriftstekst1\">Kapitel 5</p>\r\n<p class=\"Overskriftstekst1\">Arbejdets udførelse</p>\r\n<p class=\"NormalInd\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"NormalInd\">…</p>\r\n<p class=\"Overskriftstekst1\">Kapitel 7</p>\r\n<p class=\"Overskriftstekst1\">Tekniske hjælpemidler m.v.</p>\r\n<p class=\"NormalInd\">\r\n   <span class=\"Bold\">§ 45.</span> Maskiner, maskindele, beholdere, præfabrikerede konstruktioner, apparater, redskaber og andre tekniske hjælpemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n<p class=\"NormalInd\">\r\n   <span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n<p class=\"NormalInd\">…</p>\r\n<p class=\"Overskriftstekst1\">Kapitel 13</p>\r\n<p class=\"Overskriftstekst1\">Arbejdstilsynet</p>\r\n<p class=\"NormalInd\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"NormalInd\">\r\n   <span class=\"Italic\">Stk. 2 …</span>\r\n</p>\r\n<p class=\"NormalInd\">…</p>\r\n<p class=\"Overskriftstekst1\" style=\"text-align: left;\">Bekendtgørelse nr. 559 af 17. juni 2004 om arbejdets udførelse</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 16.</span> Unødig påvirkning fra stoffer og materialer skal undgås. Påvirkningen fra stoffer og materialer under arbejdet skal derfor nedbringes så meget, som det er rimeligt under hensyntagen til den tekniske udvikling, og fastsatte grænseværdier skal overholdes.</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 24.</span> Der skal føres effektiv kontrol med, at de sundhedsskadelige påvirkninger, der er nævnt i §§ 13-16, imødegås. Hvor der kan opstå sundhedsfare på grund af gasser, dampe og støv hidrørende fra stoffer og materialer eller på grund af støj og stråling, skal arbejdsgiveren sørge for, at det jævnligt, eller hvor det er nødvendigt, til stadighed kontrolleres, om forholdene er i orden, herunder foretage de nødvendige målinger for at gennemføre kontrollen. Måleresultater skal opbevares og på forlangende fremvises for Arbejdstilsynet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/11/2012"
        },
        {
            "displayName": "Accession",
            "displayValue": "W20120954225"
        },
        {
            "displayName": "Entydig dokumentidentifikation",
            "displayValue": "BE005231"
        },
        {
            "displayName": "Dato for indlæggelse",
            "displayValue": "08/11/2012"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9542"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "28/06/2012"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Arbejdsmiljøklagenævnet, j.nr. 7000326-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}