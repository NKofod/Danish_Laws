{
    "id": 70964,
    "title": "Bekendtgørelse af overenskomst af 14. marts 1978 med Burma om et dansk statslån ",
    "documentTypeId": "220",
    "isSagsforlobPeriodValid": false,
    "shortName": "BKI nr 47 af 30/06/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 14. marts 1978  \r\n\r\n med Burma om et dansk statslån </H1>  \r\n\r\n<P></P>  \r\n\r\n<BR>  \r\n\r\n<P>Bekendtgørelse af overenskomst af 14. marts 1978 med Burma om et dansk  \r\n\r\n statslån. </P>  \r\n\r\n<P>Den 14. marts 1978 undertegnedes i Rangoon mellem Danmark og Burma  \r\n\r\n følgende overenskomst med dertil hørende brevveksling om et dansk statslån  \r\n\r\n til Burma: </P>  \r\n\r\n<P>OVERENSKOMST </P>  \r\n\r\n<P>mellem Danmarks regering og Den socialitiske Unionsrepublik Burmas  \r\n\r\n regering om et dansk statslån til Den socialistiske Unionsrepublik Burma  \r\n\r\n Danmarks regering og Den socialistiske Unionsrepublik Burmas regering, som  \r\n\r\n ønsker at styrke det traditionelle samarbejde og de venskabelige forbindelser  \r\n\r\n mellem deres lande, er blevet enige om, at der som et bidrag til Den  \r\n\r\n socialistiske Unionsrepublik Burmas økonomiske udvikling ydes et dansk  \r\n\r\n statslån til Den socialistiske Unionsrepublik Burma i overensstemmelse med  \r\n\r\n følgende bestemmelser i denne overenskomst og de vedføjede tillæg, der  \r\n\r\n betragtes som en integrerende del af overenskomsten: </P>  \r\n\r\n<P>Artikel I </P>  \r\n\r\n<P>Danmarks regering (i det følgende benævnt &#187;långiveren&#171;) vil  \r\n\r\n stille et lån på 30 (tredive) millioner danske kroner til rådighed for Den  \r\n\r\n socialistiske Unionsrepublik Burmas regering (i det følgende benævnt  \r\n\r\n &#187;låntageren&#171;) til de i artikel VI i denne overenskomst omhandlede  \r\n\r\n formål. </P>  \r\n\r\n<P>Artikel II </P>  \r\n\r\n<P>Lånekontoen </P>  \r\n\r\n<P CLASS=STK> <I>Stk. 1 </I> </P>  \r\n\r\n<P>En konto betegnet &#187;lånekonto for Den socialistiske Unionsrepublik  \r\n\r\n Burmas regering&#171; (i det følgende benævnt &#187;lånekontoen&#171;) vil  \r\n\r\n efter låntagerens anmodning blive åbnet i Danmarks Nationalbank (som handler  \r\n\r\n på långiverens vegne) i favør af People's Pearl and Fishery Corporation,  \r\n\r\n Rangoon (som handler på låntagerens vegne). </P>  \r\n\r\n<P>Långiveren vil sikre, at der altid er tilstrækkelige midler til rådighed  \r\n\r\n på lånekontoen til at sætte låntageren i stand til at præstere rettidig  \r\n\r\n betaling for kapitaludstyr og tjenesteydelser, som tilvejebringes inden for  \r\n\r\n lånebeløbet. </P>  \r\n\r\n<P CLASS=STK> <I>Stk. 2 </I> </P>  \r\n\r\n<P>Låntageren (eller People's Pearl and Fishery Corporation) skal på de i  \r\n\r\n denne overenskomst fastsatte vilkår være berettiget til på lånekontoen at  \r\n\r\n trække de beløb, der er nødvendige til betaling for kapitaludstyr eller  \r\n\r\n tjenesteydelser, som tilvejebringes i medfør af lånet. </P>  \r\n\r\n<P>Artikel III </P>  \r\n\r\n<P>Rentefod </P>  \r\n\r\n<P>Lånet er rentefrit. </P>  \r\n\r\n<P>Artikel IV </P>  \r\n\r\n<P>Tilbagebetalinger </P>  \r\n\r\n<P CLASS=STK> <I>Stk. 1 </I> </P>  \r\n\r\n<P>Låntageren skal tilbagebetale lånet i halvtreds halvårlige afdrag, hvert  \r\n\r\n på 600.000 danske kroner, første gang den 1. april 1988 og sidste gang den 1.  \r\n\r\n oktober 2012. </P>  \r\n\r\n<P CLASS=STK> <I>Stk. 2 </I> </P>  \r\n\r\n<P>Hvis lånet ikke udnyttes fuldt ud i overensstemmelse med bestemmelserne i  \r\n\r\n artikel VI, stk. 9, skal der træffes indbyrdes aftale om en ændret tidsplan  \r\n\r\n for tilbagebetalingen. </P>  \r\n\r\n<P>Artikel V </P>  \r\n\r\n<P>Betalingssted </P>  \r\n\r\n<P>Lånet skal af låntageren tilbagebetales til Danmarks Nationalbank i danske  \r\n\r\n kroner til kredit for det danske finansministeriums løbende konto i Danmarks  \r\n\r\n Nationalbank. </P>  \r\n\r\n<P>Artikel VI </P>  \r\n\r\n<P>Lånets anvendelse </P>  \r\n\r\n<P CLASS=STK> <I>Stk. 1 </I> </P>  \r\n\r\n<P>Låntageren vil anvende lånet til finansiering af import fra Danmark  \r\n\r\n (herunder omkostninger ved transport fra Danmark til Den socialistiske  \r\n\r\n Unionsrepublik Burma) af sådant dansk kapitaludstyr, som skal benyttes til  \r\n\r\n det i tillæg II omhandlede projekt. </P>  \r\n\r\n<P CLASS=STK> <I>Stk. 2 </I> </P>  \r\n\r\n<P>Lånet kan endvidere anvendes til betaling for danske tjenesteydelser, som  \r\n\r\n er nødvendige for gennemførelsen af det i tillæg II nævnte projekt, herunder  \r\n\r\n især forundersøgelser i forbindelse med investeringer, udarbejdelse af  \r\n\r\n projekter, rådgivning under projekternes gennemførelse, montering eller  \r\n\r\n opførelse af anlæg eller bygninger samt teknisk og administrativ bistand  \r\n\r\n under igangsætningsperioden for virksomheder, som oprettes ved hjælp af  \r\n\r\n lånet. </P>  \r\n\r\n<P CLASS=STK> <I>Stk. 3 </I> </P>  \r\n\r\n<P>En del af lånet, dog ikke over 25 procent, kan trækkes til dækning af  \r\n\r\n lokale udgifter og indkøb af kapitaludstyr, der ikke hidrører fra Danmark, i  \r\n\r\n forbindelse med projekter, med hensyn til hvilke kontrakter om leverancer af  \r\n\r\n dansk kapitaludstyr eller danske tjenesteydelser er blevet godkendt af  \r\n\r\n långiveren til finansiering i henhold til denne overenskomst. De samlede træk  \r\n\r\n til finansiering af sådanne udgifter kan ikke på noget tidspunkt overstige  \r\n\r\n 331/3 procent af det samlede beløb, for hvilket kontrakter om leverancer af  \r\n\r\n dansk kapitaludstyr og danske tjenesteydelser er blevet godkendt af  \r\n\r\n långiveren til finansiering i henhold til denne overenskomst. </P>  \r\n\r\n<P CLASS=STK> <I>Stk. 4 </I> Alle kontrakter, der finansieres i medfør af  \r\n\r\n lånet, skal godkendes af låntageren og långiveren. </P>  \r\n\r\n<P CLASS=STK> <I>Stk. 5 </I> </P>  \r\n\r\n<P>Långiverens godkendelse af, at en kontrakt finansieres i medfør af lånet,  \r\n\r\n indebærer intet ansvar for sådanne kontrakters behørige opfyldelse. </P>  \r\n\r\n<P>Långiveren fralægger sig også ansvaret for den effektive udnyttelse af  \r\n\r\n leverancer og tjenesteydelser, som finansieres i medfør af lånet, og for den  \r\n\r\n forsvarlige drift af de projekter m. v., hvori sådanne leverancer og  \r\n\r\n tjenesteydelser indgår. </P>  \r\n\r\n<P CLASS=STK> <I>Stk. 6 </I> </P>  \r\n\r\n<P>En kontrakt i medfør af lånet må ikke indeholde bestemmelser om særlige  \r\n\r\n kreditydelser fra den danske kontraktpartner. </P>  \r\n\r\n<P CLASS=STK> <I>Stk. 7 </I> </P>  \r\n\r\n<P>Låneprovenuet kan kun anvendes til betaling for kapitaludstyr og  \r\n\r\n tjenesteydelser, som er kontraheret efter overenskomstens ikrafttræden,  \r\n\r\n medmindre andet aftales mellem låntageren og långiveren. </P>  \r\n\r\n<P CLASS=STK> <I>Stk. 8 </I> </P>  \r\n\r\n<P>Låneprovenuet må ikke anvendes til betaling til låntageren af nogen form  \r\n\r\n for indførselstold, skatter og statslige eller andre offentlige afgifter,  \r\n\r\n såsom indførselsafgifter, udligningsafgifter for indenlandske  \r\n\r\n omsætningsafgifter, afgifter eller deponeringer i forbindelse med udstedelse  \r\n\r\n af betalings- eller indførselstilladelser. </P>  \r\n\r\n<P CLASS=STK> <I>Stk. 9 </I> </P>  \r\n\r\n<P>Træk på lånekontoen kan finde sted til opfyldelse af kontrakter, der er  \r\n\r\n godkendt inden for et tidsrum af tre år efter overenskomstens ikrafttræden  \r\n\r\n eller et sådant andet tidspunkt, som låntageren og långiveren måtte aftale  \r\n\r\n indbyrdes. </P>  \r\n\r\n<P>Artikel VII </P>  \r\n\r\n<P>Ikke-diskrimination </P>  \r\n\r\n<P CLASS=STK> <I>Stk. 1 </I> </P>  \r\n\r\n<P>Med hensyn til tilbagebetalingen af lånet forpligter låntageren sig til  \r\n\r\n ikke at give långiveren en mindre gunstig behandling end den, der gives andre  \r\n\r\n udenlandske kreditorer. </P>  \r\n\r\n<P CLASS=STK> <I>Stk. 2 </I> </P>  \r\n\r\n<P>Alle afskibninger af kapitaludstyr, der omfattes af denne overenskomst,  \r\n\r\n skal ske i overensstemmelse med princippet om skibes frie deltagelse i den  \r\n\r\n internationale handel i fri og lige konkurrence. </P>  \r\n\r\n<P>Artikel VIII </P>  \r\n\r\n<P>Diverse bestemmelser </P>  \r\n\r\n<P CLASS=STK> <I>Stk. 1 </I> </P>  \r\n\r\n<P>Før det første træk på den i artikel II omtalte konto skal låntageren  \r\n\r\n godtgøre over for långiveren, at alle forfatningsmæssige og andre vilkår  \r\n\r\n fastsat i lovgivningen i låntagerens hjemland er blevet opfyldt, således at  \r\n\r\n denne låneoverenskomst vil udgøre en forpligtelse, som er bindende for  \r\n\r\n låntageren. </P>  \r\n\r\n<P CLASS=STK> <I>Stk. 2 </I> </P>  \r\n\r\n<P>Låntageren skal meddele långiveren, hvilke personer der er bemyndiget til  \r\n\r\n at handle på låntagerens vegne, samt afgive bekræftede prøver på alle sådanne  \r\n\r\n personers underskrifter. </P>  \r\n\r\n<P CLASS=STK> <I>Stk. 3 </I> </P>  \r\n\r\n<P>Såfremt der udskrives licitation om kontrakter, der skal finansieres i  \r\n\r\n medfør af lånet, skal låntageren fremsende alt relevant materiale om  \r\n\r\n licitationen til långiveren med henblik på videregivelse til potentielle  \r\n\r\n tilbudsgivere. </P>  \r\n\r\n<P CLASS=STK> <I>Stk. 4 </I> </P>  \r\n\r\n<P>Alle meddelelser, anmodninger eller aftaler i medfør af denne overenskomst  \r\n\r\n skal være skriftlige. </P>  \r\n\r\n<P>Artikel IX </P>  \r\n\r\n<P>Særlige bestemmelser </P>  \r\n\r\n<P>Lånet skal tilbagebetales uden fradrag af og fritaget for alle skatter og  \r\n\r\n afgifter samt alle i medfør af låntagerens lovgivning pålagte restriktioner.  \r\n\r\n Denne overenskomst skal være fritaget for alle nugældende og fremtidige  \r\n\r\n afgifter i medfør af låntagerens nuværende eller fremtidige lovgivning i  \r\n\r\n forbindelse med overenskomstens udfærdigelse, indgåelse, registrering,  \r\n\r\n ikrafttræden eller i øvrigt. </P>  \r\n\r\n<P>Artikel X </P>  \r\n\r\n<P>Overenskomstens varighed </P>  \r\n\r\n<P CLASS=STK> <I>Stk. 1 </I> </P>  \r\n\r\n<P>Denne overenskomst træder i kraft på datoen for undertegnelsen. </P>  \r\n\r\n<P CLASS=STK> <I>Stk. 2 </I> </P>  \r\n\r\n<P>Når lånet er blevet tilbagebetalt, træder overenskomsten straks ud af  \r\n\r\n kraft. </P>  \r\n\r\n<P>Artikel XI </P>  \r\n\r\n<P>Angivelse af adresser </P>  \r\n\r\n<P>Følgende adresser angives for så vidt angår denne overenskomst: </P>  \r\n\r\n<P>For låntageren: </P>  \r\n\r\n<P>Ministry of Planning and Finance, </P>  \r\n\r\n<P>Government of the Socialist Republic of </P>  \r\n\r\n<P>the Union of Burma, Rangoon. </P>  \r\n\r\n<P>Telegramadresse: </P>  \r\n\r\n<P>FINANCE RANGOON. </P>  \r\n\r\n<P>For långiveren med henblik på udbetalinger: </P>  \r\n\r\n<P>Udenrigsministeriet, </P>  \r\n\r\n<P>Afdelingen for internationalt </P>  \r\n\r\n<P>udviklingssamarbejde, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>ETRANGERES COPENHAGEN. </P>  \r\n\r\n<P>For långiveren med henblik på fremsendelse af materiale vedrørende  \r\n\r\n licitationer: </P>  \r\n\r\n<P>Udenrigsministeriet, </P>  \r\n\r\n<P>Handelsafdelingen, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>ETRANGERES COPENHAGEN. </P>  \r\n\r\n<P>For långiveren med henblik på betaling af afdrag på lånet: </P>  \r\n\r\n<P>Finansministeriet, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>FINANS COPENHAGEN. </P>  \r\n\r\n<P>Til bekræftelse heraf har parterne gennem deres dertil behørigt  \r\n\r\n befuldmægtigede repræsentanter ladet denne overenskomst undertegne i to  \r\n\r\n eksemplarer på engelsk i Rangoon den 14. marts 1978. </P>  \r\n\r\n<P>For Danmarks regering </P>  \r\n\r\n<P>Frantz B. Howitz </P>  \r\n\r\n<P>Overordentlig og befuldmægtigede ambassadør </P>  \r\n\r\n<P>Den kongelige danske Ambassade </P>  \r\n\r\n<P>Bangkok </P>  \r\n\r\n<P>For Den socialistiske Unionsrepublik </P>  \r\n\r\n<P>Burmas regering </P>  \r\n\r\n<P>Dr. Maung Shein </P>  \r\n\r\n<P>Viceminister </P>  \r\n\r\n<P>Minister for planlægning og finansvæsen </P>  \r\n\r\n<P>TILLÆG I </P>  \r\n\r\n<P>Følgende bestemmelser finder anvendelse på de rettigheder og  \r\n\r\n forpligtelser, der følger af overenskomsten mellem Danmarks regering og Den  \r\n\r\n socialistiske Unionsrepublik Burmas regering vedrørende et dansk statslån til  \r\n\r\n Den socialistiske Unionsrepublik Burma (i det følgende benævnt  \r\n\r\n &#187;overenskomsten&#171;). De betragtes som en integrerende del af denne  \r\n\r\n med samme gyldighed og virkning, som hvis de fuldt ud var anført deri. </P>  \r\n\r\n<P>Artikel I </P>  \r\n\r\n<P>Annullering og suspension </P>  \r\n\r\n<P CLASS=STK> <I>Stk. 1 </I> </P>  \r\n\r\n<P>Låntageren kan ved meddelelse til långiveren annullere ethvert lånebeløb,  \r\n\r\n som låntageren ikke måtte have trukket. </P>  \r\n\r\n<P CLASS=STK> <I>Stk. 2 </I> </P>  \r\n\r\n<P>Såfremt låntageren gør sig skyldig i misligholdelse med hensyn til  \r\n\r\n opfyldelsen af nogen forpligtelse eller aftale i medfør af overenskomsten,  \r\n\r\n kan långiveren helt eller delvis suspendere låntagerens ret til at trække på  \r\n\r\n lånekontoen. </P>  \r\n\r\n<P>Hvis den misligholdelse, der har berettiget långiveren til suspension af  \r\n\r\n låntagerens ret til at foretage træk på lånekontoen, fortsat består udover et  \r\n\r\n tidsrum af tres dage efter långiverens meddelelse til låntageren om  \r\n\r\n suspensionen, kan långiveren når som helst forlange den på lånekontoen trukne  \r\n\r\n del af lånet tilbagebetalt straks, uanset eventuelle modsatte bestemmelser i  \r\n\r\n overenskomsten, medmindre grundlaget for suspensionens iværksættelse er  \r\n\r\n bortfaldet. </P>  \r\n\r\n<P CLASS=STK> <I>Stk. 3 </I> </P>  \r\n\r\n<P>Alle overenskomstens bestemmelser skal fortsat have fuldgyldighed og  \r\n\r\n virkning uanset enhver annullering eller suspension, bortset fra hvad der  \r\n\r\n udtrykkeligt er bestemt i denne artikel. </P>  \r\n\r\n<P>Artikel II </P>  \r\n\r\n<P>Afgørelse af tvister </P>  \r\n\r\n<P CLASS=STK> <I>Stk. 1 </I> </P>  \r\n\r\n<P>Enhver tvist, som måtte opstå mellem parterne angående fortolkningen eller  \r\n\r\n gennemførelsen af nærværende overenskomst, og som ikke er bilagt ad  \r\n\r\n diplomatisk vej inden for seks måneder, skal efter anmodning fra en af  \r\n\r\n parterne forelægges for en voldgiftsdomstol bestående af tre medlemmer.  \r\n\r\n Domstolens formand skal være statsborger i et tredjeland og skal udpeges  \r\n\r\n efter indbyrdes aftale mellem parterne. Såfremt parterne ikke kan nå til  \r\n\r\n enighed om udpegelsen af domstolens formand, kan hver part anmode præsidenten  \r\n\r\n for Den internationale Domstol om at foretage udpegelsen. Hver part udpeger  \r\n\r\n sin egen voldgiftsdommer: såfremt en part undlader at udpege en  \r\n\r\n voldgiftsdommer, kan denne udpeges af domstolens formand. </P>  \r\n\r\n<P CLASS=STK> <I>Stk. 2 </I> </P>  \r\n\r\n<P>Hver part vil efterkomme og gennemføre de af domstolen afsagte kendelser.  \r\n\r\n</P>  \r\n\r\n<P>TILLÆG II </P>  \r\n\r\n<UL CLASS=PLAIN-LIST>  \r\n\r\n<LI>I) Lånet skal anvendes til etablering af landfaciliteter til  \r\n\r\n fiskeriudviklingsprojektet under People's Pearl and Fishery Corporation i  \r\n\r\n Arakan State i Den socialistiske Unionsrepublik Burma. Det udstyr m. v., som  \r\n\r\n skal leveres i medfør af lånet, vil omfatte følgende: </LI>  \r\n\r\n<LI>a) Anlæg til fremstilling af is og udstyr til køle- og fryselagre,  \r\n\r\n herunder præfabrikerede bygninger (ca. 20 millioner d. kr.). </LI>  \r\n\r\n<LI>b) Udstyr og materialer til pontoner, olie og vandtanke samt værksteder  \r\n\r\n (ca. 8 millioner d. kr.). </LI>  \r\n\r\n<LI>c) Fiskeriudstyr, motorer og net (ca. 2 millioner d. kr.). </LI>  \r\n\r\n<LI>II) Ethvert forslag fra Den socialistiske Unionsrepublik Burmas regerings  \r\n\r\n side, der indebærer væsentlige ændringer i de for gennemførelsen af det  \r\n\r\n ovenfor nævnte projekt fastlagte planer, og ethvert forslag fra Den  \r\n\r\n socialistiske Unionsrepubliks Burmas regerings side, hvorved det ovenfor  \r\n\r\n nævnte projekt erstattes af nye projekter, skal godkendes af Danmarks  \r\n\r\n regering. </LI>  \r\n\r\n</UL>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Rangoon, den 14. marts 1978. </I> </P>  \r\n\r\n<P CLASS=UNDERSKREVET-AF ALIGN=CENTER>Hr. viceminister, </P>  \r\n\r\n<P>Under henvisning til overenskomsten af dags dato mellem Danmarks regering  \r\n\r\n og Den socialistiske Unionsrepublik Burmas regering har jeg den ære at  \r\n\r\n foreslå at følgende bestemmelser skal anvendes ved gennemførelsen af  \r\n\r\n overenskomstens artikel VI. </P>  \r\n\r\n<P>Udbetaling fra lånekontoen skal ske på følgende måde: </P>  \r\n\r\n<UL CLASS=PLAIN-LIST>  \r\n\r\n<LI>1) Den danske eksportør eller rådgiver og den burmesiske importør eller  \r\n\r\n eventuelle investerende part afslutter en kontrakt, der skal endeligt  \r\n\r\n godkendes af de burmesiske og de danske myndigheder. Ingen kontrakt under  \r\n\r\n 200.000 danske kroner, undtagen til anvendelse af et endeligt restbeløb under  \r\n\r\n det nævnte beløbs størrelse, kan finansieres i medfør af overenskomsten.  \r\n\r\n</LI>  \r\n\r\n<LI>2) Den socialistiske Unionsrepublik Burmas regering vil forelægge det  \r\n\r\n danske udenrigsministerium genparter af de kontrakter, der indgås i medfør af  \r\n\r\n denne overenskomst. Udenrigsministeriet vil bl. a. påse, </LI>  \r\n\r\n<LI>a) at de kontraherede varer eller tjenesteydelser falder inden for  \r\n\r\n overenskomstens rammer, </LI>  \r\n\r\n<LI>b) at det pågældende kapitaludstyr er fremstillet i Danmark eller at de  \r\n\r\n tjenesteydelser, der skal præsteres, vil blive udført af personer, som udøver  \r\n\r\n forretningsvirksomhed i Danmark, </LI>  \r\n\r\n</UL>  \r\n\r\n<P>og underrette Den socialistiske Unionsrepublik Burmas regering om sine  \r\n\r\n afgørelser. </P>  \r\n\r\n<UL CLASS=PLAIN-LIST>  \r\n\r\n<LI>3) Når kontrakterne er godkendt, kan Den socialistiske Unionsrepublik  \r\n\r\n Burmas regering trække på lånekontoen til betaling af det i kontrakten  \r\n\r\n omhandlede vareparti. Udbetalinger fra denne konto til danske eksportører  \r\n\r\n eller rådgivere er betinget af, af de nødvendige dokumenter fremlægges, efter  \r\n\r\n at Danmarks Nationalbank har konstateret, at betingelserne for at foretage  \r\n\r\n sådanne betalinger i øvrigt er opfyldt. </LI>  \r\n\r\n</UL>  \r\n\r\n<P>Hvis foranstående bestemmelser kan godkendes af Den socialistiske  \r\n\r\n Unionsrepublik Burmas regering, har jeg den ære at foreslå, et dette brev og  \r\n\r\n Deres svar herpå skal udgøre en aftale mellem vore to regeringer om denne  \r\n\r\n sag. </P>  \r\n\r\n<P>Modtag, hr. viceminister, forsikringen om min mest udmærkede højagtelse.  \r\n\r\n</P>  \r\n\r\n<P>For Danmarks regering </P>  \r\n\r\n<P>Frantz B. Howitz </P>  \r\n\r\n<P>Hans Excellence </P>  \r\n\r\n<P>Dr. Maung Shein, </P>  \r\n\r\n<P>Viceminister for planlægning </P>  \r\n\r\n<P>og finansvæsen, </P>  \r\n\r\n<P>Rangoon. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Rangoon, den 14. marts 1978. </I> </P>  \r\n\r\n<P CLASS=UNDERSKREVET-AF ALIGN=CENTER>Hr. ambassadør, </P>  \r\n\r\n<P>Jeg har den ære at anerkende modtagelsen af Deres sålydende brev af dags  \r\n\r\n dato: </P>  \r\n\r\n<P>(her følger teksten til foranstående brev) </P>  \r\n\r\n<P>Jeg har den ære at meddele Dem, at min regering er enig i foranstående.  \r\n\r\n</P>  \r\n\r\n<P>Modtag, hr. ambassadør, forsikringen om min mest udmærkede højagtelse.  \r\n\r\n</P>  \r\n\r\n<P>For Den socialistiske </P>  \r\n\r\n<P>Unionsrepublik Burmas regering </P>  \r\n\r\n<P>Maung Shein </P>  \r\n\r\n<P>Hans Excellence </P>  \r\n\r\n<P>hr. F. B. Howitz, </P>  \r\n\r\n<P>Danmarks ambassadør, </P>  \r\n\r\n<P>Rangoon. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 30. juni 1978.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Lise Østergaard </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/10/1978"
        },
        {
            "displayName": "Accession",
            "displayValue": "L19780004764"
        },
        {
            "displayName": "Entydig dokumentidentifikation",
            "displayValue": "CM030155"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "47"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "30/06/1978"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.0.8.Burma.1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}