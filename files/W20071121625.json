{
    "id": 156039,
    "title": "Ankestyrelsens principafgørelse U-2-07 om arbejdsskade - personkreds - antaget til arbejde - frivilligt arbejde - partreder - sejlads af færge med turister",
    "documentTypeId": "240",
    "isSagsforlobPeriodValid": true,
    "shortName": "KEN nr 11216 af 01/03/2007",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-2-07 om arbejdsskade - personkreds - antaget til arbejde - frivilligt arbejde - partreder - sejlads af færge med turister</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En partreder var omfattet af den sikrede personkreds, da han kom til skade ved en ulykke under sejlads. Partrederen arbejdede frivilligt og ulønnet med sejlads af en færge for turister efter en fast og kendt vagtplan. Manden indgik i sikkerhedsbemandingen, og han var af søfartsmyndighederne godkendt som skipper.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 154 af 7. marts 2006 - § 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Partrederen kom til skade, da han deltog i sejlads og fortøjning af en færge, der sejlede med turister.</p>\r\n<p>På skadedagen var manden ombord på færgen som medhjælper ifølge en forud lagt vagtplan, der angav tidspunktet for fremmøde og ophør af vagten. Han var samme år blevet godkendt som skipper af Søfartsstyrelsen til at sejle med færgen og indgik i sikkerhedsbemandingen på færgen. Han havde til opgave at stå for fortøjningen af færgen, og han skulle billettere til søs. Arbejde på færgen var ulønnet.</p>\r\n<p>Arbejdsskadestyrelsen traf afgørelse om, at partrederen ikke var omfattet af den sikrede personkreds, da han kom til skade. Arbejdsskadestyrelsen anførte som begrundelse, at der ikke var etableret et tjenesteforhold i lovens forstand, idet han var partreder i rederiet. Manden var således ikke ansat til at udføre arbejde.</p>\r\n<p>Det blev oplyst, at hver part kostede 500 kr. Der var aldrig udbetalt udbytte. Et overskud fra driften af færgen reserveredes til reparationer, istandsættelse og almennyttige formål. Et køb af en part var ikke nogen investering. Der havde været tegnet forsikring mod arbejdsskade siden rederiet blev etableret.</p>\r\n<p>Sagen blev behandlet i principielt møde med henblik på afklaring af, om en partreder, der arbejdede frivilligt med sejlads af en færge og kom til skade, var omfattet af den sikrede personkreds, da han kom ud for en ulykke.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at manden udførte en egentlig arbejdsmæssig indsats ombord på færgen.</p>\r\n<p>Ankestyrelsen lagde vægt på, at manden på skadedagen var ombord på færgen som medhjælper ifølge en forud lagt vagtplan, der angav tidspunktet for fremmøde og ophør af vagten. Han var et par år forinden blevet godkendt som skipper af Søfartsstyrelsen til at sejle med rederiets færge. Han indgik i sikkerhedsbemandingen på færgen. Han havde til opgave at stå for fortøjningen af færgen og skulle billettere til søs. Arbejde på færgen var ulønnet.</p>\r\n<p>Personer, der blev ansat til at udføre arbejde her i landet for en arbejdsgiver, var berettigede efter loven. Arbejdet kunne være lønnet eller ulønnet og kunne være varigt, midlertidigt eller forbigående.</p>\r\n<p>Ankestyrelsen lagde til grund, at manden og mange andre personer ejede en part til en værdi af 500 kr. i partrederiet. Der var et mindre antal personer i kredsen af partredere, der frivilligt sejlede med færgen i sommermånederne og i efterårsferien. Om vinteren passede samme personkreds færgen.</p>\r\n<p>Hvert forår udarbejdedes der en plan over vagter på hverdage og i weekender. Oversigten var videregivet til det lokale turistkontor. Der var udarbejdet en adresseliste med navne, telefonnumre og mailadresser over skippere og medhjælpere.</p>\r\n<p>Der skulle altid være to skippere på færgen, og der var etableret en arbejdsdeling. Skippere havde været på kursus og havde aflagt prøve for Søfartsstyrelsen. Færgen blev drevet uden offentligt tilskud.</p>\r\n<p>Ankestyrelsen ændrede således Arbejdsskadestyrelsens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20071121625"
        },
        {
            "displayName": "Entydig dokumentidentifikation",
            "displayValue": "BS008833"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11216"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "01/03/2007"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1204808-06"
        },
        {
            "displayName": "Stikord",
            "displayValue": "U-2-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}