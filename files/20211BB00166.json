{
    "id": 229570,
    "title": "Forslag til folketingsbeslutning om at indføre en obligatorisk ligestillingsvurdering af de årlige finanslovsforslag",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 166",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 1. marts 2022 af Sikandar Siddique (FG), Uffe Elbæk (FG) og Susanne Zimmer (FG)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at indføre en obligatorisk ligestillingsvurdering af de årlige finanslovsforslag</p>\r\n<p class=\"Tekst1Sp\">Folketinget pålægger regeringen senest fra og med finanslovsforslaget for 2023 at indføre en obligatorisk ligestillingsvurdering af regeringens årlige finanslovsforslag.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Formålet med dette beslutningsforslag er at sikre, at regeringen foretager en detaljeret ligestillingsvurdering af fremtidige finanslovsforslag.</p>\r\n<p class=\"NormalInd\">\r\n</p>\r\n<p class=\"NormalInd\">En ligestillingsvurdering af et lovforslag er ifølge den gældende vejledning på området en konsekvensvurdering af lovforslag, for så vidt angår de køns- og ligestillingsmæssige konsekvenser (vejledning nr. 9364 af 1. marts 2013 til ligestillingsvurdering af lovforslag). En ligestillingsvurdering har desuden til formål at forhindre, at et lovforslag er kønsdiskriminerende eller vil medføre utilsigtede skævheder mellem kønnene. Selv om dansk lovgivning som udgangspunkt er kønsneutral, kan virkningerne af en lov alligevel få større betydning for det ene køn, fordi kvinder og mænd på en række områder har forskellige behov, ressourcer og adfærd. Disse utilsigtede konsekvenser af ny lovgivning kan netop ligestillingsvurderingen bringe frem i lyset.</p>\r\n<p class=\"NormalInd\">\r\n</p>\r\n<p class=\"NormalInd\">Regeringen ligestillingsvurderer allerede visse lovforslag, inden lovforslagene fremsættes. Samlet er der i folketingsåret 2020-2021 gennemført ligestillingsvurderinger af i alt 21 lovforslag (Ligestillingsudvalget alm. del – bilag 97, folketingsåret 2020-21). En ligestillingsvurdering af et lovforslag skal ifølge Justitsministeriets Lovkvalitetsvejledningen foretages i alle tilfælde, hvor det er relevant, og hvor eventuelle ligestillingsmæssige konsekvenser vurderes at være væsentlige.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne mener, at det er særdeles relevant og vigtigt, at netop finanslovsforslagene ligestillingsvurderes, og at det sker hvert år. Finansloven bestemmer statens budget for det kommende år og er derfor en af de vigtigste love, der hvert år behandles af Folketinget. Finansloven har også væsentlige konsekvenser, både på kort og lang sigt, for alle sektorer af samfundet. En ligestillingsvurdering af finanslovsforslag bør derfor ikke kunne fravælges af skiftende regeringer, som finder det mere eller mindre relevant.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne vurderer, at en obligatorisk ligestillingsvurdering af finanslovsforslag vil føre en række positive effekter med sig. En sådan praksis vil bl.a. bidrage til større transparens i fordelingen af midlerne i statens budget, og dermed vil en ligestillingsvurdering kunne bidrage til at få identificeret, hvilke kønsbestemte udfordringer vi som samfund står med. Derudover vil en konsekvent og systematisk ligestillingsvurdering af finanslovsforslag give de partier, som forhandler om en finanslovsaftale, en større forståelse for og viden om, hvordan politiske prioriteringer kan ramme køn forskelligt, og dermed vil vurderingen forbedre selve beslutningsgrundlaget.</p>\r\n<p class=\"NormalInd\">\r\n</p>\r\n<p class=\"NormalInd\">På baggrund af en ligestillingsvurdering af finanslovsforslag vil man kunne identificere eksisterende udfordringer, og med den viden kan man formulere fremtidige målsætninger og indikatorer. Når målsætninger og indikatorer er identificeret, kan disse bruges som rettesnor for nye indsatser og til at justere budgetternes fordeling med fokus på at opnå øget ligestilling i Danmark.</p>\r\n<p class=\"NormalInd\">\r\n</p>\r\n<p class=\"NormalInd\">En ligestillingsvurdering af finanslovsforslag vil være fint i tråd med den metode, man kalder kønsbudgettering (gender responsive budgeting), og som allerede benyttes af en række lande og i internationale organisationer, f.eks. Europarådet. Europarådets definition af kønsbudgettering er kort sagt anvendelsen af ligestillingsvurderinger i budgetprocessen. Det betyder, at man integrerer kønsaspektet på alle niveauer i budgetproceduren, herunder også i forhold til omfordeling af indtægter og udgifter, med henblik på at fremme ligestilling mellem kønnene (»Gender Budgeting – Final report of the Group of specialists on gender budgeting (EG-S-GB)«, Council of Europe, 2005).</p>\r\n<p class=\"NormalInd\">\r\n</p>\r\n<p class=\"NormalInd\">Det er forslagsstillernes holdning, at vi i Danmark allerede har gode forudsætninger for at indføre en obligatorisk ligestillingsvurdering af finanslovsforslag, idet vi allerede har en praksis for ligestillingsvurderinger og dermed de nødvendige værktøjer for også at kunne gennemføre ligestillingsvurderinger af finanslovsforslag.</p>\r\n<p class=\"NormalInd\">Forslagsstillerne mener dog, at den danske model for ligestillingsvurdering af lovforslag bør suppleres med elementer fra metoden kønsbudgettering, således at man også tydeligt forpligter sig til at lave en omfordeling af indtægter og udgifter, såfremt ligestillingsvurderingen viser, at der er kønsbaserede forskelle i disse. Her kan man f.eks. supplere med elementer fra den analysemodel for kønsbudgettering, man længe har arbejdet med i Sverige (»BUDGe for Gender Equality – a Swedish tool for gender budgeting«, Government Offices of Sweden, 2021).  Også mange andre lande arbejder – på forskellige måder – med kønsbudgettering som metode, bl.a. Østrig, Canada, Japan, Korea, Island, Mexico, Norge og Spanien (»Designing and Implementing Gender Budgeting – A path to action«, Ronnie Downes og Scherie Nicol, OECD Journal on Budgeting, 2020, nr. 2, side 67-96).</p>\r\n<p class=\"NormalInd\">\r\n</p>\r\n<p class=\"NormalInd\">\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Sikandar Siddique</span> (FG):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at indføre en obligatorisk ligestillingsvurdering af de årlige finanslovsforslag.</p>\r\n<p class=\"ForslagsNummer\">(Beslutningsforslag nr. B 166)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 166",
            "stateLabel": "Bortfaldet",
            "references": [
                {
                    "shortName": "2021/1 BSF 166",
                    "title": "Forslag til folketingsbeslutning om at indføre en obligatorisk ligestillingsvurdering af de årlige finanslovsforslag",
                    "presentationName": "Beslutningsforslag som fremsat",
                    "documentTypeId": 480,
                    "documentId": 229570,
                    "eliUri": "/eli/ft/20211BB00166",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b166/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/03/2022"
        },
        {
            "displayName": "Accession",
            "displayValue": "20211BB00166"
        },
        {
            "displayName": "Entydig dokumentidentifikation",
            "displayValue": "AX027420"
        },
        {
            "displayName": "Dato for førstegangsindlæggelse",
            "displayValue": "02/03/2022"
        },
        {
            "displayName": "Dato for indlæggelse",
            "displayValue": "02/03/2022"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "166"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}