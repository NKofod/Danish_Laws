{
    "id": 109296,
    "title": "1992 BTL 316   BETÆNKNING OVER FORSLAG TIL LOV OM ÆNDRING AF LOV OM SOCIAL BISTAND   (SUPPLERENDE TILSKUD TIL FORÆLDRE PÅ ORLOV TIL BØRNEPASNING)    NR L 316 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 316",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 316 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om social bistand  \r\n\r\n (Supplerende tilskud til forældre på orlov til børnepasning) <BR>  \r\n\r\n Nr L 316 1992-93, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19930618 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til socialministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets,  \r\n\r\n Centrum-Demokraternes, Det Radikale Venstres og Kristeligt Folkepartis  \r\n\r\n medlemmer af udvalget) lovforslaget til <I>vedtagelse uændret</I> . </P>  \r\n\r\n<P>Et <I>mindretal</I> (Det Konservative Folkepartis og Venstres medlemmer af  \r\n\r\n udvalget) indstiller lovforslaget til <I>forkastelse</I> ved 3. behandling og  \r\n\r\n kan ikke stemme for det af mindretallet stillede ændringsforslag. </P>  \r\n\r\n<P>Mindretallet kan ikke støtte lovforslaget, da det ikke giver de samme  \r\n\r\n muligheder for alle familier. </P>  \r\n\r\n<P>Det er besynderligt, at regeringen med dette lovforslag alene vil  \r\n\r\n tilgodese de personer, der i forvejen får et stort tilskud fra det offentlige  \r\n\r\n i form af 80 pct. af dagpengemaksimum. </P>  \r\n\r\n<P>Mindretallet ønsker, at der skal indføres en generel mulighed for, at  \r\n\r\n kommunerne kan give tilskud til privat børnepasning med den ene betingelse,  \r\n\r\n at barnet ikke må optage en plads i den offentlige pasningsordning. </P>  \r\n\r\n<P>Mindretallet kan iøvrigt henvise til lovforslag nr. L 82 (om adgang for  \r\n\r\n kommunerne til at yde tilskud til børnepasning samt indførelse af friere valg  \r\n\r\n for forældrene af dagtilbud til deres børn), som er fremsat af den tidligere  \r\n\r\n regering. </P>  \r\n\r\n<P>Et <I>andet mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>vedtagelse</I> med det af mindretallet  \r\n\r\n stillede ændringsforslag. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling og kan ikke  \r\n\r\n stemme for det af mindretallet stillede ændringsforslag og bemærker i øvrigt:  \r\n\r\n</P>  \r\n\r\n<P>For mindretallet er det helt afgørende, at personer i social nød skal have  \r\n\r\n den nødvendige hjælp. </P>  \r\n\r\n<P>Det er til gengæld ikke rimeligt, at staten kræver penge op med den ene  \r\n\r\n hånd for så at dele de samme penge ud til de samme mennesker igen. Det er  \r\n\r\n ikke rimeligt, da der forsvinder millioner af kroner i administration gennem  \r\n\r\n denne ordning. Millioner af kroner, som borgerne går glip af. </P>  \r\n\r\n<P>Mindretallet mener ikke, at det er en offentlig opgave at subsidiere  \r\n\r\n personer, som frivilligt har valgt at blive forældre, blot fordi de er blevet  \r\n\r\n forældre. Det gælder såvel direkte tilskud som forskellige andre former for  \r\n\r\n tilskud i form af orlovsordninger m.v. </P>  \r\n\r\n<P>Da mindretallet er imod en statsfinansieret orlovsordning, kan  \r\n\r\n mindretallet naturligvis ikke støtte en udvidelse af ordningen. </P>  \r\n\r\n<P>Hvis forældre ønsker den ene eller anden form for tilskud til orlov, må  \r\n\r\n det bygge på en aftale mellem arbejdsmarkedets parter. </P>  \r\n\r\n<P>ÆndringsforslagAf et <I>mindretal</I> (SF): </P>  \r\n\r\n<P>Til § 1 <B>1)</B> I den under <I>nr. 1</I> foreslåede <I>§ 69 b</I>  \r\n\r\n affattes <I>stk. 1</I> således: </P>  \r\n\r\n<P>&#187;Kommunalbestyrelsen giver et supplerende tilskud til forældre, der  \r\n\r\n modtager orlovsydelse til børnepasning, jf. lov om orlov. Tilskuddet kan ikke  \r\n\r\n gives, når grundlaget for orlovsydelsen er modtagelse af kontanthjælp, jf.  \r\n\r\n lov om orlov § 9, stk. 3.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Det er forslagsstillernes tanke, at kommunalbestyrelsen er  \r\n\r\n forpligtet til at yde supplerende hjælp til samme persongruppe, som er  \r\n\r\n omfattet af reglerne om orlov til børnepasning i den foreslåede lov om orlov  \r\n\r\n (L 273). </P>  \r\n\r\n<P>De økonomiske konsekvenser af ændringsforslaget skal forhandles med  \r\n\r\n kommunerne, idet kommunerne skal have kompensation for merudgiften, jf. Det  \r\n\r\n udvidede Totalbalanceprincip. </P>  \r\n\r\n<P>Peder Sass (S) Bjarne Laustsen (S) Jørn Pedersen (S) Jan Petersen (S)  \r\n\r\n Grete Schødts (S) Taanquist (S) nfmd. <I>Lilli Gyldenkilde (SF) Bente Juncker  \r\n\r\n (CD) Pia Christmas-Møller (KF) Per Tærsbøl (KF) Grethe Fenger Møller (KF)  \r\n\r\n Else Winther Andersen (V) Eva Kjer Hansen (V) Bertel Haarder (V) Steffen  \r\n\r\n Kjærulff-Schmidt (FP) Dorit Myltoft (RV) Lysholm Christensen (KRF)</I> fmd.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/08/1993"
        },
        {
            "displayName": "Accession",
            "displayValue": "199214K00316"
        },
        {
            "displayName": "Entydig dokumentidentifikation",
            "displayValue": "CL006824"
        },
        {
            "displayName": "Dato for førstegangsindlæggelse",
            "displayValue": "09/08/1993"
        },
        {
            "displayName": "Dato for indlæggelse",
            "displayValue": "09/08/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "316"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}