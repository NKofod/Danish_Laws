{
    "id": 11026,
    "title": "Vejledning om hjemmesygepleje",
    "documentTypeId": "180",
    "isSagsforlobPeriodValid": true,
    "shortName": "VEJ nr 102 af 11/12/2006",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Vejledning  \r\n\r\n om hjemmesygepleje  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekstoverskrift\">  \r\n\r\n Indledning  \r\n\r\n</P>  \r\n\r\n<P class=\"Stk\">  \r\n\r\n Vejledningen er udarbejdet i medfør af Indenrigs- og Sundhedsministeriets  \r\n\r\n bekendtgørelse nr. 469 af 16. juni 2002 om hjemmesygepleje.  \r\n\r\n</P>  \r\n\r\n<P class=\"Stk\">  \r\n\r\n Formålet med vejledningen er at beskrive kommunalbestyrelsens  \r\n\r\n forpligtelser vedrørende hjemmesygepleje og indeholder endvidere  \r\n\r\n Sundhedsstyrelsens anbefalinger for kommunernes tilrettelæggelse af  \r\n\r\n hjemmesygeplejen.  \r\n\r\n</P>  \r\n\r\n<P class=\"Tekstoverskrift\">  \r\n\r\n Formålet med den kommunale hjemmesygepleje  \r\n\r\n</P>  \r\n\r\n<P class=\"Stk\">  \r\n\r\n Formålet med hjemmesygepleje er at forebygge sygdom, fremme  \r\n\r\n sundhed, yde sygepleje og behandling, rehabilitering og palliation til  \r\n\r\n patienter, der har behov for det.  \r\n\r\n</P>  \r\n\r\n<P class=\"Stk\">  \r\n\r\n Hjemmesygepleje ydes til patienter i alle aldre i tilfælde af akut  \r\n\r\n eller kronisk sygdom, hvor sygeplejefaglig indsats er påkrævet. Målet er at  \r\n\r\n skabe mulighed for, at patienten kan blive i eget hjem, herunder plejebolig  \r\n\r\n mv., hvad enten der er tale om sygdom af midlertidig eller kronisk art,  \r\n\r\n forskellige handicap eller situationer, hvor døden er nært forestående, når  \r\n\r\n det  \r\n\r\n ud fra en lægefaglig, sygeplejefaglig og social vurdering skønnes  \r\n\r\n forsvarligt.  \r\n\r\n Den endelige afgørelse skal træffes under hensyntagen til patientens  \r\n\r\n selvbestemmelsesret.  \r\n\r\n</P>  \r\n\r\n<P class=\"Stk\">  \r\n\r\n Sammenhængende patientforløb er et af formålene i sundhedsloven.  \r\n\r\n Tilbuddet om hjemmesygepleje til den enkelte patient indgår som en vigtig del  \r\n\r\n heraf  \r\n\r\n og skal være med til at skabe kontinuitet, kvalitet og sammenhæng i  \r\n\r\n patientforløb.  \r\n\r\n</P>  \r\n\r\n<P class=\"Stk\">  \r\n\r\n Den kommunale hjemmesygepleje er således en integreret del af både  \r\n\r\n det samlede sundhedstilbud og den kommunale forvaltning.  \r\n\r\n</P>  \r\n\r\n<P class=\"Stk\">  \r\n\r\n Udviklingen i sundhedsvæsenet stiller nye krav til  \r\n\r\n hjemmesygeplejen. Det gælder bl.a. den øgede specialisering, accelererende  \r\n\r\n patientforløb, det forstærkede fokus på systematisk kvalitetsudvikling og  \r\n\r\n forbedring af patientsikkerheden, det stigende antal kronisk syge,  \r\n\r\n udviklingen  \r\n\r\n af nye sygepleje- og behandlingsmetoder, krav til dokumentation og anvendelse  \r\n\r\n af IT mv. Udviklingen indebærer, at hjemmesygeplejen i øget omfang skal løse  \r\n\r\n komplekse og specialiserede sundhedsopgaver i et tæt samspil med sygehuse og  \r\n\r\n almen praksis.  \r\n\r\n</P>  \r\n\r\n<P class=\"Tekstoverskrift\">  \r\n\r\n Hjemmesygeplejens indhold  \r\n\r\n</P>  \r\n\r\n<P class=\"Stk\">  \r\n\r\n Den kommunale hjemmesygepleje retter sig mod alle personer uanset  \r\n\r\n alder og boform med behov for sygepleje.  \r\n\r\n</P>  \r\n\r\n<P class=\"Stk\">  \r\n\r\n Nedenfor beskrives generelle funktioner, der varetages i  \r\n\r\n hjemmesygeplejen:  \r\n\r\n</P>  \r\n\r\n<P class=\"Paragraftekst\"> <I>  \r\n\r\n Hjemmesygeplejen  \r\n\r\n udfører sygepleje,  \r\n\r\n</I>  \r\n\r\n bl.a.:  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Udfører sygepleje,  \r\n\r\n rehabilitering og palliation i forløb af forskellig varighed, bl. a. til  \r\n\r\n borgere med kroniske lidelser, alvorligt syge og døende mv.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Udfører lægeordinerede  \r\n\r\n behandlingsopgaver.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Observerer patientens  \r\n\r\n tilstand og effekten af sygepleje og behandling.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Yder borger- og  \r\n\r\n patientrettet sundhedsfremme og forebyggelse med henblik på at bevare og  \r\n\r\n styrke  \r\n\r\n den enkelte borgers og grupper af borgeres sundhed.  \r\n\r\n</P>  \r\n\r\n<P class=\"Paragraftekst\"> <I>  \r\n\r\n Hjemmesygeplejen  \r\n\r\n planlægger og leder sygepleje,  \r\n\r\n</I>  \r\n\r\n bl.a.:  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Planlægger og leder  \r\n\r\n sundhedsfremme og forebyggelse, sygepleje-, rehabiliterings- og palliative  \r\n\r\n forløb samt lægeordinerede behandlingsopgaver.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Planlægger og leder  \r\n\r\n indlæggelses- og udskrivningsforløb med henblik på at skabe kontinuitet,  \r\n\r\n sammenhængende patientforløb, høj kvalitet og patientsikkerhed.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Sikrer sammenhæng i  \r\n\r\n forhold til sociale ydelser.  \r\n\r\n</P>  \r\n\r\n<P class=\"Paragraftekst\"> <I>  \r\n\r\n Hjemmesygeplejen  \r\n\r\n formidler sygepleje,  \r\n\r\n</I>  \r\n\r\n bl.a.:  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Rådgiver, vejleder og  \r\n\r\n underviser borgere, patienter, pårørende og hjemmeplejens øvrige faggrupper,  \r\n\r\n herunder elever og studerende.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Medvirker til at  \r\n\r\n bevare og styrke borgernes sundhed via borger- og patientrettet  \r\n\r\n sundhedsfremme  \r\n\r\n og forebyggelse.  \r\n\r\n</P>  \r\n\r\n<P class=\"Paragraftekst\"> <I>  \r\n\r\n Hjemmesygeplejen  \r\n\r\n udvikler sygepleje,  \r\n\r\n</I>  \r\n\r\n herunder bl.a.:  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Udvikler og forbedrer  \r\n\r\n kvaliteten og patientsikkerheden, bl.a. via dokumentation og  \r\n\r\n kvalitetsudvikling.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Medvirker i relevant  \r\n\r\n regionalt udviklings- og forskningsarbejde.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Medvirker i analyse af  \r\n\r\n lokale sundhedsbehov og rådgiver om det lokale sundhedsvæsens udvikling,  \r\n\r\n bl.a.  \r\n\r\n når det gælder sundhedsfremme og forebyggelse, rehabilitering, palliation og  \r\n\r\n sammenhæng mellem sundheds- og sociale tilbud mv.  \r\n\r\n</P>  \r\n\r\n<P class=\"Tekstoverskrift\">  \r\n\r\n Hjemmesygeplejens tilrettelæggelse  \r\n\r\n</P>  \r\n\r\n<P class=\"Stk\">  \r\n\r\n Kommunalbestyrelsen er ansvarlig for, at der ydes vederlagsfri  \r\n\r\n hjemmesygepleje efter lægehenvisning. Kommunen kan herudover træffe afgørelse  \r\n\r\n om tildeling af hjemmesygepleje til personer med ophold i kommunen,  \r\n\r\n uafhængigt  \r\n\r\n af boform.  \r\n\r\n</P>  \r\n\r\n<P class=\"Stk\">  \r\n\r\n Ansvaret for tildeling af hjemmesygepleje påhviler  \r\n\r\n kommunalbestyrelsen og kan ikke overdrages til private leverandører.  \r\n\r\n</P>  \r\n\r\n<P class=\"Stk\">  \r\n\r\n Det er kommunalbestyrelsens ansvar, at den kommunale  \r\n\r\n hjemmesygepleje tilrettelægges således, at de behov for hjemmesygepleje, der  \r\n\r\n opstår i lokalsamfundet, kan imødekommes, uanset at kommunen yder  \r\n\r\n hjemmesygepleje ved aftaler med private leverandører, eller kommunen yder  \r\n\r\n hjemmesygepleje ved egne ansatte.  \r\n\r\n</P>  \r\n\r\n<P class=\"Stk\">  \r\n\r\n Det er kommunalbestyrelsens ansvar at sikre en organisation, der  \r\n\r\n tilgodeser kvalitet, koordination og kommunikation. Kommunalbestyrelsen skal  \r\n\r\n samtidig sikre en hensigtsmæssig planlægning og tilrettelæggelse af  \r\n\r\n opgavevaretagelsen.  \r\n\r\n</P>  \r\n\r\n<P class=\"Stk\">  \r\n\r\n Hjemmesygeplejens tilrettelæggelse bør skabe basis for løbende  \r\n\r\n koordination med dels ydelse af personlig og praktisk hjælp efter den sociale  \r\n\r\n lovgivning dels sygehusvæsenet og andre dele af social- og sundhedssektoren,  \r\n\r\n herunder de øvrige kommunale sundhedsordninger, således at der sikres et  \r\n\r\n sammenhængende patientforløb. Kommunen har ansvaret for at sikre mulighed for  \r\n\r\n samarbejde med de respektive myndigheder og institutioner.  \r\n\r\n</P>  \r\n\r\n<P class=\"Stk\">  \r\n\r\n Kommunalbestyrelsen er ligeledes ansvarlig for at sikre  \r\n\r\n implementeringen af relevant lovgivning i relation til udøvelse af  \r\n\r\n hjemmesygepleje.  \r\n\r\n</P>  \r\n\r\n<P class=\"Tekstoverskrift\">  \r\n\r\n Personale i hjemmesygeplejen  \r\n\r\n</P>  \r\n\r\n<P class=\"Stk\">  \r\n\r\n Det er kommunalbestyrelsens ansvar at sikre, at hjemmesygeplejen  \r\n\r\n udføres af autoriserede sygeplejersker og andre personalegrupper med de  \r\n\r\n nødvendige uddannelsesmæssige kvalifikationer. Det er en afgørende  \r\n\r\n forudsætning  \r\n\r\n for kvaliteten af opgavevaretagelsen og patientsikkerheden i  \r\n\r\n hjemmesygeplejen,  \r\n\r\n at sundhedspersonalet har de fornødne kvalifikationer og kompetencer til at  \r\n\r\n løse opgaverne inden for de beskrevne funktionsområder.  \r\n\r\n</P>  \r\n\r\n<P class=\"Stk\">  \r\n\r\n Det anbefales således, at personalet efter endt grunduddannelse  \r\n\r\n kontinuerligt erhverver viden og kompetence inden for relevante områder af  \r\n\r\n sygeplejen, og at personalet får mulighed for at arbejde fleksibelt og  \r\n\r\n selvstændigt ved udførelse af opgaverne.  \r\n\r\n</P>  \r\n\r\n<P class=\"Tekstoverskrift\">  \r\n\r\n Plejehjælpemidler  \r\n\r\n</P>  \r\n\r\n<P class=\"Stk\">  \r\n\r\n Kommunalbestyrelsen skal sikre, at der i forbindelse med  \r\n\r\n opgavevaretagelsen i hjemmesygeplejen er adgang til almindeligt anvendte  \r\n\r\n plejehjælpemidler, herunder sygeplejeartikler, således at nødvendig sygepleje  \r\n\r\n og behandling umiddelbart kan iværksættes.  \r\n\r\n</P>  \r\n\r\n<P class=\"Stk\">  \r\n\r\n Kommunalbestyrelsen har ansvaret for, at plejehjælpemidlerne er af  \r\n\r\n en sådan standard, at hjemmesygepleje kan tilrettelægges og gennemføres med  \r\n\r\n størst mulig patientsikkerhed.  \r\n\r\n</P>  \r\n\r\n<P class=\"Tekstoverskrift\">  \r\n\r\n Den Personlige Elektroniske Medicinprofil (PEM)  \r\n\r\n</P>  \r\n\r\n<P class=\"Stk\">  \r\n\r\n I henhold til Lægemiddelstyrelsens bekendtgørelse nr. 990 af 2.  \r\n\r\n oktober 2006 om Lægemiddelstyrelsens register over Personlige Elektroniske  \r\n\r\n Medicinprofiler (Medicinprofilen) §&nbsp;4a, har den kommunale  \r\n\r\n hjemmesygepleje,  \r\n\r\n herunder plejehjem, adgang til oplysninger i Medicinprofilen, når patienten  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n har givet  \r\n\r\n udtrykkeligt samtykke hertil,  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n er visiteret til  \r\n\r\n hjemmesygepleje, herunder plejehjem, i den pågældende kommune, og  \r\n\r\n</P>  \r\n\r\n<P class=\"Nummer\">  \r\n\r\n 3)  \r\n\r\n &#9;  \r\n\r\n adgangen er relevant  \r\n\r\n i forhold til behandling eller pleje af patienten.  \r\n\r\n</P>  \r\n\r\n<P class=\"Stk\">  \r\n\r\n Det fremgår af bekendtgørelsens §&nbsp;2, stk.&nbsp;2-7, hvilke  \r\n\r\n oplysninger, den kommunale hjemmesygepleje har adgang til på de anførte  \r\n\r\n betingelser.  \r\n\r\n</P>  \r\n\r\n<P class=\"Stk\">  \r\n\r\n Lægemiddelstyrelsens register over Personlige Elektroniske  \r\n\r\n Medicinprofiler (PEM) indeholder oplysninger om alle anvendelser af  \r\n\r\n oplysningerne (logning).  \r\n\r\n</P>  \r\n\r\n<P class=\"Stk\">  \r\n\r\n Den kommunale hjemmesygepleje, herunder plejehjem, har i medfør af  \r\n\r\n bekendtgørelsens §&nbsp;3 adgang til at indlægge oplysninger i registeret,  \r\n\r\n når  \r\n\r\n betingelserne i §&nbsp;4a er opfyldt.  \r\n\r\n</P>  \r\n\r\n<P class=\"Tekstoverskrift\">  \r\n\r\n Instrukser  \r\n\r\n</P>  \r\n\r\n<P class=\"Stk\">  \r\n\r\n Kommunalbestyrelsen har ansvaret for, at der udarbejdes fornødne  \r\n\r\n lokale instrukser, der indeholder retningslinier for ansvar og kompetence,  \r\n\r\n herunder om delegation i forbindelse med varetagelse af  \r\n\r\n hjemmesygeplejeopgaver  \r\n\r\n samt indeholder retningslinier for de procedurer, der lokalt skal følges i  \r\n\r\n forbindelse med opgavevaretagelsen på hjemmesygeplejeområdet.  \r\n\r\n</P>  \r\n\r\n<P class=\"Tekstoverskrift\">  \r\n\r\n Dokumentation  \r\n\r\n</P>  \r\n\r\n<P class=\"Stk\">  \r\n\r\n For at sikre kontinuitet, sikkerhed og kvalitet i hjemmesygeplejens  \r\n\r\n opgavevaretagelse, skal det sygeplejefaglige personale i forbindelse med  \r\n\r\n sygepleje og behandling af patienter i relevant omfang føre patientjournaler  \r\n\r\n om  \r\n\r\n planlagt og udført sygepleje og behandling af patienter, opnåede resultater  \r\n\r\n mv.  \r\n\r\n i overensstemmelse med gældende regelsæt.  \r\n\r\n</P>  \r\n\r\n<P class=\"Tekstoverskrift\">  \r\n\r\n Tavshedspligt  \r\n\r\n</P>  \r\n\r\n<P class=\"Stk\">  \r\n\r\n En patient har som udgangspunkt krav på, at sundhedspersoner  \r\n\r\n iagttager tavshed om, hvad de under udøvelsen af deres erhverv erfarer eller  \r\n\r\n får formodning om angående helbredsforhold, øvrige rent private forhold og  \r\n\r\n andre fortrolige oplysninger.  \r\n\r\n</P>  \r\n\r\n<P class=\"Stk\">  \r\n\r\n Sundhedsloven indeholder regler om tavshedspligt, videregivelse og  \r\n\r\n indhentning af helbredsoplysninger mv. i forbindelse med bl.a. sygepleje og  \r\n\r\n behandling og til andre formål.  \r\n\r\n</P>  \r\n\r\n<P class=\"Stk\">  \r\n\r\n Også anden lovgivning indeholder regler om udveksling af  \r\n\r\n oplysninger. Lov om retssikkerhed og administration på det sociale område  \r\n\r\n indeholder således en regel, der giver mulighed for, at kommuner og sygehuse  \r\n\r\n til  \r\n\r\n brug for opfølgning af visse sager kan udveksle oplysninger om indlæggelse på  \r\n\r\n og udskrivning fra sygehuse af borgere i kommunen. Udvekslingen kan ske  \r\n\r\n automatisk og uden borgerens samtykke.  \r\n\r\n</P>  \r\n\r\n<P class=\"Tekstoverskrift\">  \r\n\r\n Ansvar  \r\n\r\n</P>  \r\n\r\n<P class=\"Stk\">  \r\n\r\n Kommunalbestyrelsen har det overordnede ansvar for  \r\n\r\n hjemmesygeplejens opgavevaretagelse, også i tilfælde, hvor opgaverne  \r\n\r\n varetages  \r\n\r\n af private leverandører. Kommunalbestyrelsen vil således skulle føre tilsyn  \r\n\r\n med, at borgerne får den ydelse, de har krav på i henhold til den afgørelse,  \r\n\r\n der er truffet om tildeling af hjemmesygepleje.  \r\n\r\n</P>  \r\n\r\n<P class=\"Tekstoverskrift\">  \r\n\r\n Tilsyn og klageadgang  \r\n\r\n</P>  \r\n\r\n<P class=\"Stk\">  \r\n\r\n Sundhedsstyrelsen vejleder om udførelsen af sundhedsfaglige  \r\n\r\n opgaver efter sundhedsloven, herunder hjemmesygepleje, jf. sundhedslovens  \r\n\r\n §&nbsp;214, stk.&nbsp;1.  \r\n\r\n</P>  \r\n\r\n<P class=\"Stk\">  \r\n\r\n Sundhedsstyrelsen fører tilsyn med den sundhedsfaglige virksomhed,  \r\n\r\n der udføres af personer inden for sundhedsvæsenet, jf. sundhedslovens  \r\n\r\n §&nbsp;215, stk.&nbsp;1.  \r\n\r\n</P>  \r\n\r\n<P class=\"Stk\">  \r\n\r\n Hjemmesygeplejerskens arbejde er omfattet af lov nr. 451 af 22.  \r\n\r\n maj 2006 om autorisation af sundhedspersoner og om sundhedsfaglig virksomhed.  \r\n\r\n</P>  \r\n\r\n<P class=\"Stk\">  \r\n\r\n Sundhedsvæsenets Patientklagenævn behandler klager over den  \r\n\r\n faglige virksomhed, der udøves af personer inden for sundhedsvæsenet,  \r\n\r\n herunder  \r\n\r\n hjemmesygeplejersker og social- og sundhedsassistenter, jf. lov nr. 547 af  \r\n\r\n 24.  \r\n\r\n juni 2005 om klage- og erstatningsadgang inden for sundhedsvæsenet §&nbsp;2,  \r\n\r\n jf. §&nbsp;4.  \r\n\r\n</P>  \r\n\r\n<P class=\"Tekstoverskrift\">  \r\n\r\n Ikrafttræden  \r\n\r\n</P>  \r\n\r\n<P class=\"Stk\">  \r\n\r\n Vejledningen træder i kraft den 1. januar 2007.  \r\n\r\n</P>  \r\n\r\n<P class=\"Stk\">  \r\n\r\n Samtidig ophæves Sundhedsstyrelsens retningslinier af 31. marts  \r\n\r\n 1987 for tilrettelæggelse af hjemmesygeplejeordninger samt supplement til  \r\n\r\n retningslinierne, november 1988.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Sundhedsstyrelsen, den 11. december  \r\n\r\n 2006</I></P>  \r\n\r\n<P CLASS=SIGN1 ALIGN=\"CENTER\">Anne Mette Dons</P>  \r\n\r\n<P CLASS=SIGN2 ALIGN=\"RIGHT\">/Elisabeth Hersby</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": false,
    "editorialNotes": [
        "I følge rettelseslisten til Ministerialtidende 2006 ændres \"1988\" i vejledningens sidste sætning til \"1989\""
    ],
    "alternativeMedia": [
        "Sundhedsstyrelsens udgivelsesdatabase"
    ],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/12/2006"
        },
        {
            "displayName": "Accession",
            "displayValue": "C20060010260"
        },
        {
            "displayName": "Entydig dokumentidentifikation",
            "displayValue": "AI003012"
        },
        {
            "displayName": "Dato for førstegangsindlæggelse",
            "displayValue": "12/12/2006"
        },
        {
            "displayName": "Dato for indlæggelse",
            "displayValue": "07/11/2008"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "102"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "11/12/2006"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Indenrigs- og Sundhedsmin.,<br />Sundhedsstyrelsen, j.nr. 0-202-04-1/1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}