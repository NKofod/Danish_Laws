{
    "id": 35903,
    "title": "Registerindsigt ",
    "documentTypeId": "240",
    "isSagsforlobPeriodValid": false,
    "shortName": "KEN nr 11132 af 17/10/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Afgivet indberetning til et byråd for så vidt angår den pågældende  \r\n\r\n kommunes sagsbehandlingstid i sager vedrørende registerindsigt, ligesom man  \r\n\r\n udtalte, at der ikke kan stilles særlige formkrav til anmodninger om  \r\n\r\n registerindsigt efter lov om offentlige myndigheders registre § 13. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Registerindsigt </H1>  \r\n\r\n<P></P>  \r\n\r\n<P>En person klagede over sagsbehandlingstiden for anmodninger om  \r\n\r\n registerindsigt til Haderslev Kommunes registre. Det fremgik af sagen, at  \r\n\r\n klageren havde fremsat sin anmodning om registerindsigt over for kommunen den  \r\n\r\n 19. juni 1986 samt, at samtlige udskrifter forelå i kommunen den 28. august  \r\n\r\n 1986, på nær oplysningerne fra et register, der først ville foreligge medio  \r\n\r\n september samme år, grundet en systemfejl på Kommunedata I/S. Kommunen  \r\n\r\n oplyste endvidere, at kommunen i forbindelse med efterkommelse af anmodninger  \r\n\r\n om registerindsigt først retter henvendelse til den registrerede om, at  \r\n\r\n oplysningerne kan afhentes ved personligt fremmøde, når alle registrerede  \r\n\r\n oplysninger foreligger. </P>  \r\n\r\n<P>Registertilsynet afgav i den anledning i henhold til lov om offentlige  \r\n\r\n myndigheders registre § 26, stk. 3, indberetning til Haderslev Byråd, for så  \r\n\r\n vidt angår ekspeditionstiden, idet det af lovens § 13, stk. 1, fremgår, at  \r\n\r\n den registeransvarlige myndighed snarest muligt efter en anmodning om  \r\n\r\n registerindsigt skal give den registrerede meddelelse om de oplysninger, der  \r\n\r\n er registreret om vedkommende. I Registertilsynets vejledning a 23. juli 1980  \r\n\r\n om registerindsigt fremgår det således, at registerindsigtsanmodninger  \r\n\r\n normalt skal ekspederes inden for en tidsramme af en måned. Registertilsynet  \r\n\r\n udtalte samtidigt, at lov om offentlige myndigheders registre ikke opstiller  \r\n\r\n egentlige formkrav til ekspeditionen af registerindsigtsanmodninger, hvorfor  \r\n\r\n den registeransvarlige myndighed ikke vil kunne kræve, at de edb-registrerede  \r\n\r\n oplysninger afhentes ved personligt fremmøde. Registertilsynet fandt derfor,  \r\n\r\n at den registrerede således er berettiget til at kræve de relevante  \r\n\r\n udskrifter tilsendt. </P>  \r\n\r\n<P> Haderslev Kommune har efterfølgende meddelt, at der er truffet sådanne  \r\n\r\n foranstaltninger, at fremtidige registerindsigtsbegæringer imødekommes senest  \r\n\r\n en måned efter modtagelse af begæring, medmindre der foreligger særlige  \r\n\r\n forhold. Det er ligeledes meddelt, at kommunen ikke længere vil kræve  \r\n\r\n personligt fremmøde ved afhentning af de begærede oplysninger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets årsberetning 1986 s. 36. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19861113225"
        },
        {
            "displayName": "Entydig dokumentidentifikation",
            "displayValue": "CA003838"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11132"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "17/10/1986"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1986-261-24"
        },
        {
            "displayName": "Stikord",
            "displayValue": "EGEN-ACCES"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}