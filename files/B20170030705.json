{
    "id": 188456,
    "title": "Bekendtgørelse om ændring af bekendtgørelse om apoteker og sygehusapotekers driftsforhold",
    "documentTypeId": "80",
    "isSagsforlobPeriodValid": true,
    "shortName": "BEK nr 307 af 29/03/2017",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om apoteker og sygehusapotekers driftsforhold<a class=\"FodnoteHenvisning\" name=\"Henvisning_idd9882a5c-5bcb-4d97-bf78-19fe50d8d592\" href=\"#idd9882a5c-5bcb-4d97-bf78-19fe50d8d592\">1)</a></p>\r\n<p class=\"CentreretParagraf\">§ 1</p>\r\n<p class=\"Paragraf\">I bekendtgørelse nr. 922 af 26. juni 2015 om apoteker og sygehusapotekers driftsforhold, foretages følgende ændring:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">§§ 11-12</span> affattes således:</p>\r\n<p class=\"Paragraf\" id=\"iddda50a5b-ab62-431b-be98-7dc6dfdec6ea\">\r\n   <span class=\"ParagrafNr\">»§ 11.</span> Den person, der har gennemført studieophold på apotek og bestået dansk farmaceutisk kandidateksamen eller en tilsvarende farmaceutisk uddannelse i et EU/EØS-land, jf. kapitel 1 i bekendtgørelse om adgang til udøvelse af virksomhed som farmaceut eller farmakonom på apoteker i Danmark for statsborgere fra EU- og EØS-lande m.v., og som opnår Lægemiddelstyrelsens tilladelse, betegnes under sin ansættelse på apotek, sygehusapotek eller privat sygehusapotek som »farmaceut«.</p>\r\n<p class=\"Stk2\">\r\n   <span class=\"StkNr\" id=\"id06d17a00-b1e1-4e02-a847-7d62e46fca4f\">Stk. 2.</span> Den person, der har bestået en farmaceutisk uddannelse i et andet EU/EØS-land, og som efter anmeldelse til Lægemiddelstyrelsen midlertidigt virker svarende til en farmaceut, jf. kapitel 2 i bekendtgørelse om adgang til udøvelse af virksomhed som farmaceut eller farmakonom på apoteker i Danmark for statsborgere fra EU- og EØS-lande m.v., skal under sit virke benytte den faglige titel i etableringslandet.</p>\r\n<p class=\"Stk2\">\r\n   <span class=\"StkNr\" id=\"id016ecdb1-3032-4a79-a78c-e33136cbf8ab\">Stk. 3.</span> Den person, der har bestået en farmaceutisk uddannelse fra lande, der ikke er medlem af Den Europæiske Union eller omfattet af EØS-aftale, kan virke på apoteker efter konkret vurdering og tilladelse fra Lægemiddelstyrelsen. Ved ansættelse på apotek, sygehusapotek eller privat sygehusapotek skal apotekeren anmode Lægemiddelstyrelsen om vurdering og tilladelse. Opnås Lægemiddelstyrelsens tilladelse, betegnes personen under sin ansættelse på apotek, sygehusapotek eller privat sygehusapotek som »farmaceut«.</p>\r\n<p class=\"Stk2\">\r\n   <span class=\"StkNr\" id=\"idf41cc598-ba7d-4236-a30a-3c516478c4f8\">Stk. 4.</span> Den person, der har bestået farmaceutisk medhjælpereksamen efter kongelig anordning nr. 402 af 14. september 1942 om Danmarks farmaceutiske Højskole og den farmaceutiske uddannelse eller tidligere anordninger, betegnes som »apoteksmedhjælper« og har under sin ansættelse på apotek, sygehusapotek eller privat sygehusapotek kompetence svarende til en farmaceut. En apoteksmedhjælper kan dog ikke blive godkendt som apoteksbestyrer eller være kvalitetsansvarlig for lægemiddelproduktion.</p>\r\n<p class=\"Stk2\">\r\n   <span class=\"StkNr\" id=\"ide0b16071-5787-47b1-acd5-6a1afc36eaf1\">Stk. 5.</span> Den person, der har bestået de obligatoriske studieenheder og eksamensprøver på den farmaceutiske kandidatuddannelse, der er en forudsætning for studieophold på apotek, og har gennemgået studieophold på apotek, har under sin ansættelse på apotek, sygehusapotek eller privat sygehusapotek kompetence svarende til en farmakonom og betegnes som »farmaceutstuderende«.</p>\r\n<p class=\"Paragraf\" id=\"idc913460c-266e-4e1e-bd13-074acc005231\">\r\n   <span class=\"ParagrafNr\">§ 12.</span> Den person, der har bestået dansk eksamen for farmakonomer eller en tilsvarende farmaceutisk uddannelse i et andet EU/EØS-land, jf. kapitel 1 i bekendtgørelse om adgang til udøvelse af virksomhed som farmaceut eller farmakonom på apoteker i Danmark for statsborgere fra EU- og EØS-lande m.v., og som opnår Lægemiddelstyrelsens tilladelse, betegnes under sin ansættelse på apotek, sygehusapotek eller privat sygehusapotek som »farmakonom«.</p>\r\n<p class=\"Stk2\">\r\n   <span class=\"StkNr\" id=\"idd27b58f7-8925-41e7-9f9e-d41c1397ac5b\">Stk. 2.</span> Den person, der har bestået en uddannelse svarende til en dansk eksamen for farmakonomer i et andet EU/EØS-land, og som efter anmeldelse til Lægemiddelstyrelsen midlertidigt virker svarende til en farmakonom, jf. kapitel 2 i bekendtgørelse om adgang til udøvelse af virksomhed som farmaceut eller farmakonom på apoteker i Danmark for statsborgere fra EU- og EØS-lande m.v., skal under sit virke benytte den faglige titel i etableringslandet.</p>\r\n<p class=\"Stk2\">\r\n   <span class=\"StkNr\" id=\"id4dc00e2a-8f63-4bd2-a87f-d82c9bfc2ce0\">Stk. 3.</span> Den person, der har bestået en uddannelse svarende til en dansk eksamen for farmakonomer fra lande, der ikke er medlem af Den Europæiske Union eller omfattet af EØS-aftale, kan virke på apoteker efter konkret vurdering og tilladelse fra Lægemiddelstyrelsen. Ved ansættelse på apotek, sygehusapotek eller privat sygehusapotek skal apotekeren anmode Lægemiddelstyrelsen om vurdering og tilladelse. Opnås Lægemiddelstyrelsens tilladelse, betegnes personen under sin ansættelse på apotek, sygehusapotek eller privat sygehusapotek som »farmakonom«.</p>\r\n<p class=\"Stk2\">\r\n   <span class=\"StkNr\" id=\"id28e69c8f-0601-45c2-aaf0-42e18058154a\">Stk. 4.</span> Den person, der inden den 19. maj 1997 har gennemgået en 3-årig teknisk uddannelse på apotek og har erhvervet lærebrev, betegnes under sin ansættelse på apotek, sygehusapotek eller privat sygehusapotek som »defektrice«.«</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Bekendtgørelsen træder i kraft den 1. april 2017.</p><div class=\"Givet\" id=\"Givet\"><p class=\"Givet\" align=\"center\">Lægemiddelstyrelsen, den 29. marts 2017</p><p class=\"Sign1\" align=\"center\">Thomas Senderovitz</p><p class=\"Sign2\" align=\"right\">/ Kim Helleberg Madsen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"idd9882a5c-5bcb-4d97-bf78-19fe50d8d592\" href=\"#Henvisning_idd9882a5c-5bcb-4d97-bf78-19fe50d8d592\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, EU-Tidende 2005, nr. L 255, side 22, som senest ændret ved Europa-Parlamentets og Rådets direktiv 2013/55/EU af 20. november 2013 om ændring af direktiv 2005/36/EF om anerkendelse af erhvervsmæssige kvalifikationer og forordning, (EU) nr. 1024/2012 om det administrative samarbejde ved hjælp af informationssystemet for det indre marked (»IMI-forordningen«), EU-tidende 2013 nr. 354, side 132.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/04/2017"
        },
        {
            "displayName": "Accession",
            "displayValue": "B20170030705"
        },
        {
            "displayName": "Entydig dokumentidentifikation",
            "displayValue": "CN000378"
        },
        {
            "displayName": "Dato for førstegangsindlæggelse",
            "displayValue": "01/04/2017"
        },
        {
            "displayName": "Dato for indlæggelse",
            "displayValue": "01/04/2017"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "307"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "29/03/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Lægemiddelstyrelsen"
        },
        {
            "displayName": "Ressortministeriets journalnummer",
            "displayValue": "Sundheds- og Ældremin.,<br />Lægemiddelstyrelsen, j.nr. 1602057"
        },
        {
            "displayName": "Stikord",
            "displayValue": "Anerkendelse, apoteker, Farmaceut, Farmakonom, Uddannelse, Udøvelse af virksomhed, Virke"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}