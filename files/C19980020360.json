{
    "id": 21095,
    "title": "Vejledning om psykiatrilovens revision (forhåndstilkendegivelser, behandlingsplaner, udskrivningsaftaler og koordinationsplaner samt klagemuligheder mv. for patienter indlagt på psykiatriske afdelinger)",
    "documentTypeId": "180",
    "isSagsforlobPeriodValid": true,
    "shortName": "VEJ nr 203 af 08/12/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Vejledning om psykiatrilovens revision  \r\n\r\n (forh&aring;ndstilkendegivelser, behandlingsplaner, udskrivningsaftaler og  \r\n\r\n koordinationsplaner samt klagemuligheder mv. for patienter indlagt p&aring;  \r\n\r\n psykiatriske afdelinger)</P>  \r\n\r\n</FONT>  \r\n\r\n<FONT SIZE=2><P ALIGN=\"CENTER\">(Til landets psykiatriske afdelinger)</P>  \r\n\r\n<P>&nbsp;</P>  \r\n\r\n<I><P>1. Indledning</P>  \r\n\r\n</I>  \r\n\r\n<P ALIGN=\"JUSTIFY\">I lov om frihedsber&oslash;velse og anden tvang i  \r\n\r\n psykiatrien, jf. lovbekendtg&oslash;relse nr. 849 af 2. december 1998, er der  \r\n\r\n fastsat regler for forhold for patienter indlagt p&aring; psykiatriske  \r\n\r\n afdelinger. Denne vejledning knytter sig til loven og til Sundhedsstyrelsens  \r\n\r\n cirkul&aelig;re om behandlingsplaner for patienter indlagt p&aring;  \r\n\r\n psykiatriske afdelinger.</P>  \r\n\r\n<I><P>2. Forh&aring;ndstilkendegivelser</P>  \r\n\r\n</I>  \r\n\r\n<P ALIGN=\"JUSTIFY\">I medf&oslash;r af Sundhedsstyrelsens  \r\n\r\n bekendtg&oslash;relse nr. 665 af 14. september 1998 om information og  \r\n\r\n samtykke og om videregivelse af helbredsoplysninger mv. m&aring; en  \r\n\r\n l&aelig;ge ikke indlede eller forts&aelig;tte behandling uden patientens  \r\n\r\n informerede samtykke, medmindre andet f&oslash;lger af lov eller bestemmelser  \r\n\r\n fastsat i henhold til lov, jf. §&nbsp;6, stk.1 i lov nr. 482 af 1. juli 1998  \r\n\r\n om patienters retsstilling.</P>  \r\n\r\n<P ALIGN=\"JUSTIFY\">Samtykke til behandling er kun gyldigt p&aring; grundlag  \r\n\r\n af tilstr&aelig;kkelig information fra en sundhedsperson.</P>  \r\n\r\n<P ALIGN=\"JUSTIFY\">Af psykiatriloven fremg&aring;r, at indl&aelig;ggelse,  \r\n\r\n ophold og behandling p&aring; psykiatrisk afdeling s&aring; vidt muligt skal  \r\n\r\n finde sted med patientens samtykke. Et samarbejde mellem patient og den  \r\n\r\n behandlende l&aelig;ge er en foruds&aelig;tning for, at det brede  \r\n\r\n psykiatriske behandlingstilbud kan f&oslash;re til et godt resultat. I  \r\n\r\n forbindelse med indl&aelig;ggelsen skal patienten vejledes om form&aring;let  \r\n\r\n med indl&aelig;ggelsen, opholdet og behandlingen samt om udsigterne til  \r\n\r\n bedring af tilstanden.</P>  \r\n\r\n<P ALIGN=\"JUSTIFY\">Inden iv&aelig;rks&aelig;ttelsen af behandling skal en  \r\n\r\n patient v&aelig;re informeret om sin helbredstilstand og om  \r\n\r\n behandlingsmulighederne, herunder om risiko for komplikationer og  \r\n\r\n bivirkninger. Der skal endvidere oplyses om eventuelle andre  \r\n\r\n behandlingsmuligheder samt oplyses om konsekvenserne af manglende  \r\n\r\n behandling.</P>  \r\n\r\n<P ALIGN=\"JUSTIFY\">Patienten har ret til, forud for indl&aelig;ggelsen og  \r\n\r\n under behandlingsforl&oslash;bet, at frems&aelig;tte sine personlige  \r\n\r\n &oslash;nsker med hensyn til behandlingens form og indhold. Den endelige  \r\n\r\n tilrettel&aelig;ggelse af behandlingstilbuddet m&aring; n&oslash;dvendigvis  \r\n\r\n finde sted efter den kliniske vurdering ved indl&aelig;ggelsen og i  \r\n\r\n forbindelse med udformning af behandlingsplanen. Patientens tilkendegivelser  \r\n\r\n skal indf&oslash;res i journalen og skal s&aring; vidt muligt inddrages som  \r\n\r\n vejledende for overl&aelig;gens overvejelser om behandling, ogs&aring; i  \r\n\r\n tilf&aelig;lde hvor behandling uden samtykke kommer p&aring; tale.</P>  \r\n\r\n<P ALIGN=\"JUSTIFY\">I forbindelse med at patienten fremkommer med en  \r\n\r\n forh&aring;ndstilkendegivelse b&oslash;r det fremg&aring; af journalen, hvis  \r\n\r\n l&aelig;gen har sk&oslash;nnet, at det i den konkrete situation ikke er  \r\n\r\n relevant at informere om de begr&aelig;nsninger, der findes i medf&oslash;r  \r\n\r\n af psykiatrilovens bestemmelser om tvangsforanstaltninger, s&aring;fremt  \r\n\r\n kriterierne herfor p&aring; et senere tidspunkt skulle opst&aring;.</P>  \r\n\r\n<I><P>3. Behandlingsplaner</P>  \r\n\r\n</I>  \r\n\r\n<P ALIGN=\"JUSTIFY\">Af Sundhedsstyrelsens cirkul&aelig;re af 8 december 1998  \r\n\r\n om behandlingsplaner for patienter indlagt p&aring; psykiatriske afdelinger  \r\n\r\n fremg&aring;r det, at den behandlingsansvarlige overl&aelig;ge har ansvaret  \r\n\r\n for, at der opstilles en behandlingsplan for enhver, der indl&aelig;gges  \r\n\r\n p&aring; en psykiatrisk afdeling.</P>  \r\n\r\n<P ALIGN=\"JUSTIFY\">Med revisionen af psykiatriloven kan overl&aelig;gen nu  \r\n\r\n bemyndige en anden l&aelig;ge at udarbejde en behandlingsplan for  \r\n\r\n patienten.</P>  \r\n\r\n<P ALIGN=\"JUSTIFY\">Patienten skal vejledes om behandlingsplanens indhold og  \r\n\r\n patientens samtykke b&oslash;r til stadighed s&oslash;ges opn&aring;et. Under  \r\n\r\n hele behandlingsforl&oslash;bet b&oslash;r der i videst muligt omfang  \r\n\r\n tr&aelig;ffes klare aftaler om samarbejdet mellem patient og behandler.</P>  \r\n\r\n<P ALIGN=\"JUSTIFY\">I forbindelse med dr&oslash;ftelse af behandlingsplanen  \r\n\r\n skal l&aelig;gen vejlede patienten om form&aring;let med behandling og  \r\n\r\n s&oslash;ge patientens samtykke til de p&aring;t&aelig;nkte foranstaltninger,  \r\n\r\n herunder overveje mulighederne for patientens eventuelle forslag om andre  \r\n\r\n behandlingsformer. Patientens tilkendegivelse skal indf&oslash;res i  \r\n\r\n journalen.</P>  \r\n\r\n<P ALIGN=\"JUSTIFY\">Der er ingen formelle krav til udformning af  \r\n\r\n behandlingsplan, men denne er en del af journalen, hvad enten den er  \r\n\r\n indskrevet i selve journalen eller foreligger som et selvst&aelig;ndigt  \r\n\r\n notat. Det overlades derfor til den enkelte psykiatriske afdeling at finde  \r\n\r\n den udformning, der lokalt findes optimal og mest overskuelig som  \r\n\r\n registrering af de enkelte elementer i behandlingsplanen.</P>  \r\n\r\n<P ALIGN=\"JUSTIFY\">Der er samme adgang til aktindsigt i behandlingsplanen som  \r\n\r\n i resten af journalen.</P>  \r\n\r\n<P ALIGN=\"JUSTIFY\">Behandlingsplanen skal udarbejdes senest en uge efter  \r\n\r\n indl&aelig;ggelsen, og den skal omfatte f&oslash;lgende:</P>  \r\n\r\n<P>a)&#9;&#9;psykiatriske og somatiske diagnoser samt beskrivelse af de  \r\n\r\n f&aelig;nomener, der underbygger diagnoserne</P>  \r\n\r\n<P>b)&#9;plan for de supplerende unders&oslash;gelser, der er  \r\n\r\n n&oslash;dvendige af diagnostiske og terapeutiske grunde</P><DIR>  \r\n\r\n<P>c)&#9;&#9;plan for den p&aring;t&aelig;nkte behandling, omfattende  \r\n\r\n s&aring;vel medicinsk behandling som psykoterapeutiske og sociale  \r\n\r\n foranstaltninger, under hensyntagen til eventuelt senere indl&oslash;bne  \r\n\r\n unders&oslash;gelsesresultater</P></DIR>  \r\n\r\n<P>d)&#9;de m&aring;l, der s&oslash;ges opn&aring;et ved behandlingen og  \r\n\r\n antagelser om behandlingens varighed</P>  \r\n\r\n<P>e)&#9;&#9;tidspunkt for planlagt opf&oslash;lgning af behandlingsplan</P>  \r\n\r\n<P>f)&#9;&#9;oplysning om patientens holdning til behandlingsplanen</P>  \r\n\r\n<P ALIGN=\"JUSTIFY\">Planen skal ajourf&oslash;res ved &aelig;ndringer i  \r\n\r\n patientens tilstand eller den overordnede behandlingsstrategi.</P>  \r\n\r\n<I><P>4. Udskrivningsaftaler/koordinationsplaner</P>  \r\n\r\n</I>  \r\n\r\n<P ALIGN=\"JUSTIFY\">Ved revisionen af psykiatriloven er der indf&oslash;rt  \r\n\r\n s&aelig;rlige bestemmelser vedr&oslash;rende aftale om den fortsatte  \r\n\r\n behandling efter udskrivelsen, n&aring;r det antages, at patienten efter  \r\n\r\n udskrivelsen ikke selv vil s&oslash;ge den behandling, herunder de sociale  \r\n\r\n tilbud, der er n&oslash;dvendige for patientens helbred. I disse  \r\n\r\n tilf&aelig;lde har den behandlingsansvarlige overl&aelig;ge ansvaret for, at  \r\n\r\n der indg&aring;s en udskrivningsaftale mellem patienten og den psykiatriske  \r\n\r\n afdeling samt de sociale myndigheder i kommune og amt, privatpraktiserende  \r\n\r\n sundhedspersoner (fx praktiserende l&aelig;ger og praktiserende  \r\n\r\n speciall&aelig;ger) m.fl. om de behandlingsm&aelig;ssige og sociale tilbud  \r\n\r\n til patienten. Det kan dreje sig om patienter med alvorlig sindslidelse, der  \r\n\r\n uds&aelig;ttes for betydelig helbredsforringelse ved ikke at modtage nogen  \r\n\r\n form for behandlingsm&aelig;ssig eller social st&oslash;tte. Der kan fx  \r\n\r\n v&aelig;re tale om patienter, der samtidigt lider af skizofreni og har  \r\n\r\n misbrugsproblemer eller store sociale problemer. </P>  \r\n\r\n<P ALIGN=\"JUSTIFY\">Udskrivningsaftalen skal indeholde en beskrivelse af  \r\n\r\n patientens aktuelle og forventede fremtidige behov for behandling og sociale  \r\n\r\n tilbud. Udskrivningsaftalen skal omfatte de behandlingsm&aelig;ssige og  \r\n\r\n sociale tilbud, som vil v&aelig;re relevante for patienten samt angivelse af  \r\n\r\n dato og tidspunkt for det f&oslash;rste m&oslash;de hos vedkommende myndighed  \r\n\r\n m.fl. Udskrivningsaftalen skal v&aelig;re tidsbegr&aelig;nset, og aftalen  \r\n\r\n skal tages op til vurdering efter en bestemt angiven periode. Det skal af  \r\n\r\n udskrivningsaftalen fremg&aring;, hvem der er ansvarlig for revurdering af  \r\n\r\n planen, og hvem der er ansvarlig for opf&oslash;lgning, s&aring;ledes at  \r\n\r\n patienten f&aring;r de n&aelig;vnte tilbud, og det skal endvidere  \r\n\r\n fremg&aring;, hvem der skal reagere, hvis aftalen ikke overholdes.</P>  \r\n\r\n<P ALIGN=\"JUSTIFY\">I mange tilf&aelig;lde har det distriktpsykiatriske center  \r\n\r\n eller de sociale behandlingsinstitutioner erfaringer med disse patienter og  \r\n\r\n vil p&aring; naturlig m&aring;de kunne inddrages i planl&aelig;gningen. Det  \r\n\r\n b&oslash;r vurderes, hvordan den praktiserende l&aelig;ge p&aring; mest  \r\n\r\n hensigtsm&aelig;ssig m&aring;de kan inddrages i denne proces, da et  \r\n\r\n forudg&aring;ende kendskab til patientens funktion har en v&aelig;sentlig  \r\n\r\n indflydelse p&aring; elementerne af udskrivningsaftalen samt p&aring;  \r\n\r\n opf&oslash;lgningen.</P>  \r\n\r\n<P ALIGN=\"JUSTIFY\">S&aring;fremt patienten ikke vil medvirke til at  \r\n\r\n indg&aring; en udskrivningsaftale, har overl&aelig;gen ansvaret for, at den  \r\n\r\n psykiatriske afdeling i samarbejde med de relevante myndigheder m.fl.  \r\n\r\n udarbejder en koordinationsplan for de behandlingsm&aelig;ssige og de sociale  \r\n\r\n tilbud til patienten.</P>  \r\n\r\n<P ALIGN=\"JUSTIFY\">B&aring;de for s&aring; vidt ang&aring;r  \r\n\r\n udskrivningsaftaler som koordinationsplaner er der tale om, at den  \r\n\r\n psykiatriske afdeling i samarbejde med relevante myndigheder m.fl. gennem  \r\n\r\n f&aelig;lles konferenceaktivitet tilrettel&aelig;gger de fortsatte  \r\n\r\n behandlingsm&aelig;ssige og sociale tilbud til patienten.</P>  \r\n\r\n<P ALIGN=\"JUSTIFY\">B&aring;de for udskrivningsaftaler og for  \r\n\r\n koordinationsplaner er der alene tale om tilbud, som ikke kan gennemtvinges  \r\n\r\n over for patienten.</P>  \r\n\r\n<P ALIGN=\"JUSTIFY\">S&aring;fremt en patient forlader afdelingen, uden at  \r\n\r\n dette er aftalt p&aring; forh&aring;nd og uden &oslash;nske om at vende  \r\n\r\n tilbage, m&aring; det betragtes som et &oslash;nske om udskrivelse, og de  \r\n\r\n beskrevne bestemmelser om udskrivningsaftaler og koordinationsplaner kan  \r\n\r\n derfor anvendes, hvis der sk&oslash;nnes at v&aelig;re behov derfor.  \r\n\r\n Afdelingen skal i s&aring; fald s&oslash;ge at opn&aring; kontakt med  \r\n\r\n patienten for at opn&aring; rimelige aftaler om forl&oslash;bet.</P>  \r\n\r\n<I><P>5. Videregivelse af n&oslash;dvendige oplysninger</P>  \r\n\r\n</I>  \r\n\r\n<P ALIGN=\"JUSTIFY\">Ved revisionen af psykiatriloven er det som noget nyt  \r\n\r\n fastsat, at der i visse situationer kan videregives oplysninger om patientens  \r\n\r\n rent private forhold uden patientens samtykke. Det drejer sig om oplysninger,  \r\n\r\n der er n&oslash;dvendige for at kunne etablere og f&oslash;lge op p&aring;  \r\n\r\n udskrivningsaftaler eller koordinationsplaner. Samarbejdet mellem  \r\n\r\n psykiatriske afdelinger, relevante myndigheder m.fl. foruds&aelig;tter en  \r\n\r\n udveksling af information om patienten og det er derfor tilladt at videregive  \r\n\r\n relevante oplysninger om patientens private forhold mellem disse forskellige  \r\n\r\n instanser, i det omfang videregivelsen m&aring; anses for n&oslash;dvendig  \r\n\r\n for indg&aring;else af og tilsyn med overholdelse af udskrivningsaftaler  \r\n\r\n eller koordinationsplaner. Der henvises i &oslash;vrigt til  \r\n\r\n Sundhedsstyrelsens vejledning af 16. september 1998 om information og  \r\n\r\n samtykke og om videregivelse af helbredsoplysninger m.v.</P>  \r\n\r\n<I><P>6. Tilbagef&oslash;rsel</P>  \r\n\r\n</I>  \r\n\r\n<P ALIGN=\"JUSTIFY\">Med revisionen af psykiatriloven er der fastsat  \r\n\r\n bestemmelser vedr&oslash;rende tilbagef&oslash;rsel af tvangsindlagte og  \r\n\r\n tvangstilbageholdte patienter.</P>  \r\n\r\n<P ALIGN=\"JUSTIFY\">Hvis en tvangsindlagt eller tvangstilbageholdt patient  \r\n\r\n ikke frivilligt vender tilbage, kan overl&aelig;gen beslutte, at den  \r\n\r\n p&aring;g&aelig;ldende patient skal f&oslash;res tilbage til afdelingen med  \r\n\r\n politiets bistand. Tilbagef&oslash;rsel kan kun ske indtil 1 uge efter, at  \r\n\r\n udeblivelsen er konstateret. S&aring;fremt der g&aring;r l&aelig;ngere tid,  \r\n\r\n skal der om n&oslash;dvendigt iv&aelig;rks&aelig;ttes en ny  \r\n\r\n tvangsindl&aelig;ggelse.</P>  \r\n\r\n<P ALIGN=\"JUSTIFY\">Der er alene mulighed for at tilbagef&oslash;re en  \r\n\r\n patient, der har tilladelse til udgang, n&aring;r der er givet tilladelse til  \r\n\r\n udgang med op til 3 overnatninger. Hvis patienten har f&aring;et udgang med  \r\n\r\n mere end 3 overnatninger, g&aelig;lder reglerne om tilbagef&oslash;rsel ikke.  \r\n\r\n I givet fald kan der i disse tilf&aelig;lde blive tale om  \r\n\r\n iv&aelig;rks&aelig;ttelse af en ny tvangsindl&aelig;ggelse.</P>  \r\n\r\n<I><P>7. Anbringelse af b&oslash;rn og unge i lukkede afdelinger</P>  \r\n\r\n</I>  \r\n\r\n<P ALIGN=\"JUSTIFY\">Det er en generel opfattelse, at ethvert barn, der er  \r\n\r\n ber&oslash;vet friheden, skal holdes adskilt fra voksne, medmindre en  \r\n\r\n s&aring;dan adskillelse ikke anses at tjene barnets tarv. Dette fremg&aring;r  \r\n\r\n endvidere af FN´s B&oslash;rnekonvention.</P>  \r\n\r\n<P ALIGN=\"JUSTIFY\">Sundhedsstyrelsen skal derfor p&aring;pege f&oslash;lgende  \r\n\r\n forhold:</P>  \r\n\r\n<P ALIGN=\"JUSTIFY\">I de omr&aring;der af landet, hvor der ikke er lukkede  \r\n\r\n b&oslash;rne- og ungdomspsykiatriske afdelinger, m&aring; det bero p&aring;  \r\n\r\n en konkret vurdering, hvad der tjener barnets tarv bedst. En flytning af  \r\n\r\n barnet eller den unge til en lukket b&oslash;rne- eller ungdomspsykiatrisk  \r\n\r\n afdeling i en anden del af landet <I>kan</I> udg&oslash;re en st&oslash;rre  \r\n\r\n belastning end placering p&aring; en lukket voksenpsykiatrisk afdeling. I en  \r\n\r\n s&aring;dan konkret vurdering m&aring; indg&aring; en r&aelig;kke hensyn,  \r\n\r\n bl.a. afstanden til en lukket b&oslash;rne- og ungdomspsykiatrisk afdeling,  \r\n\r\n l&aelig;ngden af den forventede indl&aelig;ggelsestid, behovet for barnet  \r\n\r\n eller den unges kontakt med for&aelig;ldre og p&aring;r&oslash;rende og  \r\n\r\n lokale muligheder for afsk&aelig;rmning af barnet eller den unge p&aring; den  \r\n\r\n voksenpsykiatriske afdeling.</P>  \r\n\r\n<I><P>8. Klageadgang</P>  \r\n\r\n</I>  \r\n\r\n<P ALIGN=\"JUSTIFY\">Efter revisionen af psykiatriloven er klagesystemet  \r\n\r\n &aelig;ndret s&aring;ledes, at de psykiatriske patientklagen&aelig;vn skal  \r\n\r\n behandle alle klager over frihedsber&oslash;velse og anden tvang i  \r\n\r\n psykiatrien. Klagen kan frems&aelig;ttes af patienten eller af  \r\n\r\n patientr&aring;dgiveren. De psykiatriske patientklagen&aelig;vn er nu  \r\n\r\n f&oslash;rste klageinstans, ogs&aring; i sager om tvangsindl&aelig;ggelse og  \r\n\r\n tvangstilbageholdelse. Klager patienten til personalet p&aring; afdelingen  \r\n\r\n eller til sygehusmyndigheden, skal klagen viderebringes til  \r\n\r\n patientklagen&aelig;vnet hurtigst muligt.</P>  \r\n\r\n<P ALIGN=\"JUSTIFY\">Patienten kan indbringe patientklagen&aelig;vnets  \r\n\r\n afg&oslash;relse om tvangsindl&aelig;ggelse, tvangstilbageholdelse og  \r\n\r\n tilbagef&oslash;rsel for domstolene. Sagen skal indbringes for retten inden 5  \r\n\r\n hverdage efter, at patienten eller patientr&aring;dgiveren har kr&aelig;vet  \r\n\r\n det. Patientklagen&aelig;vnets afg&oslash;relser om tvangsbehandling,  \r\n\r\n tvangsfiksering, anvendelse af fysisk magt og beskyttelsesfiksering kan  \r\n\r\n indbringes for Sundhedsv&aelig;senets Patientklagen&aelig;vn.</P>  \r\n\r\n<P ALIGN=\"JUSTIFY\">Med lov&aelig;ndringen skal klager over tvangsbehandling,  \r\n\r\n der er tillagt ops&aelig;ttende virkning, afg&oslash;res indenfor 7 hverdage  \r\n\r\n efter klagens modtagelse. I andre sager skal patientklagen&aelig;vnet  \r\n\r\n tr&aelig;ffe afg&oslash;relse hurtigst muligt. Klager over tvangsbehandling  \r\n\r\n er tillagt ops&aelig;ttende virkning, medmindre omg&aring;ende  \r\n\r\n gennemf&oslash;relse af behandlingen er n&oslash;dvendig for ikke at  \r\n\r\n uds&aelig;tte patientens liv eller helbred for v&aelig;sentlig fare. En klage  \r\n\r\n har heller ikke ops&aelig;ttende virkning, hvis l&aelig;gen sk&oslash;nner,  \r\n\r\n at patienten uds&aelig;tter andre for n&aelig;rliggende fare for at lide  \r\n\r\n skade p&aring; legeme eller helbred.</P>  \r\n\r\n<P ALIGN=\"JUSTIFY\">Som eksempler p&aring; situationer, hvor en klage ikke har  \r\n\r\n ops&aelig;ttende virkning p&aring; tvangsbehandling kan n&aelig;vnes, at  \r\n\r\n medicinering er n&oslash;dvendig for, at patienten ikke uds&aelig;ttes for  \r\n\r\n v&aelig;sentlig forv&aelig;rring af sygdommen. Det kan fx v&aelig;re  \r\n\r\n n&oslash;dvendigt at iv&aelig;rks&aelig;tte behandling, n&aring;r patienten  \r\n\r\n er i risiko for at udvikle akut livstruende delir (i forbindelse med mani,  \r\n\r\n andre psykoser eller alkoholforgiftning), hvis behandlingen ikke bliver  \r\n\r\n iv&aelig;rksat. Af andre eksempler kan n&aelig;vnes tvangsern&aelig;ring af  \r\n\r\n en patient med livstruende anorexi. Endvidere kan der v&aelig;re situationer,  \r\n\r\n hvor akut medicinering kan forhindre, at en patient uds&aelig;tter andre for  \r\n\r\n voldelige overgreb.</P>  \r\n\r\n<P ALIGN=\"JUSTIFY\">Endelig er det fastsat, at patientr&aring;dgiveren og den  \r\n\r\n l&aelig;ge, der har truffet beslutning om tvangsindgrebet, s&aring; vidt  \r\n\r\n muligt skal v&aelig;re til stede ved det psykiatriske patientklagen&aelig;vns  \r\n\r\n sagsbehandling. N&aelig;vnets m&oslash;der skal som udgangspunkt afholdes  \r\n\r\n p&aring; den psykiatriske afdeling, hvor patienten er eller har v&aelig;ret  \r\n\r\n indlagt.</P>  \r\n\r\n<P ALIGN=\"JUSTIFY\">Klager over behandlingen i &oslash;vrigt indbringes for  \r\n\r\n Sundhedsv&aelig;senets Patientklagen&aelig;vn.</P>  \r\n\r\n<P ALIGN=\"JUSTIFY\">N&aelig;rmere klagevejledning findes i  \r\n\r\n Sundhedsministeriets bekendtg&oslash;relse, december 1998 om underretning og  \r\n\r\n klagevejledning til patienter i forbindelse med anvendelse af tvang i  \r\n\r\n psykiatrien. </P>  \r\n\r\n<I><P>9. L&aelig;geerkl&aelig;ringer til brug for klagesagsbehandling</P>  \r\n\r\n</I>  \r\n\r\n<P ALIGN=\"JUSTIFY\">Det skal kraftigt understreges, at  \r\n\r\n l&aelig;geerkl&aelig;ringer til brug for behandling af klager over tvang i  \r\n\r\n psykiatrien skal v&aelig;re s&aring; fyldestg&oslash;rende, at  \r\n\r\n patientklagen&aelig;vnet ikke skal indhente supplerende erkl&aelig;ringer.  \r\n\r\n Erkl&aelig;ringen skal indeholde sygehistorie, en beskrivelse af de  \r\n\r\n f&aelig;nomener og symptomer, p&aring; hvilke diagnosen bygger, eller  \r\n\r\n eventuelt tentative diagnoser, begrundelse for n&oslash;dvendigheden af at  \r\n\r\n iv&aelig;rks&aelig;tte de p&aring;g&aelig;ldende tvangsforanstaltninger samt  \r\n\r\n begrundelse for konsekvenserne, s&aring;fremt en tvangsforanstaltning ikke  \r\n\r\n iv&aelig;rks&aelig;ttes. Sammen med l&aelig;geerkl&aelig;ringen skal  \r\n\r\n medsendes tvangsprotokollen og behandlingsplanen samt kopi af &oslash;vrige  \r\n\r\n relevante dele af journalen. Erkl&aelig;ringen skal v&aelig;re underskrevet  \r\n\r\n af den behandlingsansvarlige overl&aelig;ge og skal fremsendes hurtigst  \r\n\r\n muligt.</P></FONT>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET ALIGN=\"CENTER\"><I>Sundhedsstyrelsen, den 8. december  \r\n\r\n 1998</I></P>  \r\n\r\n<P CLASS=SIGN1 ALIGN=\"CENTER\">Einar Krag</P>  \r\n\r\n<P CLASS=SIGN2 ALIGN=\"RIGHT\">/Michael von Magnus</P>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/12/1998"
        },
        {
            "displayName": "Accession",
            "displayValue": "C19980020360"
        },
        {
            "displayName": "Entydig dokumentidentifikation",
            "displayValue": "AQ000055"
        },
        {
            "displayName": "Dato for førstegangsindlæggelse",
            "displayValue": "29/12/1998"
        },
        {
            "displayName": "Dato for indlæggelse",
            "displayValue": "07/05/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "203"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "08/12/1998"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Sundhedsstyrelsen"
        },
        {
            "displayName": "Ressortministeriets journalnummer",
            "displayValue": "Sundhedsmin., j.nr. 4440-14-1998"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}