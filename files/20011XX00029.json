{
    "id": 88518,
    "title": "Skriftlig fremsættelse (10. oktober 2001) - L 35",
    "documentTypeId": "360",
    "isSagsforlobPeriodValid": true,
    "shortName": "2001/1 SF L 35",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=2><P ALIGN=\"CENTER\">Skriftlig frems&aelig;ttelse (10. oktober  \r\n\r\n 2001)</P>  \r\n\r\n</FONT>  \r\n\r\n<P>&nbsp;</P>  \r\n\r\n<B><FONT SIZE=5><P ALIGN=\"CENTER\">&nbsp;</P>  \r\n\r\n</FONT>  \r\n\r\n<P>Erhvervsministeren</B> (Ole Stavad):</P>  \r\n\r\n<P ALIGN=\"JUSTIFY\">Herved tillader jeg mig for Folketinget at  \r\n\r\n frems&aelig;tte:</P>  \r\n\r\n<I><P ALIGN=\"JUSTIFY\">Forslag til lov om &aelig;ndring af lov om  \r\n\r\n aktieselskaber, lov om anpartsselskaber, lov om v&aelig;rdipapirhandel m.v.  \r\n\r\n og skattekontrolloven.</P>  \r\n\r\n</I>  \r\n\r\n<P ALIGN=\"JUSTIFY\">(Lovforslag nr. L 35).<A NAME=\"Wtg\"></A></P>  \r\n\r\n<P ALIGN=\"JUSTIFY\">Lovforslaget har grundl&aelig;ggende to form&aring;l. For  \r\n\r\n det f&oslash;rste er det et led i regeringens generelle  \r\n\r\n m&aring;ls&aelig;tning om at styrke aktiemarkedet ved hj&aelig;lp af  \r\n\r\n &oslash;get &aring;benhed og gennemsigtighed om selskabers ejerforhold. For  \r\n\r\n det andet udspringer lovforslaget af regeringens &oslash;nske om at  \r\n\r\n bek&aelig;mpe &oslash;konomisk kriminalitet i samfundet.</P>  \r\n\r\n<P ALIGN=\"JUSTIFY\">En af m&aring;ls&aelig;tningerne i regeringens  \r\n\r\n erhvervsstrategi .dk.21 er at &oslash;ge informationsniveauet om selskaber og  \r\n\r\n styrke aktiekulturen. Offentligt tilg&aelig;ngelige ejeroplysninger vil  \r\n\r\n medvirke hertil og styrke tilliden til de virksomheder, der ud&oslash;ves i  \r\n\r\n selskabsform, til gavn for b&aring;de investorer, aktion&aelig;rer,  \r\n\r\n medkontrahenter og kreditorer. </P>  \r\n\r\n<P ALIGN=\"JUSTIFY\">Lovforslaget bygger endvidere p&aring; anbefalingerne fra  \r\n\r\n Koordineringsudvalget om bek&aelig;mpelse af &oslash;konomisk kriminalitet  \r\n\r\n mod det offentlige (&Oslash;ko-krimudvalget). En af udvalgets anbefalinger  \r\n\r\n er, at der, som et redskab til at bek&aelig;mpe &oslash;konomisk  \r\n\r\n kriminalitet, oprettes et offentligt tilg&aelig;ngeligt ejerregister over  \r\n\r\n storaktion&aelig;rer og storanpartshavere for at forbedre  \r\n\r\n opklaringsmulighederne af &oslash;konomisk kriminalitet mod det offentlige,  \r\n\r\n herunder svig med EU-midler. En anbefaling som efterf&oslash;lgende tillige  \r\n\r\n er blevet st&oslash;ttet af Justitsministeriets udvalg om &oslash;konomisk  \r\n\r\n kriminalitet og datakriminalitet (Brydensholtudvalget).</P>  \r\n\r\n<P ALIGN=\"JUSTIFY\">For at im&oslash;dekomme de ovenn&aelig;vnte  \r\n\r\n m&aring;ls&aelig;tninger og anbefalinger foresl&aring;s det derfor at  \r\n\r\n supplere det eksisterende offentligt tilg&aelig;ngelige selskabsregister i  \r\n\r\n Erhvervs- og Selskabsstyrelsen med oplysninger om ejer- og stemmeandel  \r\n\r\n p&aring; 5% eller mere i samtlige aktie- og anpartsselskaber registreret i  \r\n\r\n Danmark. Enhver interesseret kan herefter via Internettet s&oslash;ge  \r\n\r\n oplysninger om ejerforholdene.</P>  \r\n\r\n<P ALIGN=\"JUSTIFY\">Lovforslaget indeholder samtidig en administrativ  \r\n\r\n forenkling, idet en udvidelse af selskabsregisteret med ejeroplysninger  \r\n\r\n samtidig betyder, at der kan gennemf&oslash;res en forenkling i  \r\n\r\n skattekontrolloven, idet behovet for, at selskaberne s&aelig;rskilt oplyser  \r\n\r\n skattemyndighederne om identiteten af eventuelle hovedaktion&aelig;rer,  \r\n\r\n bortfalder. </P>  \r\n\r\n<P ALIGN=\"JUSTIFY\">Efter den g&aelig;ldende lovgivning er der begr&aelig;nset  \r\n\r\n &aring;benhed om ejerforhold i Danmark til forskel fra de &oslash;vrige  \r\n\r\n nordiske lande. I det omfang, det i Danmark er muligt at skaffe oplysninger,  \r\n\r\n giver disse oplysninger ikke altid et aktuelt billede af ejerforholdene i  \r\n\r\n selskaberne. Det foreliggende lovforslag om at udvide selskabsregisteret med  \r\n\r\n ejeroplysninger betyder, at de danske regler vil tiln&aelig;rme sig den  \r\n\r\n &oslash;vrige nordiske regulering for s&aring; vidt ang&aring;r &aring;benhed  \r\n\r\n om ejerforhold.</P>  \r\n\r\n<P ALIGN=\"JUSTIFY\">Indehavere af st&oslash;rre ejer- og stemmeandele i  \r\n\r\n aktieselskaber skal allerede i dag indberette oplysninger herom til  \r\n\r\n selskaberne. Selskaberne indf&oslash;rer herefter oplysningerne i en  \r\n\r\n storaktion&aelig;rfortegnelse, som kun er begr&aelig;nset tilg&aelig;ngelig.  \r\n\r\n For anpartsselskaber skal alle ejeroplysninger indf&oslash;res i  \r\n\r\n anpartshaverfortegnelsen. For mange mindre selskaber er oplysninger om  \r\n\r\n ejerforhold t&aelig;t forbundet med selskabernes ledelsesforhold og  \r\n\r\n &aelig;ndringer heri og derfor i et vist omfang sammenfaldende med  \r\n\r\n anmeldelser om &oslash;vrige forhold, der allerede i dag registreres i  \r\n\r\n Erhvervs- og Selskabsstyrelsen. Oplysningerne, som med lovforslaget  \r\n\r\n foresl&aring;s optaget i selskabsregisteret, har derfor en naturlig  \r\n\r\n sammenh&aelig;ng med de administrative procedurer, som allerede i dag  \r\n\r\n p&aring;hviler ejere og selskaber. For at g&oslash;re selskabernes  \r\n\r\n indberetning til Erhvervs- og Selskabsstyrelsen s&aring; let som mulig vil  \r\n\r\n indberetningen kunne foretages elektronisk via Internettet.</P>  \r\n\r\n<P ALIGN=\"JUSTIFY\">Lovforslaget medf&oslash;rer ikke nye l&oslash;bende  \r\n\r\n indberetningspligter for b&oslash;rsnoterede selskaber eller selskaber  \r\n\r\n optaget til handel p&aring; en autoriseret markedsplads. Aktion&aelig;rer i  \r\n\r\n disse selskaber skal allerede i dag i henhold til  \r\n\r\n v&aelig;rdipapirhandelsloven meddele storaktion&aelig;rbesiddelser til  \r\n\r\n selskabet og Fondsb&oslash;rsen henholdsvis den autoriserede markedsplads,  \r\n\r\n som derp&aring; videregiver oplysningerne til offentligg&oslash;relse hos  \r\n\r\n Erhvervs- og Selskabsstyrelsen. Det nye i denne relation er, at  \r\n\r\n offentligheden vil kunne finde oplysningerne p&aring; Internettet.</P>  \r\n\r\n<P ALIGN=\"JUSTIFY\">Med disse bem&aelig;rkninger, og idet jeg i &oslash;vrigt  \r\n\r\n henviser til lovforslaget og bem&aelig;rkningerne til dette, skal jeg  \r\n\r\n anbefale forslaget til Folketingets velvillige behandling. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2001/1 LF 35",
            "stateLabel": "Bortfaldet",
            "references": [
                {
                    "shortName": "2001/1 SF L 35",
                    "title": "Skriftlig fremsættelse (10. oktober 2001) - L 35",
                    "presentationName": "Skriftlig fremsættelse",
                    "documentTypeId": 360,
                    "documentId": 88518,
                    "eliUri": "/eli/ft/20011XX00029",
                    "externalLink": ""
                },
                {
                    "shortName": "2001/1 LSF 35",
                    "title": "Forslag til Lov om ændring af lov om aktieselskaber, lov om anpartsselskaber, lov om værdipapirhandel m.v. og skattekontrolloven",
                    "presentationName": "Lovforslag som fremsat",
                    "documentTypeId": 400,
                    "documentId": 88512,
                    "eliUri": "/eli/ft/200112L00035",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20011/lovforslag_oversigtsformat/L35.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "10/10/2001"
        },
        {
            "displayName": "Accession",
            "displayValue": "20011XX00029"
        },
        {
            "displayName": "Entydig dokumentidentifikation",
            "displayValue": "AD000989"
        },
        {
            "displayName": "Dato for førstegangsindlæggelse",
            "displayValue": "10/10/2001"
        },
        {
            "displayName": "Dato for indlæggelse",
            "displayValue": "10/10/2001"
        },
        {
            "displayName": "Dokumenttype",
            "displayValue": "Skriftlig fremsættelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 35"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}