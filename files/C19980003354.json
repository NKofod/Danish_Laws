{
    "id": 86967,
    "title": "Skrivelse om orientering om ændring af lov om børnetilskud og forskudsvis udbetaling af børnebidrag (Årlig bekræftelse af status som enlig forsørger mv.). (Til samtlige kommuner, amtskommuner m.fl.) ",
    "documentTypeId": "200",
    "isSagsforlobPeriodValid": false,
    "shortName": "SKR nr 33 af 27/02/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om orientering om ændring af lov om  \r\n\r\n børnetilskud og forskudsvis udbetaling af børnebidrag (Årlig bekræftelse af  \r\n\r\n status som enlig forsørger mv.). </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommuner, amtskommuner  \r\n\r\n m.fl.) </P>  \r\n\r\n<BR>  \r\n\r\n<P>Folketinget vedtog den 19. december 1997 L 89, forslag til Lov om ændring  \r\n\r\n af lov om børnetilskud og forskudsvis udbetaling af børnebidrag. (Årlig  \r\n\r\n bekræftelse af status som enlig forsørger mv.) </P>  \r\n\r\n<P>Ved lovændringen blev modtagere af ordinært og ekstra børnetilskud som  \r\n\r\n enlig forsørger, forpligtet til en gang årligt, skriftligt at bekræfte sin  \r\n\r\n fortsatte status som enlig forsørger. </P>  \r\n\r\n<P>Herudover fik socialministeren bemyndigelse til at fastsætte nærmere  \r\n\r\n regler om administration ved kommunens vurdering af modtagerens status som  \r\n\r\n enlig forsørger. </P>  \r\n\r\n<P>Disse regler er fastsat i kapitel 3 i Socialministeriets bekendtgørelse om  \r\n\r\n børnetilskud og forskudsvis udbetaling af børnebidrag. </P>  \r\n\r\n<P>Socialministeren har ved bekendtgørelsens § 1, stk. 1, udnyttet  \r\n\r\n bemyndigelsen i lovens § 9, til at fastsætte regler om udbetaling af  \r\n\r\n børnetilskud for en kortere periode end et kvartal. Der henvises til pkt. 20  \r\n\r\n i Vejledning om Børnetilskud og forskudsvis udbetaling af børnebidrag. </P>  \r\n\r\n<P>Bekendtgørelsen vedlægges i kopi. (* 1) </P>  \r\n\r\n<P>Enlig forsørger </P>  \r\n\r\n<P>Med lovændringen er der ikke tilsigtet ændringer i fortolkningen af  \r\n\r\n begrebet enlig forsørger i forhold til det gældende regelsæt for så vidt  \r\n\r\n angår betingelsen om, at den, der alene har forældremyndigheden, eller som  \r\n\r\n har del i forældremyndigheden over et barn, er enlig forsørger. </P>  \r\n\r\n<P>Efter de gældende regler kan en person, der er gift eller lever i et  \r\n\r\n registreret partnerskab, kun anses som enlig forsørger, når den pågældende er  \r\n\r\n separeret eller lever adskilt fra ægtefællen/partneren på grund af  \r\n\r\n uoverensstemmelse. En person, der ikke er gift, anses kun for enlig, hvis  \r\n\r\n pågældende ikke lever i et ægteskabslignende forhold med den anden af  \r\n\r\n forældrene, eller med en anden person. Der foreligger et ægteskabslignende  \r\n\r\n forhold, når parterne gennem kontante bidrag, arbejde i hjemmet eller på  \r\n\r\n anden måde bidrager til den fælles husførelse, og der er tale om et  \r\n\r\n samlivsforhold, der kan føre til ægteskab eller registreret partnerskab efter  \r\n\r\n dansk ret. </P>  \r\n\r\n<P>Kommunen træffer afgørelse om ret til udbetaling af ordinært og ekstra  \r\n\r\n børnetilskud som enlig forsørger, ud fra en konkret vurdering af, om der  \r\n\r\n består et ægteskabs- eller partnerskabslignende forhold. Kommunens afgørelse  \r\n\r\n kan indbringes for det sociale ankenævn. </P>  \r\n\r\n<P>Oplysningspligt </P>  \r\n\r\n<P>Efter lovens § 24, påhviler det den, der får udbetalt ydelser efter  \r\n\r\n børnetilskudsloven, at underrette kommunalbestyrelsen om forandringer i  \r\n\r\n forholdene, der kan medføre bortfald af ydelserne. Hvis man mod bedre vidende  \r\n\r\n uberettiget har modtaget ydelser efter børnetilskudsloven, skal det beløb,  \r\n\r\n der med urette er modtaget, tilbagebetales. </P>  \r\n\r\n<P>Administration </P>  \r\n\r\n<P>Kommunalbestyrelsen varetager administrationen af børnetilskudsloven og  \r\n\r\n har derfor også pligt til at påse, at betingelserne for at få udbetalt  \r\n\r\n børnetilskud er opfyldt, herunder også at betingelsen, om at modtageren er  \r\n\r\n enlig forsørger, er opfyldt. </P>  \r\n\r\n<P>Årlig bekræftelse - ophør af udbetaling </P>  \r\n\r\n<P>Efter lovens § 22a, stk. 1, er kommunerne - som et led i pligten til at  \r\n\r\n påse, at betingelserne er opfyldt - forpligtet til hvert år i januar måned at  \r\n\r\n anmode en person, der modtager ordinært og ekstra børnetilskud som enlig  \r\n\r\n forsørger, om skriftligt at bekræfte sin fortsatte status som enlig  \r\n\r\n forsørger. </P>  \r\n\r\n<P>Hvis kommunen ikke har modtaget en skriftlig bekræftelse fra modtageren af  \r\n\r\n børnetilskud senest 2 måneder fra anmodningen, ophører udbetalingen af  \r\n\r\n børnetilskud fra april kvartal. </P>  \r\n\r\n<P>Ophør af udbetalingen af børnetilskud betragtes som en afgørelse, der skal  \r\n\r\n meddeles den pågældende. </P>  \r\n\r\n<P>For at undgå tvivl om, hvorvidt kommunen har anmodet en modtager af  \r\n\r\n børnetilskud om en bekræftelse, er det forudsat, at anmodningen fremsendes  \r\n\r\n ved anbefalet brev. Dette er en væsentlig forudsætning for, at udbetaling af  \r\n\r\n børnetilskud kan ophøre, hvis bekræftelsen ikke er returneret inden for  \r\n\r\n fristen. </P>  \r\n\r\n<P>Samtidig har borgeren en sikkerhed for, at kommunen ikke ophører  \r\n\r\n udbetalingen af børnetilskud, uden at det kan dokumenteres, at borgeren har  \r\n\r\n haft mulighed for at returnere bekræftelsen. </P>  \r\n\r\n<P>I de tilfælde, hvor kommunen modtager det anbefalede brev retur som  \r\n\r\n uafhentet, ophører udbetalingen af børnetilskud. </P>  \r\n\r\n<P>Det kan af praktiske grunde være hensigtsmæssigt, at tilrettelægge  \r\n\r\n administrationen så smidigt som muligt inden for lovens rammer, uden at  \r\n\r\n retssikkerheden forringes. </P>  \r\n\r\n<P>En fremgangsmåde, der kan anses for at ligge inden for lovens rammer: </P>  \r\n\r\n<P>Kommunen sender en anmodning ved almindeligt brev i begyndelsen af januar  \r\n\r\n måned om bekræftelse inden 14 dage af fortsat status som enlig forsørger.  \r\n\r\n</P>  \r\n\r\n<P>Hvis kommunen herefter ikke har modtaget en skriftlig bekræftelse fra en  \r\n\r\n modtager af børnetilskud som enlig forsørger, sender kommunen inden udgangen  \r\n\r\n af januar måned en ny anmodning. Denne gang sendes anmodningen ved anbefalet  \r\n\r\n brev med en 2 måneders frist. </P>  \r\n\r\n<P>Udbetalingen af børnetilskud ophører herefter til de modtagere af  \r\n\r\n børnetilskud, som har besvaret kommunens anmodning med, at de ikke længere  \r\n\r\n har status som enlig forsørger, og til de modtagere, som hverken har besvaret  \r\n\r\n kommunens første anmodning eller den efterfølgende anmodning, der blev  \r\n\r\n udsendt ved et anbefalet brev. </P>  \r\n\r\n<P>Udbetalingen ophører også i tilfælde, hvor det anbefalede brev modtages  \r\n\r\n retur i kommunen som uafhentet. </P>  \r\n\r\n<P>Ophør af udbetalingen af børnetilskud betragtes som en afgørelse, der skal  \r\n\r\n meddeles den pågældende. </P>  \r\n\r\n<P>Genoptagelse af udbetaling </P>  \r\n\r\n<P>Hvis udbetalingen er ophørt, fordi kommunen ikke har modtaget den årlige  \r\n\r\n skriftlige bekræftelse, kan udbetalingen genoptages med virkning fra  \r\n\r\n kvartalet efter, at bekræftelsen er modtaget, hvis de øvrige betingelser for  \r\n\r\n at modtage børnetilskud er opfyldt. </P>  \r\n\r\n<P>Administration ved kommunens vurdering af modtagerens status som enlig  \r\n\r\n forsørger </P>  \r\n\r\n<P>Efter lovens § 22a, stk. 2, er der i bekendtgørelsens kapitel 3, fastsat  \r\n\r\n regler om administration ved kommunens vurdering af enlig forsørgerstatus.  \r\n\r\n</P>  \r\n\r\n<P>I forbindelse med den årlige anmodning om bekræftelse af status som enlig  \r\n\r\n forsørger, undersøger kommunen via folkeregistret, om der ud over modtageren  \r\n\r\n af børnetilskud er tilmeldt adressen personer over 18 år. </P>  \r\n\r\n<P>Hvis dette er tilfældet, skal kommunen bede modtageren af børnetilskud om  \r\n\r\n nærmere oplysninger. </P>  \r\n\r\n<P>Ved kommunens vurdering af modtagerens status som enlig forsørger, må det  \r\n\r\n lægges til grund, at der foreligger et ægteskabslignende forhold, når to  \r\n\r\n voksne er tilmeldt samme adresse, medmindre modtageren af børnetilskud over  \r\n\r\n for kommunen kan godtgøre at være enlig forsørger. </P>  \r\n\r\n<P>Hvis modtageren af børnetilskud ikke kan godtgøre at være enlig forsørger,  \r\n\r\n træffer kommunen afgørelse om, at modtageren ikke kan anses for at være enlig  \r\n\r\n forsørger, og at betingelserne for at modtage ordinært og ekstra børnetilskud  \r\n\r\n derfor ikke er opfyldt. </P>  \r\n\r\n<P>Hvis der ikke ud over modtageren af børnetilskud er tilmeldt  \r\n\r\n folkeregistret personer over 18 år på modtagerens adresse, men hvor kommunen  \r\n\r\n i øvrigt, på baggrund af sagens øvrige oplysninger, finder det overvejende  \r\n\r\n sandsynligt, at en ansøger eller en modtager af ordinært og ekstra  \r\n\r\n børnetilskud ikke opfylder betingelsen om at være enlig forsørger, skal  \r\n\r\n kommunen anmode modtageren om dokumentation på konkrete områder, der kan  \r\n\r\n ændre kommunens opfattelse. Dette gælder også uden tilknytning til den  \r\n\r\n særlige årlige bekræftelse. </P>  \r\n\r\n<P>Finder kommunen herefter, at det fortsat er overvejende sandsynligt, at  \r\n\r\n pågældende ikke er enlig forsørger, træffer kommunen afgørelse herom. </P>  \r\n\r\n<P>Faktorer, der indgår i vurderingen af status som enlig forsørger </P>  \r\n\r\n<P>Der er mange faktorer, der kan indgå i kommunens vurdering af, om den  \r\n\r\n finder det godtgjort, at betingelsen om at være enlig forsørger er opfyldt.  \r\n\r\n</P>  \r\n\r\n<P>Nogle af de faktorer, der især må lægges vægt på, er, om der foreligger en  \r\n\r\n skriftlig erklæring om status som enlig forsørger, om der kan indgås ægteskab  \r\n\r\n eller registreret partnerskab, om der er fælles folkeregister-adresse, fælles  \r\n\r\n bolig, fælles økonomi, fælles bankkonto, fælles husholdning og fælles  \r\n\r\n biologiske børn. </P>  \r\n\r\n<P>Anke </P>  \r\n\r\n<P>Kommunens afgørelse om ophør af udbetaling af børnetilskud, der skyldes,  \r\n\r\n at kommunen efter anmodning herom i januar måned ikke har modtaget en årlig  \r\n\r\n skriftlig bekræftelse på status som enlig forsørger, kan ankes til det  \r\n\r\n sociale ankenævn, ligesom kommunens afgørelse om hvorvidt betingelsen om at  \r\n\r\n være enlig forsørger for at modtage børnetilskud er opfyldt, kan indbringes  \r\n\r\n for det sociale ankenævn. </P>  \r\n\r\n<P>Karen Jespersen </P>  \r\n\r\n<P>Birgitte Olesen </P>  \r\n\r\n</DIV>",
    "isHistorical": true,
    "editorialNotes": [
        "(* 1) Bekendtgørelsen udelades her."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/03/1998"
        },
        {
            "displayName": "Accession",
            "displayValue": "C19980003354"
        },
        {
            "displayName": "Entydig dokumentidentifikation",
            "displayValue": "CM046746"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "30/03/2005"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "33"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "27/02/1998"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialministeriet, 6. kt. j.nr. 5010-1406"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}