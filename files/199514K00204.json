{
    "id": 108758,
    "title": "1995 BTL 204   BETÆNKNING OVER FORSLAG TIL LOV OM ÆNDRING AF LOV OM   ARBEJDSLØSHEDSFORSIKRING M.V. (REGISTERSAMKØRING M.V.)    NR L 204 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 204",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 204 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om  \r\n\r\n arbejdsløshedsforsikring m.v. (Registersamkøring m.v.) <BR>  \r\n\r\n Nr L 204 1995-96, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19960502 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til arbejdsministeren, som denne har besvaret skriftligt. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Enhedslistens medlem) lovforslaget til <I>vedtagelse uændret.</I>  </P>  \r\n\r\n<P>Et mindretal inden for flertallet (Socialistisk Folkepartis medlem af  \r\n\r\n udvalget) støtter lovforslagets vedtagelse, bl.a. fordi det allerede reelt er  \r\n\r\n udtryk for gældende praksis, jf. ministerens svar på et af udvalgets  \r\n\r\n spørgsmål. Hertil kommer, at Socialistisk Folkeparti selvfølgelig ikke vil  \r\n\r\n medvirke til, at der kan være nogen, der misbruger et ellers udmærket system.  \r\n\r\n</P>  \r\n\r\n<P>Et <I>mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse</I> ved 3. behandling. </P>  \r\n\r\n<P>Mindretallet finder, at der i dag er rig mulighed for at kontrollere store  \r\n\r\n dele af befolkningen. Lovforslaget betyder, at store grupper af befolkningen  \r\n\r\n skal udsættes for yderligere kontrol og mistænkeliggørelse. Lovforslaget skal  \r\n\r\n gøre det lettere at samkøre registre for at finde fejludbetalinger af  \r\n\r\n dagpenge. </P>  \r\n\r\n<P>Allerede i dag har Direktoratet for Arbejdsløshedsforsikringen mulighed  \r\n\r\n for at kontrollere enkeltpersoner og mindre, specifikke grupper. Herved har  \r\n\r\n man kontrolleret de grupper og de personer, hvortil man har haft mistanke om,  \r\n\r\n at der forekom fejludbetaling. Man har fundet fejlene, og man har  \r\n\r\n sanktioneret, hvis der er sket fejl. </P>  \r\n\r\n<P>Lovforslaget ændrer ved dette forhold. I stedet for at finde de personer  \r\n\r\n eller grupper, hvor mistanken om fejludbetaling er nærliggende, så mistænker  \r\n\r\n man nu hele gruppen og undersøger de personlige indkomstforhold for hele  \r\n\r\n gruppen. </P>  \r\n\r\n<P>Det er en form for mistænkeliggørelse, som Enhedslisten ikke kan støtte.  \r\n\r\n</P>  \r\n\r\n<P>Herudover stiller Enhedslisten sig tvivlende overfor, om lovforslaget  \r\n\r\n ligger inden for de formålserklæringer der er i registerloven og i  \r\n\r\n Europarådets konvention nr. 108 fra 1981, &#187;Konvention om beskyttelse af  \r\n\r\n det enkelte menneske i forbindelse med elektronisk databehandling af  \r\n\r\n personoplysninger&#171;, som Danmark har ratificeret. Efter denne konvention  \r\n\r\n må indhentede oplysninger alene bruges til det formål, hvortil de er  \r\n\r\n indhentet. </P>  \r\n\r\n<P>Hensynet til den offentlige interesse i at finde fejludbetalingerne  \r\n\r\n overstiger efter Enhedslisten opfattelse ikke hensynet til den enkeltes  \r\n\r\n integritet, slet ikke når hidtidige stikprøveudtagelser klart viser, at man  \r\n\r\n allerede får fat i de fejludbetalinger, som man formoder der er. </P>  \r\n\r\n<P>I forhold til de øvrige forslag indeholdt i lovforslaget har  \r\n\r\n arbejdsministeren oplyst, at disse ændringer, som allerede er indarbejdet i  \r\n\r\n lovbekendtgørelse nr. 29 af 23. januar 1996, ikke går ud over det  \r\n\r\n indholdsmæssige i den vedtagne lovgivning. Det har derfor ingen betydning, om  \r\n\r\n disse forslag vedtages eller ej. </P>  \r\n\r\n<P>Børge Bakholt (S) fmd. <I>Ole Vagn Christensen (S) Poul Erik Dyrlund (S)  \r\n\r\n Lone Møller (S) Jens Peter Vernersen (S) Aage Frandsen (SF)</I> nfmd.  \r\n\r\n<I>Vibeke Peschardt (RV) Jette Gottlieb (EL) Peter Duetoft (CD) Helge Sander  \r\n\r\n (V) Charlotte Antonsen (V) Flemming Oppfeldt (V) Ulla Tørnæs (V) Bendt  \r\n\r\n Bendtsen (KF) Frank Dahlgaard (KF) Brian Mikkelsen (KF) Annette Just (FP)  \r\n\r\n Dansk Folkeparti havde ikke medlemmer i udvalget. </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1996"
        },
        {
            "displayName": "Accession",
            "displayValue": "199514K00204"
        },
        {
            "displayName": "Entydig dokumentidentifikation",
            "displayValue": "CL006403"
        },
        {
            "displayName": "Dato for førstegangsindlæggelse",
            "displayValue": "21/05/1996"
        },
        {
            "displayName": "Dato for indlæggelse",
            "displayValue": "21/05/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "204"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}