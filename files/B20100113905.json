{
    "id": 133497,
    "title": "Bekendtgørelse om afvikling af datterselskaber til Finansiel Stabilitet A/S samt betaling af risikopræmie",
    "documentTypeId": "60",
    "isSagsforlobPeriodValid": true,
    "shortName": "BEK nr 1139 af 28/09/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K0\">\r\n   </a>   </p><div class=\"bjelke\">Den fulde tekst</div><p class=\"Titel2\">Bekendtgørelse om afvikling af datterselskaber til Finansiel Stabilitet A/S samt betaling af risikopræmie</p>\r\n<p class=\"Indledning2\">I medfør af § 16 e, stk. 4, i lov om finansiel stabilitet, jf. lovbekendtgørelse nr. 875 af 15. september 2009, som ændret ved lov nr. 721 af 25. juni 2010, og § 2 a, stk. 2, i lov om en garantifond for indskydere og investorer, jf. lovbekendtgørelse nr. 794 af 20. august 2009, som ændret ved lov nr. 721 af 25. juni 2010, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Bekendtgørelsen finder anvendelse for afviklingen af de af Finansiel Stabilitet A/S oprettede datterselskaber efter kap. 4 b i lov om finansiel stabilitet.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Krav til gennemførslen af afviklingen</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Efter indgåelsen af en overdragelsesaftale mellem Finansiel Stabilitet A/S og et nødlidende pengeinstitut skal det til formålet oprettede datterselskab til Finansiel Stabilitet A/S arbejde for en kontrolleret afvikling. Dette indebærer, at datterselskaber til Finansiel Stabilitet A/S vedvarende skal arbejde for at nedbringe og afhænde eksisterende kundeforhold indenfor en overskuelig tidshorisont.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Videreoverdragelse af kundeporteføljerne fra det overtagede pengeinstitut skal såfremt det er muligt ske ved et samlet salg.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Datterselskaber til Finansiel Stabilitet A/S må ikke konkurrere med de vilkår, som generelt tilbydes på det danske pengeinstitut marked. Dette indebærer, at datterselskaber til Finansiel Stabilitet A/S efter overdragelsen fx ikke må:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> Anvende ny eller aggressiv markedsføring med henblik på udvidelse af forretningsomfanget.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> Etablere nye kundeforhold, hverken private eller erhvervsmæssige.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> Udvide eksisterende private eller erhvervsmæssige engagementer medmindre, det er absolut nødvendigt fx af hensyn til bevarelse af engagementets værdi. En absolut nødvendig udvidelse må maksimalt udgøre 20 pct. af det eksisterende lån beregnet fra tidspunktet for udvidelsen. Derudover må den absolut nødvendige udvidelse ikke udgøre mere end 2,5 pct. af låntagers samlede låneportefølje.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Udlånsrenter og gebyrer i datterselskaber til Finansiel Stabilitet A/S skal befinde sig i det 10 pct. højeste segment af det danske pengeinstitutmarked.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Det 10 pct. højeste segmentet, jf. stk. 1, beregnes på grundlag af Nationalbankens rentestatistik.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Datterselskaber er forpligtet til at vurdere dets renteniveau, jf. stk. 1, hvert kvartal.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Indlånsrenterne i datterselskaber til Finansiel Stabilitet A/S skal befinde sig i det 10 pct. laveste segment i det danske pengeinstitutmarked.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Det 10 pct. højeste segment, jf. stk. 1, beregnes på grundlag af Nationalbankens rentestatistik.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Datterselskaber er forpligtet til at vurdere renteniveauet, jf. stk. 1, hvert kvartal.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Datterselskaber til Finansiel Stabilitet A/S skal sikre, at privatkunder og erhvervskunders bevilligede kassekreditter nedbringes, jf. § 3, nr. 3.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Datterselskaber til Finansiel Stabilitet A/S skal hurtigst muligt og senest 5 år efter overdragelsesaftalens indgåelse afvikle aktivitet, der nødvendiggør en licens til at drive pengeinstitut og en licens som værdipapirhandler og herefter indlevere sin licens til at drive pengeinstitut, jf. § 7 i lov om finansiel virksomhed, og sin licens som værdipapirhandler, jf. § 9 i lov om finansiel virksomhed.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Efter indlevering af tilladelserne efter stk. 1 er Finansiel Stabilitet A/S forpligtet til at sikre udarbejdelsen af en afsluttende rapport om afviklingen af det overtagede institut. Rapporten skal indeholde et regnskab og en oversigt over honorering af datterselskabets kreditorer (udlodningsregnskab). Derudover skal rapporten indeholde en oversigt over forløbet med afviklingen af datterselskabet til Finansiel Stabilitet A/S.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Datterselskaber til Finansiel Stabilitet A/S, som har en balance på over 3 mia. euro, skal stille samtlige nødvendige oplysninger til rådighed for en individuel notifikation til EU-Kommissionen af overdragelsen af det nødlidende pengeinstitut.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Finansiel Stabilitet A/S’ datterselskaber skal overholde eventuelle yderligere krav til datterselskabets afvikling fastsat af EU-Kommissionen som følge af en individuel notifikation. Finansiel Stabilitet A/S er forpligtet til at påse en overholdelse heraf.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Orientering af kreditorer</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Datterselskaber til Finansiel Stabilitet A/S skal hurtigst muligt efter indgåelse af aftale med et nødlidende pengeinstitut give pengeinstituttets kreditorer en individuel meddelelse herom.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Meddelelsen skal sikre, at kreditorer orienteres om det foretagne debitorskifte, og de krav, der gælder for datterselskabets afvikling. Derudover skal kreditorerne orienteres om, at der fra overtagelsesdagen løber en 3 måneders frist for anmeldelse af krav, der ikke tidligere har været anmeldt eller tidligere er blevet afvist.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Meddelelsen skal være tilgængelig for kreditorerne både via netbank samt brev eller andet varigt medie.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Finansiel Stabilitet A/S’ overvågning af afviklingsforpligtelserne</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Finansiel Stabilitet A/S skal løbende påse, at datterselskaber til Finansiel Stabilitet A/S vedvarende arbejder for at nedbringe og afhænde eksisterende kundeforhold.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Finansiel Stabilitet A/S skal hvert halve år aflægge en rapport til Økonomi- og Erhvervsministeriet om afviklingen af datterselskaberne.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Rapporten skal indeholde en beskrivelse af de tiltag, der er planlagt i perioden for afviklingen af det enkelte datterselskab (afviklingsplan) samt om der forventes eventuelle fravigelser fremadrettet.</p>\r\n<p class=\"Stk2\">\r\n   <span class=\"StkNr\" id=\"Par10_Stk4\">Stk. 4.</span> Rapporten skal derudover blandt andet indeholde oplysninger om,</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk4_Num1\">1)</span> antallet af tilbageværende kunder opdelt i erhvervs- og privatkunder,</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk4_Num2\">2)</span> renteniveauet i de enkelte datterselskaber sammenholdt med Nationalbankens statistik over de 30 største banker i Danmark, samt</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk4_Num3\">3)</span> oplysninger om eventuelle udvidelser af enkeltengagementer, som instituttet har vurderet nødvendige efter § 3, nr. 3.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Administrationsbidrag</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Finansiel Stabilitet A/S skal indgå aftale med sine datterselskaber om betaling af et administrationsbidrag til dækning af de omkostninger som Finansiel Stabilitet A/S måtte have i forbindelse med dets levering af ydelser til datterselskaberne.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Administrationsbidraget skal fastsættes ud fra, hvilke ydelser Finansiel Stabilitet A/S stiller til rådighed for datterselskaberne samt de faktiske omkostninger, der er knyttet til de pågældende ydelser.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Risikopræmie</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Datterselskaber til Finansiel Stabilitet A/S skal forrente Finansiel Stabilitet A/S’ tilførsel af likviditet med EUs referencerente (EUs basisrente + 100 basispoint). Datterselskaber til Finansiel Stabilitet A/S’ skal forrente Finansiel Stabilitet A/S tilførsel af kapital med EUs basisrente + 1000 basispoint.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Afviklingsafdelingens garantistillelse for datterselskabers afvikling skal forrentes med forskellen mellem datterselskabets betaling til Finansiel Stabilitet A/S efter stk. 1 og Finansiel Stabilitet A/S’ omkostninger til finansiering af datterselskabet.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Datterselskaber til Finansiel Stabilitet A/S afregner forrentningen kvartalvis bagud. Finansiel Stabilitet A/S afregner forrentningen til afviklingsafdelingen kvartalvis bagud. Dog kun såfremt Finansiel Stabilitet A/S har en positiv nettoforrentning af det enkelte datterselskab.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Ikrafttræden</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Bekendtgørelsen træder i kraft den 1. oktober 2010.</p><div class=\"Givet\" id=\"Givet\"><p class=\"Givet\" align=\"center\">Økonomi- og Erhvervsministeriet, den 28. september 2010</p><p class=\"Sign1\" align=\"center\">Brian Mikkelsen</p><p class=\"Sign2\" align=\"right\">/ Jens Lundager</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/2010"
        },
        {
            "displayName": "Accession",
            "displayValue": "B20100113905"
        },
        {
            "displayName": "Entydig dokumentidentifikation",
            "displayValue": "AU004163"
        },
        {
            "displayName": "Dato for førstegangsindlæggelse",
            "displayValue": "01/10/2010"
        },
        {
            "displayName": "Dato for indlæggelse",
            "displayValue": "01/10/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1139"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "28/09/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin., j.nr. 10/04309"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}