{
    "id": 153509,
    "title": "Ankestyrelsens principafgørelse 172-11 om arbejdsskade - erhvervsevnetabserstatning - midlertidig - rådighed for arbejdsmarkedet - arbejdsløshedsunderstøttelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10209 af 04/10/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 172-11 om arbejdsskade - erhvervsevnetabserstatning - midlertidig - rådighed for arbejdsmarkedet - arbejdsløshedsunderstøttelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Tilskadekomne var berettiget til midlertidig erstatning for tab af erhvervsevne, selv om han efter arbejdsskaden stod fuldt ud til rådighed for arbejdsmarkedet og modtog arbejdsløshedsdagpenge.</p>\r\n   <p class=\"TekstGenerel\">Ankestyrelsen lagde vægt på, at det var dokumenteret, at tilskadekomne med arbejdsskadens følger ikke i samme omfang som hidtil kunne arbejde som postmedarbejder. Ankestyrelsen lagde endvidere vægt på, at tilskadekomne ikke uden videre kunne påtage sig andet arbejde, hvor han kunne oppebære samme indtægt som på skadestidspunktet.</p>\r\n   <p class=\"TekstGenerel\">Ankestyrelsen vurderede derfor, at tilskadekomne, uanset at han stod til rådighed for arbejdsmarkedet, med arbejdsskadens følger ikke kunne påtage sig et arbejde, hvor han kunne oppebære en indtægt svarende til hans hidtidige job.</p>\r\n   <p class=\"TekstGenerel\">Ankestyrelsen vurderede samtidig, at det ikke kunne udelukkes, at tilskadekomne med sine personlige ressourcer og efter et opkvalificeringsforløb kunne placeres på arbejdsmarkedet, hvor han kunne have mindst samme indtægt som i hans hidtidige job. Erstatningen er på den baggrund tilkendt som en midlertidig erstatning.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 17, stk. 3</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i principielt ankemøde truffet afgørelse om fastsættelse af din erstatning for tab af erhvervsevne som følge af arbejdsskaden den 5. februar 2009.</p>\r\n<p>Vi har behandlet sagen principielt for at afklare praksis i forhold til, om en skadelidt, der efter en arbejdsskade modtager arbejdsløshedsdagpenge og står til fuld rådighed for arbejdsmarkedet, kan have ret til erstatning for tab af erhvervsevne.</p>\r\n<p>Resultatet er</p>\r\n<p>Du er berettiget til en midlertidig erstatning for tab af erhvervsevne på 15 procent</p>\r\n<p>Erstatningen skal tilkendes med virkning fra den 1. oktober 2010</p>\r\n<p>Vi er således kommet til samme resultat som Arbejdsskadestyrelsen.</p>\r\n<p>Der var enighed på mødet.</p>\r\n<p>Arbejdsskadestyrelsen skal straks foretage revision i sagen til vurdering af, om du fortsat opfylder betingelserne for udbetaling af erstatning for tab af erhvervsevne.</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>Det fremgår af sagens akter, at du modtager arbejdsløshedsdagpenge og står fuldt til rådighed for arbejdsmarkedet. Vi vurderer på trods heraf, at det er dokumenteret, at du på nuværende tidspunkt har et midlertidigt tab af erhvervsevne.</p>\r\n<p>Du er ikke endeligt erhvervsmæssigt afklaret, men vi vurderer, at du på det foreliggende grundlag er berettiget til en midlertidig erstatning for tab af erhvervsevne på 15 procent fra tidspunktet for Arbejdsskadestyrelsens afgørelse den 1. oktober 2010.</p>\r\n<p>Det er oplyst i sagen, at du på tidspunktet for skaden den 5. februar 2009 var beskæftiget som postmedarbejder hos AA. Du havde været i den stilling siden 2005. Skaden skete ved, at du gled på en trappe og som følge heraf fik du en forværring af dine tilbagevendende lænderygsmerter. Du har på nuværende tidspunkt lændesmerter med tidvis udstråling og nedsat bevægelighed.</p>\r\n<p>Det er endvidere oplyst, at du umiddelbart efter arbejdsskaden blev sygemeldt og forsøgte at genoptage dit arbejde efter en uges sygemelding. Du kunne imidlertid ikke klare dit arbejde og blev sygemeldt igen. Du vendte herefter aldrig tilbage til dit arbejde og blev opsagt med virkning fra den 30. september 2009.</p>\r\n<p>Din méngrad som følge af arbejdsskaden er fastsat til 5 procent for klager over lændesmerter med tidvis udstråling og nedsat bevægelighed.</p>\r\n<p>Din méngrad er dog samlet vurderet til 10 procent, men der er foretaget fradrag for halvdelen som forudbestående.</p>\r\n<p>Vi har lagt vægt på, at du har begrænsninger i forhold til fysisk belastende arbejde og arbejde, hvor det er nødvendigt at stå og gå meget.</p>\r\n<p>Vi finder derfor, at du med arbejdsskadens følger ikke længere kan arbejde indenfor dit hidtidige område som postmedarbejder i samme omfang som hidtil, da det indebærer fysisk betonede arbejdsopgaver. Vi finder endvidere, at du tillige vurderes at være begrænset i forhold til andet ufaglært arbejde, som typisk består af fysiskbetonede opgaver. Det er derfor vores vurdering, uanset at du står til rådighed for arbejdsmarkedet, at du med arbejdsskadens følger ikke vil kunne påtage dig et arbejde, hvor du oppebærer en indtægt svarende til dit hidtidige job.</p>\r\n<p>Vi vurderer således, at du på nuværende tidspunkt uden omskoling eller lignende tiltag har begrænsninger i forhold til at påtage dig et arbejde, hvor du kan oppebære samme indtægt som før arbejdsskaden.</p>\r\n<p>Vi vurderer derfor, at du på nuværende tidspunkt har et midlertidigt tab af erhvervsevne, hvilket vi skønsmæssigt har fastsat til 15 procent. Vi har ved den vurdering særligt lagt vægt på arbejdsskadens følger og din indtjeningsevne på tidspunktet for arbejdsskaden. Din årsløn er fastsat til 302.000 kr., og er ikke påklaget.</p>\r\n<p>Ved bedømmelsen af tabet af erhvervsevne tages hensyn til tilskadekomnes muligheder for at skaffe sig indtægt ved sådant arbejde, som med rimelighed kan forlanges af den pågældende efter dennes evner, uddannelse, alder og muligheder for erhvervsmæssig omskoling og optræning.</p>\r\n<p>Vi har ved afgørelsen lagt vægt på, at du i perioden 20. juli 2009-14. august 2009 deltog i et afklaringsforløb, hvor du deltog i afklarende samtaler, undervisning og arbejde med selvstændige opgaver. Du har profiteret godt af forløbet og erhvervet dig en del af ressourcer, der er relevante for arbejdsmarkedet. Du kunne dog i undervisningsforløbet mærke i ryggen, at du sad ned for lang tid.</p>\r\n<p>Vi har herudover lagt vægt på, at du har boglige evner, da du tidligere har taget kurser og er startet på nogle uddannelser, selv om disse ikke er gennemført. Det er oplyst, at du har læst nationaløkonomi, virksomhedsøkonomi og regnskabslære på BB, kurser på CC samt ejendomsmægleruddannelsen.</p>\r\n<p>Det fremgår af de kommunale akter, at du vil kunne gøre brug af dine personlige og faglige kvalifikationer på arbejdsmarkedet eventuelt igennem en virksomhedsrevalidering eller anden form for kompetenceudvikling.</p>\r\n<p>Du er imidlertid fortsat erhvervsmæssigt uafklaret, hvilket er baggrunden for, at din erstatning for tab af erhvervsevne er fastsat midlertidigt.</p>\r\n<p>Vi har ved afgørelsen været opmærksomme på, at en del af dine rygener er arbejdsskaden uvedkommende. Det er oplyst, at du 3-4 år inden arbejdsskaden har haft periodevise lavtsiddende lændesmerter. I slutningen af 2008 havde du en forværring af disse smerter, hvor du var sygemeldt fra dit arbejde i en uges tid. Du har imidlertid formået at fastholde dit arbejde, og vi vurderer, at der ikke er forhold, der tyder på, at du indenfor en overskuelig fremtid ikke længere ville kunne passe dit arbejde, såfremt arbejdsskaden ikke var sket. Vi finder derfor ikke grundlag for at foretage fradrag i din erstatning for tab af erhvervsevne.</p>\r\n<p>Der udbetales erstatning for tab af erhvervsevne, hvis arbejdsskaden har medført nedsat evne til at skaffe sig indtægt ved arbejde. Der gives ikke erstatning, hvis erhvervsevnen er nedsat med mindre end 15 procent.</p>\r\n<p>Oplysningerne fremgår særligt af speciallægeerklæring af 17. februar 2010 fra DD, sluterklæring af 13. august 2009 fra EE rekruttering og genplacering as samt kommunale journaler vedrørende perioden 2. juni 2009-27. september 2009.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Forsikringsselskabet har ved klagen anført, at du står til rådighed for arbejdsmarkedet og modtager arbejdsløshedsunderstøttelse, hvorfor du ikke er berettiget til en løbende ydelse på 15 procent.</p>\r\n<p>Vi bemærker, at det forhold, at du står til rådighed for arbejdsmarkedet, ikke i sig selv er afgørende for, om du er berettiget til erstatning for tab af erhvervsevne. Vi finder, at der i sådanne tilfælde altid skal foretages en konkret vurdering af, hvorvidt arbejdsskaden medfører sådanne begrænsninger i den skadelidtes funktionsevne, at vedkommende er afskåret fra at vende tilbage til sit hidtidige arbejde eller påtage sig et andet job og oppebære samme indtægt som før arbejdsskaden.</p>\r\n<p>Vi har i dit tilfælde vurderet, at du med arbejdsskadens følger ikke længere kan varetage dit tidligere arbejde. Vi har tillige vurderet, at du er begrænset i forhold til andet ufaglært arbejde, som typisk består af fysisk betonede opgaver.</p>\r\n<p>Vi har derfor vurderet, uanset at du står til rådighed for arbejdsmarkedet, at du med arbejdsskadens følger og uden mulighed for omskoling og lignende tiltag ikke vil kunne påtage dig et arbejde, hvor du opretholder samme indtægtsniveau som i dit hidtidige job.</p>\r\n<p>Idet du ikke er endeligt erhvervsmæssigt afklaret, udbetales din erstatning som en løbende erstatning med revision i sagen med bestemte intervaller, som fastsættes af Arbejdsskadestyrelsen.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af</p>\r\n<p>de oplysninger, som forelå, da Arbejdsskadestyrelsen traf afgørelse i sagen</p>\r\n<p>Arbejdsskadestyrelsens afgørelse af 1. oktober 2010. Ved denne afgørelse fik du tilkendt en midlertidig erstatning på 15 procent.</p>\r\n<p>klagen til Ankestyrelsen</p>\r\n<p>Arbejdsskadestyrelsens brev om genvurdering</p>\r\n<p>Ankestyrelsens lægekonsulent har vejledt om de lægelige spørgsmål i sagen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111020925"
        },
        {
            "displayName": "Entydig dokumentidentifikation",
            "displayValue": "BS006311"
        },
        {
            "displayName": "Dato for indlæggelse",
            "displayValue": "03/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10209"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "04/10/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1224398-10"
        },
        {
            "displayName": "Stikord",
            "displayValue": "172-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}