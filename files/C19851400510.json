{
    "id": 49200,
    "title": "Cirkulæreskrivelse om anvendelse af opbrudt asfalt til vejbygningsformål m.v. ",
    "documentTypeId": "210",
    "isSagsforlobPeriodValid": false,
    "shortName": "CIS nr 14005 af 15/07/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om anvendelse af opbrudt  \r\n\r\n asfalt til vejbygningsformål m.v. </H1>  \r\n\r\n<P></P>  \r\n\r\n<BR>  \r\n\r\n<P>Til samtlige kommunalbestyrelser, </P>  \r\n\r\n<P>amtsråd og Hovedstadsrådet. </P>  \r\n\r\n<P>Efter drøftelse med Miljøstyrelsen har Asfaltindustrien ladet foretage en  \r\n\r\n undersøgelse af den mulige stofudvaskning fra opbrudt asfalt. </P>  \r\n\r\n<P>På baggrund af bl.a. denne undersøgelse har Miljøstyrelsen foretaget en  \r\n\r\n vurdering af forureningsrisikoen ved anvendelse af opbrudt asfalt i  \r\n\r\n forbindelse med bygge- og anlægsarbejder, herunder vejbygning m.v. </P>  \r\n\r\n<P>Det er herefter Miljøstyrelsens opfattelse, at anvendelse af opbrudt  \r\n\r\n asfalt til almindelige bygge- og anlægsarbejder ved vejbygning m.v. ikke er  \r\n\r\n omfattet af miljøbeskyttelseslovens § 11. Det vil sige, at det ikke er  \r\n\r\n nødvendigt at indhente tilladelse efter miljøbeskyttelsesloven, når opbrudt  \r\n\r\n asfalt anvendes til bundsikring og befæstelse af veje, stier, pladser og  \r\n\r\n lignende, uanset om disse forsynes med vandtæt bærelag/slidlag eller ikke.  \r\n\r\n</P>  \r\n\r\n<P>Derimod kræves der godkendelse i henhold til miljøbeskyttelseslovens  \r\n\r\n kapitel 5, hvis der etableres permanente eller midlertidige deponier af  \r\n\r\n opbrudt asfalt, idet sådanne anlæg er omfattet af punkt 1 på bilaget til  \r\n\r\n miljøbeskyttelsesloven. Indgår sådanne deponier af opbrudt asfalt i større  \r\n\r\n bygge- og anlægsarbejder, f.eks. dæmninger ved vej- og brobyggeri, er disse  \r\n\r\n deponeringer ligeledes godkendelsespligtige efter miljøbeskyttelseslovens  \r\n\r\n kapitel 5. </P>  \r\n\r\n<P>Baggrunden for kravet om godkendelse i disse tilfælde er dels, at der her  \r\n\r\n er tale om store materialemængder på et begrænset område, som uanset, at der  \r\n\r\n kun forventes små udvaskninger pr. volumenenhed, alligevel kan medføre en  \r\n\r\n grundvands- eller overfladevandsforurening, dels at der ved sådanne  \r\n\r\n deponeringer også må tages hensyn til blandt andet støj- og støvgener. </P>  \r\n\r\n<P>Den ovenfor nævnte undersøgelse er foretaget ved, at der på lagre for  \r\n\r\n asfalt, som er opbrudt og indsamlet med henblik på oparbejdning i en ny  \r\n\r\n asfaltproduktion, er udtaget prøver. Disse prøver er blevet nedknust og  \r\n\r\n herefter udvasket ved rotering i en glasflaske sammen med syntetisk regnvand.  \r\n\r\n Ved udvaskningen er 1 kg opbrudt, nedknust asfalt vasket med 2 liter  \r\n\r\n syntetisk regnvand. Udvaskningen er foretaget i 3 x 24 timer, og efter hver  \r\n\r\n 24 timers periode er det syntetiske regnvand erstattet med nyt, og der er  \r\n\r\n analyseret på vaskevandet. </P>  \r\n\r\n<P>Fælles for alle prøver er en faldende stofkoncentration i vaskevandet over  \r\n\r\n forsøgsperioden. Stofkoncentrationerne har været stærkt varierende fra prøve  \r\n\r\n til prøve, men har alle ligget inden for følgende koncentrationsintervaller:  \r\n\r\n</P>  \r\n\r\n<PRE>  \r\n\r\n Analyseparameter             Koncentrationsinterval  \r\n\r\n Phenol                       mindre end 0,1 - 1,8 myg/l  \r\n\r\n 2-methyl-phenol              mindre end 0,1 - 0,4 myg/l  \r\n\r\n 3-methyl-phenol              mindre end 0,1 - 0,7 myg/l  \r\n\r\n 4-methyl-phenol              mindre end 0,1 - 0,5 myg/l  \r\n\r\n Total Organisk Kulstof, TOC             4   -30 mg/l  \r\n\r\n PAH                          mindre end 1 myg/l  \r\n\r\n Total tjære                  mindre end 50 myg/l  \r\n\r\n</PRE>  \r\n\r\n<P>Det kan ikke udelukkes, at der for andre asfaltprøver vil kunne findes  \r\n\r\n koncentrationer over den ovenfor anførte øverste  \r\n\r\n koncentrationsintervalgrænse, især hvis der er tale om gamle vejbelægninger  \r\n\r\n med et højt tjæreindhold, men i almindelighed kan intervallet efter  \r\n\r\n Miljøstyrelsens skøn anses for dækkende for faktisk forekommende forhold.  \r\n\r\n</P>  \r\n\r\n<P>Da der ved den udførte udvaskning er tale om en væsentlig kraftigere  \r\n\r\n påvirkning af materialet, end dette vil blive udsat for ved almindelig  \r\n\r\n anvendelse eller deponering, kan de ovenfor anførte koncentrationer anses for  \r\n\r\n at være over grænsen for, hvad man normalt kan forvente at finde ved en sådan  \r\n\r\n anvendelse/deponering. </P>  \r\n\r\n<P>Ved udarbejdelse af godkendelser efter miljøbeskyttelseslovens kapitel 5  \r\n\r\n kan de i ovenstående tabel anførte værdier benyttes som retningsgivende,  \r\n\r\n eller godkendelsesmyndigheden kan kræve udført tilsvarende undersøgelser af  \r\n\r\n repræsentative prøver fra det aktuelle område. </P>  \r\n\r\n<P>Denne cirkulæreskrivelse erstatter Miljøstyrelsens cirkulæreskrivelse af  \r\n\r\n 2. april 1985. </P>  \r\n\r\n<P>P.D.V. </P>  \r\n\r\n<P>Suzanne Arum Veltze </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19851400510"
        },
        {
            "displayName": "Entydig dokumentidentifikation",
            "displayValue": "CM008009"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "01/09/2004"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "14005"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "15/07/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "M 85-1310-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}