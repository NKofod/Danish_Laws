{
    "id": 106784,
    "title": "1992 BSF 45   FORSLAG TIL FOLKETINGSBESLUTNING OM STYRKELSE AF KRAVENE TIL OPNÅELSE AF   DANSK STATSBORGERSKAB ",
    "documentTypeId": "480",
    "isSagsforlobPeriodValid": false,
    "shortName": "1992/1 BSF 45",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 45 </P>  \r\n\r\n<P></P>  \r\n\r\n<P>Forslag til folketingsbeslutning om styrkelse af kravene til opnåelse af  \r\n\r\n dansk statsborgerskab </P>  \r\n\r\n<P></P>  \r\n\r\n<P>Fremsat af Pia Kjærsgaard (FP) Kim Behnke (FP) Tom Behnke (FP) Aage  \r\n\r\n Brusgaard (FP) </P>  \r\n\r\n<P></P>  \r\n\r\n<P>den 17. december 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at ændre Indenrigsministeriets </P>  \r\n\r\n<P>cirkulære af 6. februar 1992 om dansk indfødsret, således at </P>  \r\n\r\n<P>cirkulæret affattes på følgende måde: </P>  \r\n\r\n<P>&#187;Kapitel 1 </P>  \r\n\r\n<P> <I>Indledning</I>  </P>  \r\n\r\n<P> <B>§ 1.</B> Naturalisation kan normalt kun meddeles personer, der har  \r\n\r\n ophold her i landet, og som har erhvervet så godt et kendskab til det danske  \r\n\r\n sprog, at de i alle væsentlige forhold kan klare sig på lige fod med  \r\n\r\n personer, der behersker dansk på modersmålsniveau. </P>  \r\n\r\n<P> <I>Stk. 2.</I> Naturalisation er aldrig en ret, ansøgere kan gøre krav på  \r\n\r\n med henvisning til, at de opfylder visse betingelser, idet afgørelsen herom  \r\n\r\n udelukkende beror på Folketingets bestemmelse. Ved ansøgningernes behandling  \r\n\r\n sikres det, at afgørelserne træffes på grundlag af Folketingets individuelle  \r\n\r\n bedømmelse af hver ansøgers forhold. </P>  \r\n\r\n<P> <I>Stk. 3.</I> Naturalisation kan kun meddeles personer, der forpligter  \r\n\r\n sig til at give afkald på deres hidtidige statsborgerskab. </P>  \r\n\r\n<P>Kapitel 2 </P>  \r\n\r\n<P> <I>Almindelige betingelser </I></P>  \r\n\r\n<P>Ophold </P>  \r\n\r\n<P> <B>§ 2.</B> Nordiske statsborgere skal have opholdt sig lovligt her i  \r\n\r\n landet uafbrudt i mindst 2 år, statsborgere fra andre EF-lande i mindst 7 år  \r\n\r\n og andre udlændinge i mindst 12 år for at kunne ansøge om naturalisation.  \r\n\r\n Personer, der er anerkendt som flygtninge i henhold til FN-konventionen af  \r\n\r\n 1951 om flygtninges retsstilling, og personer, der må ligestilles hermed, kan  \r\n\r\n ansøge om naturalisation efter 12 års lovligt og uafbrudt ophold her i  \r\n\r\n landet. </P>  \r\n\r\n<P> <I>Stk. 2.</I> En ansøger, der ikke er statsborger i et andet nordisk  \r\n\r\n land eller i EF, og som lever i ægteskab med en dansk statsborger, kan dog  \r\n\r\n naturaliseres efter 7 års uafbrudt og lovligt ophold her i landet - under  \r\n\r\n forudsætning af, at ægteskabet har bestået i mindst 6 år. </P>  \r\n\r\n<P> <I>Stk. 3.</I> Opholdsbetingelsen kan også lempes for personer, der er  \r\n\r\n kommet hertil inden det 6. år, eller som har fået den væsentligste del af  \r\n\r\n deres almindelige eller faglige uddannelse her i landet. </P>  \r\n\r\n<P> <I>Stk. 4.</I> Børn, som er blevet adopteret af danske statsborgere, men  \r\n\r\n som ikke automatisk bliver danske i forbindelse med adoptionen, kan  \r\n\r\n naturaliseres uafhængigt af ophold her i landet, hvis ansøgningen indgives,  \r\n\r\n inden de fylder 6 år. Børn, der er blevet adopteret af danske statsborgere  \r\n\r\n mellem det 6. og 18. år, kan naturaliseres efter 4 års ophold her i landet.  \r\n\r\n</P>  \r\n\r\n<P> <I>Stk. 5.</I> Også for andre børn end adoptivbørn kan der ske  \r\n\r\n tilsvarende afvigelse fra de almindelige opholdsbetingelser, hvis en af  \r\n\r\n forældrene, der har del i forældremyndigheden, er dansk. </P>  \r\n\r\n<P> <I>Stk. 6.</I> Det er i alle tilfælde en betingelse for naturalisation,  \r\n\r\n at ansøgeren har tilladelse til varigt ophold her i landet. Opholdsfristen  \r\n\r\n regnes fra udgangen af det kalenderår, i hvilket ansøgeren er meddelt  \r\n\r\n opholdstilladelse. </P>  \r\n\r\n<P> <I>Ung alder</I>  </P>  \r\n\r\n<P> <B>§ 3.</B> Ud over de tilfælde, der er nævnt i § 2, stk. 4 og 5, kan  \r\n\r\n dansk indfødsret ikke forventes meddelt selvstændigt til personer under 18  \r\n\r\n år, medmindre der foreligger ekstraordinære forhold, der ville gøre det  \r\n\r\n yderst betænkeligt ikke at meddele dem dansk indfødsret. </P>  \r\n\r\n<P> <I>Kriminalitet</I>  </P>  \r\n\r\n<P> <B>§ 4.</B> Bødestraf for bagatelforseelser, hvorved forstås bøder på  \r\n\r\n 2000 kr. eller derunder, er ikke til hinder for naturalisation, medmindre der  \r\n\r\n foreligger en flerhed af forseelser. Bødestraf for grovere forhold, særlig  \r\n\r\n for overtrædelse af straffeloven og skatte- og afgiftslovgivningen - og  \r\n\r\n herunder for administrativt fastsatte bøder - udelukker fra naturalisation i  \r\n\r\n mindst 5 år fra gerningstidspunktet. Bøder i øvrigt er til hinder for  \r\n\r\n optagelse på en indfødsretslov i 5 år fra gerningstidspunktet. </P>  \r\n\r\n<P> <I>Stk. 2.</I> Betingede domme og tiltalefrafald i medfør af  \r\n\r\n retsplejelovens § 723 på vilkår af straffri vandel er til hinder for  \r\n\r\n naturalisation i den prøvetid, der er fastsat i dommen eller  \r\n\r\n tiltalefrafaldet, med et tillæg på 5 år. </P>  \r\n\r\n<P> <I>Stk. 3.</I> Ubetinget straf af hæfte eller fængsel i indtil 3 måneder  \r\n\r\n er til hinder for naturalisation i 8 år fra gerningstidspunktet.  \r\n\r\n Fængselsstraf på 3 måneder eller derover og andre frihedsberøvende  \r\n\r\n foranstaltninger i medfør af borgerlig straffelov er til hinder for  \r\n\r\n naturalisation i et skønsmæssigt fastsat tidsrum på mindst 10 år fra  \r\n\r\n gerningstidspunktet. </P>  \r\n\r\n<P> <I>Stk. 4.</I> Er en ansøger straffet flere gange, forlænges fristen med  \r\n\r\n 3 år for hver gang. </P>  \r\n\r\n<P> <I>Stk. 5.</I> Efter fængselsstraf på 6 måneder eller derover kan ikke  \r\n\r\n opnås dansk indfødsret. </P>  \r\n\r\n<P> <I>Offentlig hjælp og arbejdsløshed</I>  </P>  \r\n\r\n<P> <B>§ 5.</B> Hjælp, som er ydet i henhold til lov om social bistand, og  \r\n\r\n som skal tilbagebetales, er til hinder for naturalisation i 6 år, regnet fra  \r\n\r\n det tidspunkt, hvor hjælpen er ophørt, medmindre hjælpen er tilbagebetalt.  \r\n\r\n Dette gælder også, selv om de sociale myndigheder måtte have eftergivet  \r\n\r\n beløbet. </P>  \r\n\r\n<P> <I>Stk. 2.</I> Underholdsbidrag, der er udbetalt forskudsvis af det  \r\n\r\n offentlige i henhold til lov om børnetilskud og andre familieydelser, er til  \r\n\r\n hinder for naturalisation af den bidragsskyldige i 6 år fra det tidspunkt, da  \r\n\r\n bidraget blev udbetalt af det offentlige, medmindre den bidragsskyldige har  \r\n\r\n refunderet det offentlige bidragene. Dette gælder også, selv om bidragsgælden  \r\n\r\n måtte være eftergivet. </P>  \r\n\r\n<P> <I>Stk. 3.</I> Selv om der mellem en ansøger og de sociale myndigheder  \r\n\r\n måtte være truffet aftale om tilbagebetaling af hjælpen (bidragene), og  \r\n\r\n uanset at aftale herom overholdes og gælden nedbringes, skal de foranstående  \r\n\r\n frister finde anvendelse. </P>  \r\n\r\n<P> <I>Stk. 4.</I> Har en ansøger i en periode af mere end 12 måneder  \r\n\r\n oppebåret arbejdsløshedsdagpenge, er dette til hinder for naturalisation i 3  \r\n\r\n år fra det tidspunkt, hvor modtagelsen af dagpenge er ophørt. </P>  \r\n\r\n<P> <I>Skatte- og afgiftsrestance</I>  </P>  \r\n\r\n<P> <B>§ 6.</B> Personer, der er i restance med skatter og afgifter, kan ikke  \r\n\r\n opnå dansk indfødsret. </P>  \r\n\r\n<P> <I>Sprog</I>  </P>  \r\n\r\n<P> <B>§ 7.</B> Ansøgere kan ikke naturaliseres, medmindre de ved aflæggelse  \r\n\r\n af en skriftlig og mundtlig prøve har dokumenteret, at de i dagliglivets  \r\n\r\n væsentlige forhold kan klare sig i et acceptabelt omgangssprog med personer,  \r\n\r\n der behersker dansk på modersmålsniveau. Der lægges herved vægt på  \r\n\r\n talefærdighed, et solidt aktivt ordforråd, et omfattende passivt ordforråd,  \r\n\r\n evne til at læse og forstå almindeligt forekommende skriftsprog og til at  \r\n\r\n formulere sig skriftligt. </P>  \r\n\r\n<P>Kapitel 3 </P>  \r\n\r\n<P> <I>Særlige betingelser for visse grupper af ansøgere</I>  </P>  \r\n\r\n<P> <B>§ 8.</B> Personer, som har boet her i landet indtil det fyldte 18. år,  \r\n\r\n og som ved fødslen har fået dansk indfødsret, men som har mistet  \r\n\r\n indfødsretten, kan generhverve denne, når de har opholdt sig 1 år i Danmark.  \r\n\r\n De øvrige betingelser kan lempes eller frafaldes, når særlige grunde i  \r\n\r\n væsentlig grad taler herfor. </P>  \r\n\r\n<P> <B>§ 9.</B> De almindelige betingelser kan også lempes for personer, der  \r\n\r\n helt eller delvis er af dansk afstamning, eller som - uden at være danskfødte  \r\n\r\n - tidligere har haft dansk indfødsret. </P>  \r\n\r\n<P> <I>Stk. 2.</I> Personer fra Sydslesvig, der har særlig tilknytning til  \r\n\r\n danske kredse, kan normalt naturaliseres efter uafbrudt ophold her i landet i  \r\n\r\n mindst 2 år, under forudsætning af at de foranstående betingelser vedrørende  \r\n\r\n kriminalitet, offentlig hjælp og sprog er opfyldt. </P>  \r\n\r\n<P>Kapitel 4 </P>  \r\n\r\n<P> <I>Slutningsbestemmelser</I>  </P>  \r\n\r\n<P> <B>§ 10.</B> Myndighederne skal i forbindelse med behandlingen af  \r\n\r\n ansøgninger om naturalisation yde vejledning over for ansøgerne og herunder  \r\n\r\n understrege de forpligtelser, der naturligt påhviler danske statsborgere.  \r\n\r\n Myndighederne skal i denne forbindelse navnlig, både skriftligt og mundtligt,  \r\n\r\n fremhæve pligten til overholdelse af dansk lovgivning og til - såfremt dansk  \r\n\r\n lovgivning måtte stride mod ansøgerens hjemlands lovgivning, religiøse eller  \r\n\r\n kulturelle regler, skikke eller sædvaner - altid at se bort fra sådanne  \r\n\r\n udenlandske regler, skikke eller sædvaner. </P>  \r\n\r\n<P> <I>Stk. 2.</I> Ansøgeren underskriver på tro og love en højtidelig  \r\n\r\n erklæring om til enhver tid loyalt at opfylde sine forpligtelser efter dansk  \r\n\r\n lov, også i tilfælde, hvor den måtte stride mod ansøgerens hjemlands regler,  \r\n\r\n jf. stk. 1. </P>  \r\n\r\n<P> <B>§ 11.</B> Ansøgning om naturalisation indgives til politimesteren i  \r\n\r\n den politikreds, som ansøgeren bor i (i København til politidirektøren).  \r\n\r\n Politimyndigheden kontrollerer ansøgerens personlige forhold og videregiver  \r\n\r\n ansøgningerne, bilagt politiets udtalelse, til Indenrigsministeriet. </P>  \r\n\r\n<P> <I>Stk. 2.</I> Ved indgivelse af ansøgning om naturalisation betales et  \r\n\r\n gebyr til politiet, jf. Indenrigsministeriets bekendtgørelse nr. 184 af 20.  \r\n\r\n marts 1991. Gebyret fastsættes således, at det dækker de med sagsbehandlingen  \r\n\r\n forbundne udgifter. </P>  \r\n\r\n<P> <I>Stk. 3.</I> Ansøgning om naturalisation af adoptivbørn, der er  \r\n\r\n adopteret af danske statsborgere i henhold til bevilling, som er givet af en  \r\n\r\n dansk myndighed, men som ikke opfylder betingelserne i § 2 A i lov om dansk  \r\n\r\n indfødsret, jf. lovbekendtgørelse nr. 457 af 17. juni 1991, kan indgives  \r\n\r\n samtidig med ansøgningen om adoption. Ansøgningen sendes da af  \r\n\r\n adoptionsmyndigheden direkte til Indenrigsministeriet. </P>  \r\n\r\n<P> <B>§ 12.</B> Dette cirkulære træder i kraft den 1. april 1993. Samtidig  \r\n\r\n ophæves Indenrigsministeriets cirkulære af 6. februar 1992 om dansk  \r\n\r\n indfødsret ved naturalisation.&#171; </P>  \r\n\r\n<P> <I>Bemærkninger til forslaget </I></P>  \r\n\r\n<P>Almindelige bemærkninger </P>  \r\n\r\n<P>Nærværende beslutningsforslag er stort set en genfremsættelse af B 93  \r\n\r\n (folketingsåret 1991-92, forhandlingerne sp. 11063 samt tillæg A sp. 6915).  \r\n\r\n</P>  \r\n\r\n<P>Dansk statsborgerskab erhverves af langt de fleste danskere ved fødslen.  \r\n\r\n Sådan har det været i århundreder. Indimellem har der været behov for, at  \r\n\r\n fremmede, der oprindelig var kommet hertil som gæster, kunne tildeles dansk  \r\n\r\n statsborgerskab eller indfødsret. Det var naturligt nok for mennesker, der  \r\n\r\n efter mange års ophold og integration i det danske samfund gjorde fyldest som  \r\n\r\n nyttige medborgere. </P>  \r\n\r\n<P>Grundlovens § 44 fastslår, at ingen udlænding kan få indfødsret uden ved  \r\n\r\n lov. Dette grundlovsmæssige formkrav forhindrer selvsagt, at lovgivningen  \r\n\r\n overfører kompetencen til at træffe beslutninger om erhvervelse af  \r\n\r\n statsborgerskab til administrative eller judicielle myndigheder. Derimod er  \r\n\r\n det i god pagt med grundlovsreglen, at Folketinget vælger at fastsætte  \r\n\r\n udfyldende regler, herunder dels kvalitative betingelser for erhvervelse af  \r\n\r\n statsborgerskab, dels kvantitative regler som beskrevet i dette  \r\n\r\n beslutningsforslag. Der henvises i denne forbindelse til Zahle, Dansk  \r\n\r\n Statsforfatningsret, Bind I, pag. 108 ff. </P>  \r\n\r\n<P>Udgangspunktet bør naturligvis være, at fremmede landes statsborgere kun  \r\n\r\n sjældent har behov for at ændre statsborgerskab og blive danskere. Oftest bør  \r\n\r\n statsborgerskab først tildeles, når en tilflytter og dennes familie i meget  \r\n\r\n lang tid, måske i en eller flere generationer, har levet her i landet og  \r\n\r\n føler sig så dybt indlevet i det danske samfund, at dansk statsborgerskab  \r\n\r\n opleves som en helt naturlig konsekvens. </P>  \r\n\r\n<P>Under de skiftende regeringer Schluter er der sket en stærk lempelse af  \r\n\r\n mulighederne for at opnå dansk statsborgerskab. Nu er det ikke blot mennesker  \r\n\r\n med naturlig tilknytning til Danmark eller Europa, ikke kun mennesker med  \r\n\r\n ønske om at leve sig ind i det danske samfund og dansk kultur; nu er det  \r\n\r\n mange tusinde personer med oprindelsesland i f.eks. Pakistan, Iran, Irak,  \r\n\r\n Libanon, Marokko, Etiopien, Sri Lanka, Malaysia, Tyrkiet og det tidligere  \r\n\r\n Jugoslavien, der ansøger om og opnår dansk statsborgerskab. </P>  \r\n\r\n<P>Alene ved den senest vedtagne lov om indfødsrets meddelelse (lov nr. 361  \r\n\r\n af 14. maj 1992) tildeltes dansk statsborgerskab til 817 udlændinge, hvoraf  \r\n\r\n langt de fleste kommer fra de nævnte lande eller andre afrikanske eller  \r\n\r\n asiatiske samfund, og i folketingssamlingen 1992-93 er foreløbig fremsat  \r\n\r\n lovforslag nr. L 3, ved hvilket indenrigsministeren foreslår at meddele  \r\n\r\n indfødsret til 909 udlændinge. På årsbasis udgør antallet af ansøgninger om  \r\n\r\n naturalisation henved 3.000. </P>  \r\n\r\n<P>For den danske befolkning er det overordentlig uheldigt, hvis man fra  \r\n\r\n regeringen og folketingsflertallets side bagatelliserer betydningen af at  \r\n\r\n opnå dansk statsborgerskab ved at sætte kravene til ansøgerne meget lavt.  \r\n\r\n</P>  \r\n\r\n<P>For eksempel fremgår det af mindretalsudtalelsen i betænkningen til L 269,  \r\n\r\n afgivet af Indfødsretsudvalget den 7. maj 1992, at der - blot ved denne ene  \r\n\r\n lov - blev tildelt dansk statsborgerskab til 30 personer, der er domfældt for  \r\n\r\n straffelovsovertrædelser, og at mindst 200 personer - dvs. en fjerdedel af de  \r\n\r\n nye danske statsborgere - har levet af skatteyderbetalt offentlig hjælp i  \r\n\r\n mere end sammenlagt 6 måneder inden for de seneste 5 år. </P>  \r\n\r\n<P>Fremskridtspartiet har i årevis markant advaret mod denne tendens. Dansk  \r\n\r\n statsborgerskab må ikke blive et samlebåndsprodukt, der uddeles til tusinder  \r\n\r\n af ansøgere. Dansk statsborgerskab er en værdifuld gave, der kun bør tildeles  \r\n\r\n en snæver kreds af mennesker, der hævet over al tvivl bestræber sig for at  \r\n\r\n leve i harmoni med og til gavn for det danske samfund. Ethvert samfund må  \r\n\r\n værne og beskytte sig selv. Et af midlerne hertil er at vise den største  \r\n\r\n forsigtighed med tildeling af statsborgerskab til fremmede. Det er et  \r\n\r\n almindeligt anerkendt princip overalt i verden. Men i Danmark er udviklingen  \r\n\r\n ved at løbe helt af sporet. </P>  \r\n\r\n<P>Fremskridtspartiet fremsætter i indeværende folketingssamling yderligere  \r\n\r\n et beslutningsforslag, der pålægger regeringen at fremsætte lovforslag om  \r\n\r\n indførelse af en kvoteordning (måltal) for det antal danske  \r\n\r\n statsborgerskaber, der meddeles udenlandske ansøgere. </P>  \r\n\r\n<P>De to forslag indebærer således dels en kvantitativ forbedring ved at  \r\n\r\n indføre en naturalisationskvote (måltal) for antallet af tildelte  \r\n\r\n statsborgerskaber om året, dels en kvalitativ forbedring, der sikrer, at  \r\n\r\n dansk statsborgerskab først og fremmest tildeles personer, der allerede har  \r\n\r\n opholdt sig her i landet gennem en ikke ubetydelig årrække og under deres  \r\n\r\n ophold ikke har ligget det danske samfund til økonomisk byrde. Ved  \r\n\r\n naturalisation indgår det desuden efter forslaget i bedømmelsen af ansøgerne,  \r\n\r\n om de har gjort sig skyldig i kriminalitet, ligesom det naturligt indgår, at  \r\n\r\n der stilles krav til deres sproglige kundskaber, jf. bemærkningerne nedenfor  \r\n\r\n til cirkulærets enkelte bestemmelser. </P>  \r\n\r\n<P>Sammenfattende er det hensigten med forslagene at sikre, at det skal være  \r\n\r\n nogenlunde lige så let - eller lige så svært - at opnå dansk statsborgerskab  \r\n\r\n som at opnå statsborgerskab i andre europæiske lande. </P>  \r\n\r\n<P>Forslagsstillerne mener - som foran anført - at der gennem de sidste ca.  \r\n\r\n 10 år er sket en meget betænkelig svækkelse af dansk indvandrer- og  \r\n\r\n udlændingepolitik. Det politiske flertal har enten ikke gjort sig klart eller  \r\n\r\n ikke ønsket at gøre sig klart, hvilken holdning man har haft til spørgsmålet  \r\n\r\n om indvandring. Man har fra flertallets side bevidst valgt en helt  \r\n\r\n holdningsløs anvendelse af bl.a. naturalisationsreglerne, hvorved antallet af  \r\n\r\n naturalisationsansøgninger er vokset stærkt. </P>  \r\n\r\n<P>I det seneste tiår kan antallet af ansøgninger om naturalisation opgøres  \r\n\r\n såldes (Kilde: Torben Steffensen, Lov om Dansk Indfødsret med kommentarer,  \r\n\r\n Jurist- og Økonomforbundets Forlag 1991, pag. 82 ff): </P>  \r\n\r\n<P>1980/81: 1.224 </P>  \r\n\r\n<P>1981/82: 1.479 </P>  \r\n\r\n<P>1982/83: 1.574 </P>  \r\n\r\n<P>1983/84: 1.689 </P>  \r\n\r\n<P>1984/85: 1.839 </P>  \r\n\r\n<P>1985/86: 2.190 </P>  \r\n\r\n<P>1986/87: 1.985 </P>  \r\n\r\n<P>1987/88: 2.075 </P>  \r\n\r\n<P>1988/89: 2.424 </P>  \r\n\r\n<P>1989/90: 2.542 </P>  \r\n\r\n<P>1990/91: 2.908 </P>  \r\n\r\n<P>Om tallet for 1991-92 henvises til bemærkningerne foran. Det bemærkes, at  \r\n\r\n oversigten ikke omfatter de mindreårige børn, der følger med de voksne  \r\n\r\n ansøgere. </P>  \r\n\r\n<P>Supplerende statistisk materiale vil blive tilvejebragt under  \r\n\r\n udvalgsbehandlingen af forslagene, ligesom dokumentation vedrørende  \r\n\r\n lovgivningen og administrationen af indfødsretsregler i en række lande vil  \r\n\r\n blive indhentet. </P>  \r\n\r\n<P>Uanset statistiske unøjagtigheder og afgrænsningsvanskeligheder er det  \r\n\r\n formentlig korrekt og i alt fald indtil videre ikke imødegået, at der i  \r\n\r\n statsminister Poul Schluters regeringstid er sket en tilvækst af 1. og 2.  \r\n\r\n generationsindvandrere - herunder såvel personer, der har søgt naturalisation  \r\n\r\n som andre, der har lovligt ophold i landet - der er større end i hele  \r\n\r\n Danmarkshistorien, før Poul Schluter tiltrådte som statsminister. Under  \r\n\r\n udvalgsarbejdet vil denne påstand blive søgt nærmere belyst. </P>  \r\n\r\n<P>Forslagsstillerne opfordrer Folketingets medlemmer til meget nøje at  \r\n\r\n overveje deres stilling til de enkelte dele af forslagene. </P>  \r\n\r\n<P>Selv om der på enkelte punkter kan tænkes at være varierende opfattelser  \r\n\r\n af, hvordan regelsættene bør udformes, er der formentlig intet medlem af  \r\n\r\n Folketinget, der er i tvivl om, at den danske befolkning meget stærkt ønsker  \r\n\r\n og forventer en stramning af betingelserne for at opnå dansk statsborgerskab.  \r\n\r\n Holdningsløshed i disse spørgsmål kan ikke længere forsvares. Det nytter  \r\n\r\n heller ikke, at betragte indfødsretsreglerne som et tabuemne. Den danske  \r\n\r\n befolkning har et indlysende krav på, at landets lovgivende forsamling  \r\n\r\n forhindrer en fortsat løbskkørsel på naturalisationsområdet. Det er derfor i  \r\n\r\n nogen grad en bunden opgave, der påhviler Folketinget. Fremskridtspartiet  \r\n\r\n medvirker gerne til, at partierne i fællesskab drøfter og når til enighed om,  \r\n\r\n hvordan denne bundne opgave bedst løses. </P>  \r\n\r\n<P>Dette beslutningsforslag er indeholdt i Fremskridtspartiets lovkatalog  \r\n\r\n 1992-93, pkt. 29 (ISBN 87-89766-02-4). </P>  \r\n\r\n<P> <I>Bemærkninger til beslutningsforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Det er i stk. 1 præciseret, at naturalisation normalt kun kan meddeles  \r\n\r\n personer, der i alle væsentlige forhold kan klare sig på lige fod med  \r\n\r\n personer, der behersker dansk på modersmålsniveau. Det er i stk. 3 gjort til  \r\n\r\n et krav, at ansøgerne skal forpligte sig til at give afkald på hidtidigt  \r\n\r\n statsborgerskab. </P>  \r\n\r\n<P> <I>Til § 2</I>  </P>  \r\n\r\n<P>Opholdskravene er ændret efter følgende summarisk gengivne retningslinjer:  \r\n\r\n</P>  \r\n\r\n<PRE>  \r\n\r\n --------------------------------------------------------------------~  \r\n\r\n                                     Forslaget     Gældende regler  \r\n\r\n Nordiske statsborgere .............   2 år              2 år  \r\n\r\n Andre EF-statsborgere .............   7 år              7 år  \r\n\r\n Andre udlændinge ..................  12 år              7 år  \r\n\r\n FN-flygtninge .....................  12 år              6 år  \r\n\r\n Ikke-nordiske og ikke-EF  \r\n\r\n statsborgere, der lever i ægteskab  \r\n\r\n med dansk statsborger .............   7 år              4 år  \r\n\r\n Børn, der er adopteret af danske  \r\n\r\n statsborgere mellem  \r\n\r\n det 6. og det 18. år ..............   4 år              2 år  \r\n\r\n ---------------------------------------------------------------------  \r\n\r\n</PRE>  \r\n\r\n<P> <I>Til § 3</I>  </P>  \r\n\r\n<P>Reglen har betydning f.eks. for personer under 18 år, der er født og  \r\n\r\n opvokset her i landet sammen med forældre, der ikke ønsker eller ikke er  \r\n\r\n kvalificeret til at opnå dansk statsborgerskab. Reglen kan også have  \r\n\r\n betydning f.eks. for børn og unge, der ikke har ophold her i landet på det  \r\n\r\n tidspunkt, hvor forældrene har fået tildelt dansk statsborgerskab, f.eks. for  \r\n\r\n pakistanske børn, der er blevet sendt hjem til Pakistan for at gå i skole,  \r\n\r\n men som senere tager ophold i Danmark. Efer forslaget kan der i sådanne  \r\n\r\n tilfælde ikke selvstændigt meddeles dansk statsborgerret til sådanne  \r\n\r\n ansøgere, medmindre der foreligger ekstraordinære forhold, der ville gøre det  \r\n\r\n yderst betænkeligt ikke at meddele dem dansk indfødsret. </P>  \r\n\r\n<P> <I>Til § 4</I>  </P>  \r\n\r\n<P>Udformningen af § 4 repræsenterer en væsentlig styrkelse af hidtidig  \r\n\r\n praksis, bortset fra tilfælde, hvor der alene er tale om bagatelforseelser.  \r\n\r\n</P>  \r\n\r\n<P>Navnlig fremhæves, at ubetinget straf af hæfte eller fængsel i indtil 3  \r\n\r\n måneder er til hinder for naturalisation i 8 år fra gerningstidspunktet mod  \r\n\r\n nu mindst 5 år, og at fængselsstraf på 3 måneder eller derover efter  \r\n\r\n forslaget er til hinder for naturalisation i mindst 10 år mod i øjeblikket 7  \r\n\r\n år fra gerningstidspunktet. Samtidig indføres den forbedring, at der efter  \r\n\r\n fængselsstraf på 6 måneder eller derover ikke kan opnås dansk indfødsret.  \r\n\r\n</P>  \r\n\r\n<P> <I>Til § 5</I>  </P>  \r\n\r\n<P>Reglerne om naturalisation for ansøgere, der har modtaget sociale ydelser  \r\n\r\n i henhold til lov om social bistand m.v. ændres efter forslaget, navnlig  \r\n\r\n således at karenstiden forlænges fra 5 til 6 år efter hjælpens ophør. Der  \r\n\r\n sker tillige den styrkelse af reglerne, at bistand m.v. skal være  \r\n\r\n tilbagebetalt forud for naturalisationen. Det er således uden betydning, om  \r\n\r\n de sociale myndigheder på mere eller mindre vilkårligt grundlag har  \r\n\r\n eftergivet gælden. </P>  \r\n\r\n<P> <I>Til § 6</I>  </P>  \r\n\r\n<P>Reglen er præciseret i forhold til den hidtidige regel, der lægger vægt på  \r\n\r\n det ganske uklare kriterium, om skatterestancen skyldes forhold, &#187;der  \r\n\r\n ikke kan lægges ansøgeren til last&#171;. </P>  \r\n\r\n<P> <I>Til § 7</I>  </P>  \r\n\r\n<P>Som bekendt opgav Folketingets flertal og Indenrigsministeriet for få år  \r\n\r\n siden kravet om, at en ansøger for at blive accepteret skulle være integreret  \r\n\r\n i det danske samfund. Dengang foretog politiet en meget indgående  \r\n\r\n undersøgelse af, i hvilket omfang ansøgeren havde opbygget relationer til  \r\n\r\n danskerne på sin arbejdsplads og i privatlivet, ligesom politiet aflagde  \r\n\r\n besøg i ansøgerens hjem og beskrev hjemmets indretning i politirapporten. En  \r\n\r\n så indgående undersøgelse fandt det politiske flertal uværdigt og tog derfor  \r\n\r\n initiativet til at fjerne kravet om integrering i det danske samfund. Til  \r\n\r\n gengæld er kravet om sprogkundskaber vigtigt. </P>  \r\n\r\n<P>Den hidtidige administration af kravet om sprogkundskaber er imidlertid  \r\n\r\n ikke tilfredsstillende. Der stilles i praksis alene krav om, at ansøgeren  \r\n\r\n skal være i stand til uden nævneværdige vanskeligheder at føre en samtale på  \r\n\r\n dansk - med den accent, der måtte være naturlig for den pågældende. Derimod  \r\n\r\n kræves ikke, at ansøgeren skal være i stand til at skrive og læse dansk, og  \r\n\r\n den pågældende behøver ikke at have dansk som hjemmesprog. </P>  \r\n\r\n<P>Ansøgere, der på grund af manglende sprogkundskaber får afslag på deres  \r\n\r\n ansøgning om indfødsret (og det drejer sig om flere hundrede på årsbasis),  \r\n\r\n bliver normalt tilbudt at møde til en samtale i Indenrigsministeriet med  \r\n\r\n henblik på en ekstra vurdering af danskkundskaberne. Begrundelsen er et ønske  \r\n\r\n om at undgå den forskelsbehandling, der kan forekomme, fordi samtalerne med  \r\n\r\n ansøgerne foregår i 54 lokale politikredse samt på de 5 københavnske  \r\n\r\n politstationer. </P>  \r\n\r\n<P>I nogle tilfælde bliver samtalen i Indenrigsministeriet afgørende for, at  \r\n\r\n ansøgningen alligevel imødekommes. </P>  \r\n\r\n<P>Formålet med den ændrede formulering af § 7 er at sikre, at danske  \r\n\r\n statsborgere både i skrift og tale behersker det danske sprog på et rimeligt  \r\n\r\n højt niveau. Det er af mange grunde yderst uheldigt, hvis en stor, og  \r\n\r\n voksende, gruppe af danske statsborgere udgør en sproglig underklasse, der  \r\n\r\n måske ikke forstår det danske skriftsprog og ikke kan formulere sig  \r\n\r\n tilfredsstillende i samkvem med andre danskere. </P>  \r\n\r\n<P>Ændringen medfører, at der tilrettelægges en skriftlig og mundtlig prøve,  \r\n\r\n hvor kravene er ensartede og kendte. Ansøgerne får derved mulighed for at  \r\n\r\n forberede sig gennem frivillig undervisning. </P>  \r\n\r\n<P> <I>Til § 10</I>  </P>  \r\n\r\n<P>Bestemmelsen tager fat om og søger at løse det problem, der for en del  \r\n\r\n ansøgere er yderst reelt, nemlig loyalitetskonflikten mellem på den ene side  \r\n\r\n kravet om loyalitet over for dansk lovgivning og på den anden side det  \r\n\r\n tilsvarende krav om loyalitet overfor oprindelseslandets lovgivning,  \r\n\r\n religiøse eller kulturelle regler, skikke og sædvaner. </P>  \r\n\r\n<P>Den foreslåede regel pålægger danske myndigheder at vejlede ansøgere om at  \r\n\r\n fremmed ret altid skal tilsidesættes, hvis der foreligger konflikt i forhold  \r\n\r\n til dansk ret. Samtidig påhviler det ansøgere at underskrive en erklæring,  \r\n\r\n hvori ansøgerne bekræfter at ville overholde denne forpligtelse. Denne regel  \r\n\r\n vil være en hjælp ikke mindst for ansøgere, der ønsker at stræbe frem mod en  \r\n\r\n høj grad af integration i det danske samfund. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/12/1992"
        },
        {
            "displayName": "Accession",
            "displayValue": "19921BA00045"
        },
        {
            "displayName": "Entydig dokumentidentifikation",
            "displayValue": "CL001794"
        },
        {
            "displayName": "Dato for førstegangsindlæggelse",
            "displayValue": "17/12/1992"
        },
        {
            "displayName": "Dato for indlæggelse",
            "displayValue": "17/12/1992"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "45"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}