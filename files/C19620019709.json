{
    "id": 82390,
    "title": "Cirkulære om politiets medvirken til iværksættelse af hjælpeforanstaltninger overfor åndssvage og andre særlig svagtbegavede. ",
    "documentTypeId": "140",
    "isSagsforlobPeriodValid": false,
    "shortName": "CIR nr 197 af 27/08/1962",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om politiets medvirken til  \r\n\r\n iværksættelse af hjælpeforanstaltninger overfor åndssvage og andre særlig  \r\n\r\n svagtbegavede. </H1>  \r\n\r\n<P></P>  \r\n\r\n<BR>  \r\n\r\n<P>Ifølge § 13 i lov nr. 192 af 5. juni 1959 om forsorgen for åndssvage og  \r\n\r\n andre særlig svagtbegavede påhviler det politiet på begæring af  \r\n\r\n åndssvageforsorgen at yde bistand ved iværksættelse af hjælpeforanstaltninger  \r\n\r\n overfor åndssvage og andre særlig svagtbegavede og ved de pågældendes  \r\n\r\n fremstilling for retten. </P>  \r\n\r\n<P>Om politiets bistand ved iværksættelse af hjælpeforanstaltninger  \r\n\r\n fastsættes herved efter forhandling med socialministeriet følgende regler:  \r\n\r\n</P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Hjælpeforanstaltninger overfor de omhandlede  \r\n\r\n personer vil normalt blive iværksat af vedkommende forsorgscenters personale.  \r\n\r\n Der vil imidlertid kunne forekomme tilfælde, hvor dette personale ikke er i  \r\n\r\n stand hertil, herunder navnlig tilfælde, hvor der skal iværksætttes  \r\n\r\n eftersøgning af den pågældende, eller hvor denne i forbindelse med  \r\n\r\n foranstaltningens gennemførelse må befrygtes at ville undvige eller at begå  \r\n\r\n aggressive handlinger. I disse tilfælde skal der af politiet på begæring af  \r\n\r\n vedkommende forsorgscenter ydes bistand, for så vidt begæringen angår: </P>  \r\n\r\n<UL CLASS=PLAIN-LIST>  \r\n\r\n<LI>a) opfyldelse af en i medfør af lovens § 9, stk. 5, 2. punktum, besluttet  \r\n\r\n undervisnings- og oplæringspligt overfor en person mellem 18 og 21 år, </LI>  \r\n\r\n<LI>b) pligtmæssig modtagelse af hjælpeforanstaltninger, der i medfør af  \r\n\r\n lovens § 10, stk. 1, er besluttet iværksat overfor en person over 18 år, der  \r\n\r\n må anses som farlig for sig selv eller andre, </LI>  \r\n\r\n<LI>c) tilbageførelse til en institution under forsorgen af en person, der  \r\n\r\n har unddraget sig allerede iværksatte hjælpeforanstaltninger, hvorved der  \r\n\r\n påføres den pågældende væsentlige ulemper, jfr. lovens § 10, stk. 3. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Det er af bestyrelsen for statens  \r\n\r\n åndssvageforsorg med tilslutning af socialministeriet udtalt, at bistand til  \r\n\r\n opfyldelse af beslutninger af den under pkt. a nævnte art i de allerfleste  \r\n\r\n tilfælde vil bestå i hjælp til anbringelse af de pågældende personer på en af  \r\n\r\n forsorgens interne institutioner, hvorimod der ikke vil blive tale om at  \r\n\r\n rekvirere bistand til iværksættelse og opretholdelse af undervisningspligten  \r\n\r\n på eksterne institutioner, såsom eksternatskoler og beskæftigelsesskoler.  \r\n\r\n</P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Anmodningen fra forsorgscentrets ledelse om  \r\n\r\n bistand afgives skriftligt på en af justitsministeriet godkendt blanket, på  \r\n\r\n hvilken det attesteres, at betingelserne for iværksættelse eller  \r\n\r\n opretholdelse af hjælpeforanstaltninger er til stede, og at den pågældende  \r\n\r\n kan modtages. I særlige, hastende tilfælde kan anmodningen til politiet dog  \r\n\r\n fremsættes mundtligt, men den skal i så fald omgående efterfølges af en  \r\n\r\n skriftlig bekræftelse. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Bistand må ikke ydes, såfremt det for politiet  \r\n\r\n er oplyst, at der af det i lovens § 4 omhandlede centralnævn eller af  \r\n\r\n vedkommende ret er truffet bestemmelse om, at frihedsberøvelse overfor den  \r\n\r\n pågældende ikke skal iværksættes eller opretholdes, men politiet har ikke  \r\n\r\n nogen pligt til at undersøge, om en sådan hindring eventuelt skulle  \r\n\r\n foreligge. </P>  \r\n\r\n<P CLASS=STK> <I>Stk. 2. </I> Det er ikke til hinder for ydelse af bistand,  \r\n\r\n at beslutningen om iværksættelse eller opretholdelse af  \r\n\r\n hjælpeforanstaltninger er begæret forelagt nævnet eller retten til afgørelse.  \r\n\r\n</P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Ved ydelse af anden bistand end eftersøgning  \r\n\r\n skal følgende regler iagttages: </P>  \r\n\r\n<UL CLASS=PLAIN-LIST>  \r\n\r\n<LI>1) Bistand må kun ydes efter ordre fra politimesteren selv, i København  \r\n\r\n politidirektøren eller en politiinspektør. I tilfælde af politimesterens  \r\n\r\n forfald træffes afgørelsen af en politifuldmægtig eller efter politimesterens  \r\n\r\n bestemmelse af en politikommissær. </LI>  \r\n\r\n<LI>2) Politiets bistand bør så vidt muligt ydes efter nærmere aftale med den  \r\n\r\n eller de personer, hos hvem den pågældende er anbragt, og bør ydes på en så  \r\n\r\n lidt opsigtsvækkende måde som muligt. Navnlig bør det så vidt muligt  \r\n\r\n iagttages, at de medvirkende polititjenestemænd ikke bærer uniform. </LI>  \r\n\r\n</UL>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> De udgifter, der er forbundet med politiets  \r\n\r\n medvirken til iværksættelse af hjælpeforanstaltninger i henhold til den  \r\n\r\n nævnte lov, afholdes af statskassen. Regningerne indsendes til vedkommende  \r\n\r\n forsorgscenter. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> De i dette cirkulære indeholdte bestemmelser  \r\n\r\n medfører ingen ændring i de gældende regler om iværksættelse eller ophævelse  \r\n\r\n af åndssvageforsorg i henhold til dom, om indlæggelse til observation på  \r\n\r\n åndssvageinstitution ifølge retskendelse eller om åndssvages inddragelse  \r\n\r\n under børneforsorg i henhold til kapitel V i lov om børne- og ungdomsforsorg.  \r\n\r\n</P>  \r\n\r\n<P>Med hensyn til politiets bistand ved fremstilling for retten af åndssvage  \r\n\r\n og andre særlig svagtbegavede henvises til justitsministeriets cirkulære nr.  \r\n\r\n 218 af 31. oktober 1959 om politiets medvirken under sager om  \r\n\r\n domstolsprøvelse af administrativt bestemt frihedsberøvelse. </P>  \r\n\r\n<P>Justitsministeriets cirkulære nr. 174 af 22. september 1934 ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 27. august 1962.  \r\n\r\n</I> </P>  \r\n\r\n<P ALIGN=CENTER>P.M.V. </P>  \r\n\r\n<P CLASS=UNDERSKREVET-AF ALIGN=CENTER>Vilhelm Boas. </P>  \r\n\r\n<P CLASS=MINISTER ALIGN=RIGHT>/P.Christensen. </P>  \r\n\r\n<P>(Til politidirektøren og samtlige politimestre). </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun året for offentliggørelsen er kendt."
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1962"
        },
        {
            "displayName": "Accession",
            "displayValue": "C19620019709"
        },
        {
            "displayName": "Entydig dokumentidentifikation",
            "displayValue": "CM041737"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "197"
        },
        {
            "displayName": "År for udstedelse",
            "displayValue": "1962"
        },
        {
            "displayName": "Dato for underskrift",
            "displayValue": "27/08/1962"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Justitsmin. 5.kt.j.nr. 1954-1215."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}