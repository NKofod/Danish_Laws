{
    "id": 123768,
    "title": "Forslag til folketingsbeslutning om styrkelse af indsatsen på apopleksiområdet",
    "documentTypeId": "480",
    "isSagsforlobPeriodValid": true,
    "shortName": "2008/1 BSF 126",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 10. marts 2009 af Liselott Blixt (DF), Anita Christensen (DF), René Christensen (DF), Kristian Thulesen Dahl (DF), Pia Kjærsgaard (DF), Karin Nødgaard (DF) og Peter Skaarup (DF)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om styrkelse af indsatsen på apopleksiområdet</p>\r\n      <p class=\"Tekst\">Folketinget opfordrer regeringen til inden udgangen af oktober 2009 at fremsætte de nødvendige forslag, der garanterer apopleksipatienter en bedre og mere ensartet behandling i hospitalssystemet og i den efterfølgende rehabilitering. Der skal udarbejdes en national apopleksihandlingsplan, der generelt styrker apopleksiindsatsen, når det gælder forskning, forebyggelse, behandling og rehabilitering. Målet skal bl.a. være, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> antallet af hjerneblodpropper reduceres med mindst 20 pct. over de kommende 5 år,</p>\r\n        <p class=\"Liste1\"><span class=\"Liste1Nr\" id=\"\">–</span> alle borgere får lige adgang til behandling af apopleksi inden for en time uafhængigt af alder og bopæl og</p>\r\n        <p class=\"Liste1\"><span class=\"Liste1Nr\" id=\"\">–</span> alle apopleksipatienter sikres en ensartet og fagligt velfunderet rehabilitering, herunder taleundervisning, uafhængigt af alder og bopæl.</p>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"Tekst9\">I Danmark rammes 12.000-14.000 personer årligt af apopleksi i form af en blodprop eller blødning i hjernen. Ca. 3.000 rammes af et forvarsel om apopleksi (TCI). 90 pct. af patienterne er over 65 år, når de rammes. Ca. 4.600 dør som følge af deres apopleksi, mens mere end 40.000 lever med følgerne heraf i form af alvorlige følgevirkninger som f.eks. halvsidig lammelse, tale- og sprogproblemer, udtalt træthed, hukommelsesbesvær, depression m.v. Ud over den enkelte patient rammes de pårørende også hårdt. (Kilde: »HjerneSagens anbefalinger til handling på apopleksiområdet«, november 2008).</p>\r\n      <p class=\"Tekst9\">For samfundet er konsekvenserne desuden meget betydelige – apopleksi koster som minimum samfundet 2,7 mia. kr. årligt. Det diskuteres i faglige kredse, hvor store indirekte omkostninger der skal lægges til dette beløb. Her skal blot konstateres, at det er et meget betydeligt beløb, som bl.a. kommunerne er med til at afholde, f.eks. i relation til genoptræning, diverse støtteforanstaltninger, plejehjemspladser m.v. (Kilde: »HjerneSagens anbefalinger til handling på apopleksiområdet«, januar 2009).</p>\r\n      <p class=\"Tekst9\">De fleste, der beskæftiger sig professionelt med apopleksiområdet, har en fælles oplevelse af, at det danske samfund både kan og skal gøre det bedre for de mange, der er og vil blive ramt af apopleksi. I oktober 2008 afholdt HjerneSagen et tværfagligt konsensusmøde om apopleksibehandlingen i Danmark. HjerneSagen er landsforening for personer ramt af en blodprop eller blødning i hjernen.</p>\r\n      <p class=\"Tekst9\">Blandt mødedeltagerne var repræsentanter for de vigtigste faglige selskaber med interesse for apopleksiområdet. På baggrund af dette møde nåede HjerneSagen frem til nedenstående anbefalinger til handling på apopleksiområdet.</p>\r\n      <p class=\"TekstoverskriftVenstreBm\">Forskning</p>\r\n      <p class=\"Tekst9\">Der er behov for flere forskningsmidler til forskningen i apopleksi med henblik på at højne videns- og evidensniveauet og at sikre Danmark del i EU's hjerneforskningsmidler.</p>\r\n      <p class=\"Tekst9\">Forebyggelse</p>\r\n      <p class=\"Tekst9\">Kommunerne, der har ansvaret for forebyggelsesindsatsen, bør sikre, at opsporing af forhøjet blodtryk bliver sat i system – f.eks. via rutinemæssige sundhedstjek for alle over 40 år. Personer, der har et for højt blodtryk og andre risikofaktorer for udvikling af apopleksi skal i omgående behandling. Borgerne skal desuden kende symptomerne på en apopleksi eller forstadier hertil (TCI).</p>\r\n      <p class=\"TekstoverskriftVenstreBm\">Behandling</p>\r\n      <p class=\"Tekst9\">Der skal løbende uddannes et tilstrækkeligt antal neurologer med speciale i apopleksi, således at der findes et tilstrækkeligt antal uddannede læger til landets apopleksiafsnit. Disse læger skal have adgang til det nødvendige udstyr, således at patienterne får en hurtig og kvalificeret udredning og efterfølgende behandling uanset patientens alder eller bopæl. Behandlingen på en specialafdeling skal for alle borgere kunne igangsættes inden for en time efter, at der er ringet 112.</p>\r\n      <p class=\"TekstoverskriftVenstreBm\">Rehabilitering</p>\r\n      <p class=\"Tekst9\">Inden for rehabiliteringsområdet er der behov for at få fælles standarder for, hvordan de apopleksiramte kan rehabiliteres – uden hensyn til alder og bopælskommune. Der er desuden behov for en præcisering af, at det er kommunerne, der har det samlede ansvar for alle faser af rehabiliteringen. Borgerne skal have et retskrav på rehabilitering og klar besked om, hvilke rettigheder de har. Patienter og pårørende skal sikres reel indflydelse på eget rehabiliteringsforløb, f.eks. via en fast kontaktperson/tovholder, der følger patienten og er ansvarlig for koordineringen af genoptræningsindsatsen fra det øjeblik, patienten udskrives.</p>\r\n      <p class=\"TekstoverskriftVenstreBm\">Økonomi</p>\r\n      <p class=\"Tekst9\">Som udgangspunkt skal en styrkelse af indsatsen på apopleksiområdet ske inden for rammerne af de eksisterende offentlige budgetter i såvel regioner som kommuner. I forbindelse med lovarbejdet pålægges regeringen at udrede, hvilke besparelser der kan opnås ved at forbedre forebyggelses- og behandlingsindsatsen i sundhedsvæsenet. Kan der opnås besparelser ved en forbedret indsats, skal disse midler som udgangspunkt reinvesteres i apopleksiområdet uden hensyntagen til, hvilken offentlig kasse der opnår besparelsen.</p>\r\n      <p class=\"Tekst9\">Dansk Folkeparti støtter i vidt omfang HjerneSagens anbefalinger. Det er nødvendigt, at apopleksiramte modtager en bedre og mere ensartet behandling i hospitalssystemet. Dansk Folkeparti mener, at de foreslåede initiativer sikrer netop dette, og opfordrer Folketingets øvrige partier til at slutte op om beslutningsforslaget. En national apopleksihandlingsplan vil være et fremskridt, der kan styrke apopleksiindsatsen.</p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Liselott Blixt </span>(DF):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om styrkelse af indsatsen på apopleksiområdet.</p>\r\n      <p class=\"ForslagsNummer\">(Beslutningsforslag nr. B 126).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2008/1 BF 126",
            "stateLabel": "Bortfaldet",
            "references": [
                {
                    "shortName": "2008/1 BSF 126",
                    "title": "Forslag til folketingsbeslutning om styrkelse af indsatsen på apopleksiområdet",
                    "presentationName": "Beslutningsforslag som fremsat",
                    "documentTypeId": 480,
                    "documentId": 123768,
                    "eliUri": "/eli/ft/20081BB00126",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/beslutningsforslag/b126/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "11/03/2009"
        },
        {
            "displayName": "Accession",
            "displayValue": "20081BB00126"
        },
        {
            "displayName": "Entydig dokumentidentifikation",
            "displayValue": "AX010905"
        },
        {
            "displayName": "Dato for førstegangsindlæggelse",
            "displayValue": "11/03/2009"
        },
        {
            "displayName": "Dato for indlæggelse",
            "displayValue": "30/09/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "126"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}