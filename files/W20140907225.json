{
    "id": 161791,
    "title": "Pressenævnets kendelse i sag nr. 13-70-00549",
    "documentTypeId": "240",
    "isSagsforlobPeriodValid": true,
    "shortName": "KEN nr 9072 af 07/02/2014",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 13-70-00549</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Pressenævnet kritiserer Modkraft for at bringe uddrag af redox.dk’s rapport ”Demokratiske Nazister” uden at kontrollere, om oplysningerne er rigtige. Modkraft.dk kritiseres af Pressenævnet.</p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnet bemærker indledningsvis, at spørgsmålet om, hvorvidt behandling af personoplysninger lever op til kravene i persondataloven (lov nr. 429 af 31. maj 2000 om behandling af personoplysninger), herunder om loven finder anvendelse på behandlingen af oplysningerne, henhører under Datatilsynet og domstolene og falder uden for nævnets kompetence.</span>\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnet bemærker videre, at det følger af medieansvarslovens § 12, at redaktøren er ansvarlig for indholdet af en artikel eller udtalelse, som har været bragt navngiven i et andet massemedie, og som gengives i redaktørens skrift.</span> <span class=\"Bold\">Det forhold, at artiklen oprindeligt er bragt af redox.dk, ændrer således ikke modkraft.dk’s ansvar for at overholde god presseskik.</span> <span class=\"Bold\">Modkraft.dk skal stille samme krav til korrektheden i formidlingen af andres nyheder, som de stiller til deres egne nyheder.</span></p>\r\n   <p class=\"TekstGenerel\">\r\n      <span class=\"Bold\">Det følger af de vejledende regler for god presseskik, at det er mediernes opgave at bringe korrekt og hurtig information.</span> <span class=\"Bold\">Så langt det er muligt, bør det kontrolleres, om de oplysninger, der gives eller gengives, er korrekte jf. punkt A.1.</span></p>\r\n   <p class=\"TekstGenerel\">\r\n      <span class=\"Bold\">Parterne har afgivet modstridende forklaringer om, hvorvidt klager er medlem af Danskernes Parti.</span> <span class=\"Bold\">På baggrund af de begrænsede muligheder for at føre bevis for Pressenævnet, kan nævnet ikke tage stilling til, hvilken forklaring, der er den rigtige, og nævnet kan derfor ikke tage stilling til spørgsmålet.</span></p>\r\n   <p class=\"TekstGenerel\">\r\n      <span class=\"Bold\">Det følger videre, at oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende.</span> <span class=\"Bold\">Forelæggelse bør ske således, at der gives den adspurgte rimelig tid til at svare jf. punkt A.3.</span></p>\r\n   <p class=\"TekstGenerel\">\r\n      <span class=\"Bold\">Pressenævnet finder, at omtalen af klager som medlem af Danskernes Parti kan være skadelig, krænkende eller agtelsesforringende for klager, hvorfor modkraft.dk som udgangspunkt skulle forelægge oplysningerne for [Klager] inden offentliggørelsen.</span>\r\n   </p>\r\n   <p class=\"TekstGenerel\">\r\n      <span class=\"Bold\">Der foreligger ikke oplysninger, der kan medføre en afvigelse fra udgangspunktet om forelæggelse for klager.</span> <span class=\"Bold\">Nævnet finder herefter, at modkraft.dk skulle forelægge oplysningen for klager forud for offentliggørelsen.</span> <span class=\"Bold\">Da dette ikke skete, udtaler nævnet kritik af modkraft.dk for den manglende forelæggelse.</span></p>\r\n   <p class=\"TekstGenerel\">\r\n      <span class=\"Bold\">I medfør af medieansvarslovens § 49 pålægger Pressenævnet herefter den ansvarshavende redaktør af modkraft.dk at offentliggøre følgende:</span>\r\n   </p>\r\n   <p class=\"TekstGenerel\" style=\"text-align: center;\">\r\n      <span class=\"Bold\">”[Rubrik]</span>\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnet kritiserer modkraft.dk</span>\r\n   </p>\r\n   <p class=\"TekstGenerel\" style=\"text-align: center;\">\r\n      <span class=\"Bold\">[Underrubrik]</span>\r\n   </p>\r\n   <p class=\"TekstGenerel\">\r\n      <span class=\"Bold\">Modkraft.dk kritiseres for ikke at kontrollere citater fra Redox-rapporten </span>\r\n      <span class=\"BoldItalic\">”Demokratiske nazister”</span>\r\n      <span class=\"Bold\">.</span>\r\n   </p>\r\n   <p class=\"TekstGenerel\" style=\"text-align: center;\">\r\n      <span class=\"Bold\">[Brødtekst]</span>\r\n   </p>\r\n   <p class=\"TekstGenerel\">\r\n      <span class=\"Bold\">I artiklen </span>\r\n      <span class=\"BoldItalic\">Danskernes Parti:</span> <span class=\"BoldItalic\">Persongalleriet</span><span class=\"Bold\"> bragte modkraft.dk et uddrag af rapporten </span><span class=\"BoldItalic\">”Demokratiske nazister”</span><span class=\"Bold\">, som redox.dk har offentliggjort.</span></p>\r\n   <p class=\"TekstGenerel\">\r\n      <span class=\"Bold\">I uddraget skriver modkraft.dk om [Klager], at han er medlem af Danskernes Parti.</span> <span class=\"Bold\">Selv om det kan virke krænkende, så undlader modkraft.dk at spørge manden selv, om det er rigtigt.</span></p>\r\n   <p class=\"TekstGenerel\">\r\n      <span class=\"Bold\">Det friholder ikke modkraft.dk fra at følge god presseskik, at artiklen er et uddrag af en rapport fra et andet medie</span>\r\n      <span class=\"Bold\">.</span>\r\n   </p>\r\n   <p class=\"TekstGenerel\">\r\n      <span class=\"Bold\">Derfor får modkraft.dk kritik af Pressenævnet.</span>\r\n   </p>\r\n   <p class=\"TekstGenerel\">\r\n      <span class=\"Bold\">Hele sagen kan læses på www.pressenaevnet.dk”</span>\r\n   </p>\r\n   <p class=\"TekstGenerel\" style=\"text-align: center;\">\r\n      <span class=\"Bold\">* * *</span>\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnet bemærker, at nævnet i sin årsberetning for 2005 præciserede praksis vedrørende offentliggørelse på internettet.</span> <span class=\"Bold\">En kendelse bør bringes i mediet i en periode, der svarer til den tid, i hvilken den påklagede artikel har været bragt, og der bør oprettes et link til kendelsen fra artiklen, hvis denne fortsat bringes på hjemmesiden.</span></p>\r\n</div>\r\n<p class=\"Tekst\" style=\"text-align: left;\">[Klager] har klaget til Pressenævnet over en artikel bragt på modkraft.dk, idet han mener, at god presseskik er tilsidesat.</p>\r\n<p class=\"Tekst\" style=\"text-align: left;\">Sagen er behandlet sammen med sag nr. 13-70-00544, [Klager] mod redox.dk, der vedrører omtale af samme rapport.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">modkraft.dk bragte den 20. september 2013 artiklen ”<span class=\"Italic\">Danskernes Parti:</span> <span class=\"Italic\">Persongalleriet</span>”. Artiklen er et uddrag af Researchkollektivet Redox’ rapport, ”<span class=\"Italic\">Demokratiske nazister</span>” af 8. september 2013 (bragt på redox.dk den 9. september 2013).</p>\r\n<p class=\"Tekst\" style=\"text-align: left;\">Af artiklen på modkraft.dk fremgik blandt andet følgende:</p>\r\n<p class=\"Tekst\" style=\"text-align: left;\">”Ledelse, kandidater og medlemmer af Danskernes parti har nazi-fortid. Uddrag af Redox’ rapport om Danskernes Parti, der stiller op til kommunalvalg i blandt andet Aarhus og København.</p>\r\n<p class=\"Tekst\" style=\"text-align: left;\">AF REDOX</p>\r\n<p class=\"Tekst\" style=\"text-align: left;\">[…]</p>\r\n<p class=\"Tekst\" style=\"text-align: left;\">[Klager] (f. 1974) stod frem som medlem af Danskernes Parti i maj 2012. Han er en veteran på den yderste højrefløj og har igennem årene været aktiv i en række af de vigtigste organisationer.</p>\r\n<p class=\"Tekst\" style=\"text-align: left;\">Fra 2002 til 2004 sad [Klager] i Den Danske Forenings styrelse. Efterfølgende var han aktiv i Dansk Front, og herefter lagde han sine kræfter i Danmarks Nationale Front.</p>\r\n<p class=\"Tekst\" style=\"text-align: left;\">[Klager] har desuden deltaget i et hav af nazistiske demonstrationer, bl.a. en mindemarch for Rudolf Hess i Wunsidel i 2004.</p>\r\n<p class=\"Tekst\" style=\"text-align: left;\">[Klager] er aktiv i Danskernes Parti i København, hvor han bl.a. var en af arrangørerne bag lokalafdelingens sommerfest den 14. juli 2013 i Rødovre.</p>\r\n<p class=\"Tekst\" style=\"text-align: left;\">[…]</p>\r\n<p class=\"Tekst\" style=\"text-align: left;\">\r\n   <span class=\"Italic\">Artiklen er et uddrag (kapitel fem) af rapporten ”Demokratiske nazister – en udgivelse om Danskernes Parti, deres ideologi, politik, strategi og medlemmer” (pdf-fil), Redox, 2013.</span> ”</p>\r\n<p class=\"Tekst\" style=\"text-align: left;\">Det fremgår ikke af redox.dk’s rapport, om Researchkollektivet Redox havde søgt at forelægge oplysningerne for klager.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 Klagers synspunkter</span>\r\n</p>\r\n<p class=\"Tekst\" style=\"text-align: left;\">[Klager] har anført, at han aldrig har stået frem offentligt og erklæret sig som medlem af Danskernes Parti.</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 Indklagedes synspunkter</span>\r\n</p>\r\n<p class=\"Tekst\" style=\"text-align: left;\">modkraft.dk har anført, at artiklen er en uredigeret afskrift af redox.dk’s rapport ”<span class=\"Italic\">Demokratiske nazister</span>”. Dette fremgår tydeligt i artiklen, både før og efter artiklen. modkraft.dk har videre anført, at de ikke har haft grundlag for at betvivle oplysningerne i rapporten.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget:</p>\r\n<p class=\"Tekst\" style=\"text-align: left;\">Jytte Scharling, Dorthe Carlsen, Lene Sarup og John Meinert Jacobsen.</p>\r\n<p class=\"Tekst\" style=\"text-align: left;\">Pressenævnet bemærker indledningsvis, at spørgsmålet om, hvorvidt behandling af personoplysninger lever op til kravene i persondataloven (lov nr. 429 af 31. maj 2000 om behandling af personoplysninger), herunder om loven finder anvendelse på behandlingen af oplysningerne, henhører under Datatilsynet og domstolene og falder uden for nævnets kompetence.</p>\r\n<p class=\"Tekst\" style=\"text-align: left;\">Pressenævnet bemærker videre, at det følger af medieansvarslovens § 12, at redaktøren er ansvarlig for indholdet af en artikel eller udtalelse, som har været bragt navngiven i et andet massemedie, og som gengives i redaktørens skrift. Det forhold, at artiklen oprindeligt er bragt af redox.dk, ændrer således ikke modkraft.dk’s ansvar for at overholde god presseskik. Modkraft.dk skal stille samme krav til korrektheden i formidlingen af andres nyheder, som de stiller til deres egne nyheder.</p>\r\n<p class=\"Tekst\" style=\"text-align: left;\">Det følger af de vejledende regler for god presseskik, at det er mediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives eller gengives, er korrekte jf. punkt A.1.</p>\r\n<p class=\"Tekst\" style=\"text-align: left;\">Parterne har afgivet modstridende forklaringer om, hvorvidt klager er medlem af Danskernes Parti. På baggrund af de begrænsede muligheder for at føre bevis for Pressenævnet, kan nævnet ikke tage stilling til, hvilken forklaring, der er den rigtige, og nævnet kan derfor ikke tage stilling til spørgsmålet.</p>\r\n<p class=\"Tekst\" style=\"text-align: left;\">Det følger videre, at oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende. Forelæggelse bør ske således, at der gives den adspurgte rimelig tid til at svare jf. punkt A.3.</p>\r\n<p class=\"Tekst\" style=\"text-align: left;\">Pressenævnet finder, at omtalen af klager som medlem af Danskernes Parti kan være skadelig, krænkende eller agtelsesforringende for klager, hvorfor modkraft.dk som udgangspunkt skulle forelægge oplysningerne for [Klager] inden offentliggørelsen.</p>\r\n<p class=\"Tekst\" style=\"text-align: left;\">Der foreligger ikke oplysninger, der kan medføre en afvigelse fra udgangspunktet om forelæggelse for klager. Nævnet finder herefter, at modkraft.dk skulle forelægge oplysningen for klager forud for offentliggørelsen. Da dette ikke skete, udtaler nævnet kritik af modkraft.dk for den manglende forelæggelse.</p>\r\n<p class=\"Tekst\" style=\"text-align: left;\">I medfør af medieansvarslovens § 49 pålægger Pressenævnet herefter den ansvarshavende redaktør af modkraft.dk at offentliggøre følgende:</p>\r\n<p class=\"Tekst\" style=\"text-align: center;\">\r\n   <span class=\"Bold\">”[Rubrik]</span>\r\n</p>\r\n<p class=\"Tekst\" style=\"text-align: left;\">Pressenævnet kritiserer modkraft.dk</p>\r\n<p class=\"Tekst\" style=\"text-align: center;\">\r\n   <span class=\"Bold\">[Underrubrik]</span>\r\n</p>\r\n<p class=\"Tekst\" style=\"text-align: left;\">Modkraft.dk kritiseres for ikke at kontrollere citater fra Redox-rapporten <span class=\"Italic\">”Demokratiske nazister”</span>.</p>\r\n<p class=\"Tekst\" style=\"text-align: center;\">\r\n   <span class=\"Bold\">[Brødtekst]</span>\r\n</p>\r\n<p class=\"Tekst\" style=\"text-align: left;\">I artiklen <span class=\"Italic\">Danskernes Parti:</span> <span class=\"Italic\">Persongalleriet</span> bragte modkraft.dk et uddrag af rapporten <span class=\"Italic\">”Demokratiske nazister”</span>, som redox.dk har offentliggjort.</p>\r\n<p class=\"Tekst\" style=\"text-align: left;\">I uddraget skriver modkraft.dk om [Klager], at han er medlem af Danskernes Parti. Selv om det kan virke krænkende, så undlader modkraft.dk at spørge manden selv, om det er rigtigt.</p>\r\n<p class=\"Tekst\" style=\"text-align: left;\">Det friholder ikke modkraft.dk fra at følge god presseskik, at artiklen er et uddrag af en rapport fra et andet medie.</p>\r\n<p class=\"Tekst\" style=\"text-align: left;\">Derfor får modkraft.dk kritik af Pressenævnet.</p>\r\n<p class=\"Tekst\" style=\"text-align: left;\">Hele sagen kan læses på www.pressenaevnet.dk”</p>\r\n<p class=\"Tekst\" style=\"text-align: center;\">\r\n   <span class=\"Bold\">* * *</span>\r\n</p>\r\n<p class=\"Tekst\" style=\"text-align: left;\">Pressenævnet bemærker, at nævnet i sin årsberetning for 2005 præciserede praksis vedrørende offentliggørelse på internettet. En kendelse bør bringes i mediet i en periode, der svarer til den tid, i hvilken den påklagede artikel har været bragt, og der bør oprettes et link til kendelsen fra artiklen, hvis denne fortsat bringes på hjemmesiden.</p>\r\n<p class=\"Tekst\" style=\"text-align: left;\">Afgjort den 7. februar 2014</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/02/2014"
        },
        {
            "displayName": "Accession",
            "displayValue": "W20140907225"
        },
        {
            "displayName": "Entydig dokumentidentifikation",
            "displayValue": "AA007760"
        },
        {
            "displayName": "Dato for indlæggelse",
            "displayValue": "12/02/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9072"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "07/02/2014"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "13-70-00549"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}