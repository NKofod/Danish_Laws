{
    "id": 84807,
    "title": "Kredsenes administration af § 62 i bekendtgørelsen om faste arbejdssteders indretning ",
    "documentTypeId": "210",
    "isSagsforlobPeriodValid": false,
    "shortName": "CIS nr 3662 af 18/12/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kredsenes administration af § 62 i  \r\n\r\n bekendtgørelsen om faste arbejdssteders indretning </H1>  \r\n\r\n<P></P>  \r\n\r\n<BR>  \r\n\r\n<P> <B>I. Orientering</B>  </P>  \r\n\r\n<P>Denne At-cirkulæreskrivelse fastsætter retningslinier for kredsenes  \r\n\r\n administration af § 62 i bekendtgørelse nr. 847 af 20. september 1996 om  \r\n\r\n ændring af bekendtgørelse nr. 1163 om faste arbejdssteders indretning. </P>  \r\n\r\n<P>Cirkulæreskrivelsen omhandler kun behandling af sager vedrørende  \r\n\r\n arbejdssteder, hvor arbejdsprocessen ikke har en afgørende betydning for  \r\n\r\n bygningens udformning jf. § 61, stk. 1 - bilag 1 i bekendtgørelsen om faste  \r\n\r\n arbejdssteders indretning. Kredsenes behandling af byggesager, efter bilag 2  \r\n\r\n i bekendtgørelsen, fortsætter uændret. </P>  \r\n\r\n<P>Ordlyden af bekendtgørelsens § 62 er følgende: </P>  \r\n\r\n<P>&#187;Konstateres der efter indretningen af et arbejdssted forhold, der  \r\n\r\n væsentligt afviger fra, eller som der ikke er truffet bestemmelser om i  \r\n\r\n bygningsreglementet, kan Arbejdstilsynet uanset foranstående bestemmelser, og  \r\n\r\n såfremt forholdene er sikkerheds- og sundhedsmæssige uforsvarlige, påbyde  \r\n\r\n foranstaltninger til imødegåelse heraf&#171;. </P>  \r\n\r\n<P>Den nye formulering af § 62 medfører ingen ændringer af gældende ret og  \r\n\r\n praksis, men det er fundet hensigtsmæssigt at klarificere bekendtgørelsens  \r\n\r\n tekst, idet praksis har vist, at den nuværende formulering af reglerne har  \r\n\r\n skabt tvivl om kompetencefordelingen mellem kommunalbestyrelserne, der  \r\n\r\n byggesagsbehandler efter bygningsreglementet, og Arbejdstilsynet, der  \r\n\r\n efterfølgende fører stikprøvevis kontrol med overholdelse af  \r\n\r\n arbejdsmiljølovens regler, for så vidt angår den bygningsmæssige indretning  \r\n\r\n af de enkelte arbejdssteder. </P>  \r\n\r\n<P>Det er således alene kommunalbestyrelsen, der kan stille krav til  \r\n\r\n bygningen, før denne er taget i brug. Arbejdstilsynet fører først tilsyn  \r\n\r\n efter, at arbejdsstedet er taget i brug. </P>  \r\n\r\n<P>I det omfang der i bygningsreglementet er fastsat regler inden for  \r\n\r\n arbejdsmiljølovens område - og disse er fulgt - anses arbejdsmiljøloven for  \r\n\r\n overholdt. </P>  \r\n\r\n<P>I forbindelse med byggesagsbehandlingen er kommunerne bl.a. forpligtet til  \r\n\r\n at påse, at arbejdsmiljølovgivningen er overholdt. Til brug for kommunernes  \r\n\r\n byggesagsbehandling er Arbejdstilsynet og Kommunernes Landsforening blevet  \r\n\r\n enige om at udsende informationsmateriale til alle kommunalbestyrelser  \r\n\r\n bestående af: </P>  \r\n\r\n<P>- en orienterende skrivelse fra Kommunernes Landsforening, som  \r\n\r\n introducerer ændringen af bekendtgørelsen. </P>  \r\n\r\n<P>- relevante At-meddelelser vedrørende faste arbejdssteder fra gruppe 1. De  \r\n\r\n relevante At-meddelelser vil blive eftersendt ved ændring og supplering. </P>  \r\n\r\n<P>- nærværende cirkulæreskrivelse. </P>  \r\n\r\n<P> <B>II. Instruktion </B></P>  \r\n\r\n<P>Før arbejdsstedet er taget i brug </P>  \r\n\r\n<P>Når en kreds modtager en anmodning vedrørende behandlingen af en byggesag,  \r\n\r\n henvises til kommunen som rette myndighed. </P>  \r\n\r\n<P>Kredsene er forpligtet til i fornødent omfang at yde vejledning og bistand  \r\n\r\n til personer, der retter henvendelse om arbejdsmiljøspørgsmål. </P>  \r\n\r\n<P>I forbindelse med kommunernes forpligtelse til at påse, at  \r\n\r\n arbejdsmiljølovgivningen er overholdt ved byggesagsbehandlingen, har  \r\n\r\n kommunerne mulighed for at foretage høring af Arbejdstilsynets kredse, når  \r\n\r\n det påtænkes at meddele dispensation fra bestemmelser i bygningsreglementet.  \r\n\r\n</P>  \r\n\r\n<P>Når en kreds, som et led i byggesagsbehandlingen, modtager en høring fra  \r\n\r\n en kommunalbestyrelse, skal der ydes behørig vejledning. Vejledningen skal  \r\n\r\n indeholde relevante oplysninger om de arbejdsmiljøkrav, der stilles til faste  \r\n\r\n arbejdssteders indretning i arbejdsmiljølovgivningen og i den praksis, som  \r\n\r\n fremgår af At-informationssystemet. </P>  \r\n\r\n<P>Kredsen skal i sin udtalelse gøre opmærksom på, at der er tale om en  \r\n\r\n vejledning, der er givet på det foreliggende grundlag, og at der kan stilles  \r\n\r\n yderligere krav, hvis forudsætningerne ændrer sig. </P>  \r\n\r\n<P>Det skal således præciseres, at Arbejdstilsynets vurdering af  \r\n\r\n arbejdsstedet er afhængig af den konkrete brug af lokalerne. </P>  \r\n\r\n<P> <B>Dispensationsansøgninger</B>  </P>  \r\n\r\n<P>Kredsene kan ikke meddele dispensation fra arbejdsmiljølovgivningen, før  \r\n\r\n arbejdsstedet er taget i brug. Der skal i stedet gives vejledning om  \r\n\r\n relevante regler og praksis, herunder navnlig om eventuel  \r\n\r\n dispensationspraksis. </P>  \r\n\r\n<P>Dispensationer fra indretningskrav i forbindelse med byggesager foretages  \r\n\r\n af kommunalbestyrelserne. </P>  \r\n\r\n<P> <B>Efter arbejdsstedet er taget i brug </B></P>  \r\n\r\n<P>Klager og henvendelser </P>  \r\n\r\n<P>Når en kreds modtager en klage eller en henvendelse fra en arbejdstager,  \r\n\r\n en bygherre eller andre skal nedenstående retningslinier følges. </P>  \r\n\r\n<UL CLASS=PLAIN-LIST>  \r\n\r\n<LI>A) Omhandler klagen kun selve byggesagsbehandlingen - altså en klage over  \r\n\r\n kommunalbestyrelsens afgørelse - henvises til kommunalbestyrelsen som rette  \r\n\r\n myndighed. Klage over en kommunal afgørelse sendes til statsamtet. En  \r\n\r\n verserende klagesag over byggesagsbehandlingen afskærer ikke kredsen fra at  \r\n\r\n behandle en henvendelse vedrørende arbejdsmiljø- forhold, når arbejdsstedet  \r\n\r\n er taget i brug. </LI>  \r\n\r\n<LI>B) Henvendelser vedrørende arbejdsmiljøforhold behandles i  \r\n\r\n overensstemmelse med de almindelige retningslinier i arbejdsmiljølovens § 81.  \r\n\r\n</LI>  \r\n\r\n</UL>  \r\n\r\n<P> <B>Dispensationsansøgninger</B>  </P>  \r\n\r\n<P>Dispensationsansøgninger, der forelægges kredsene, efter arbejdsstedet er  \r\n\r\n taget i brug, skal indtil videre forelægges direktoratet. </P>  \r\n\r\n<P> <B>Tilsynsbesøg</B>  </P>  \r\n\r\n<P>Tilsynsbesøg kan først foretages, når en bygning er taget i brug. </P>  \r\n\r\n<P>Der kan afgives påbud, når forholdene væsentligt afviger fra bestemmelser  \r\n\r\n i gældende bygningsreglement, og såfremt forholdene er sikkerheds- og  \r\n\r\n sundhedsmæssige uforsvarlige. </P>  \r\n\r\n<P>Der kan endvidere gives påbud, når forholdene ikke er omtalt i  \r\n\r\n bygningsreglementet, og såfremt forholdene er sikkerheds- og sundhedsmæssige  \r\n\r\n uforsvarlige. </P>  \r\n\r\n<P>Vejledning og kontrol skal ske i overensstemmelse med  \r\n\r\n At-cirkulæreskrivelse nr. 6/1988 om Arbejdstilsynets kontrolfunktion og  \r\n\r\n 6/1990 om arbejdstilsynets vejledningsfunktion. </P>  \r\n\r\n<P> <B>III. Ikrafttræden</B>  </P>  \r\n\r\n<P>Straks. </P>  \r\n\r\n<P CLASS=PUNKT> <B>18.</B> december 1996 </P>  \r\n\r\n<P>Jens Andersen </P>  \r\n\r\n</DIV>",
    "isHistorical": true,
    "editorialNotes": [
        "AT-Cirkulæreskrivelse nr. 11/1996"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19960366210"
        },
        {
            "displayName": "Entydig dokumentidentifikation",
            "displayValue": "CM044255"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3662"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "18/12/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}