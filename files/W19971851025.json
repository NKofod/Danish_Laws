{
    "id": 40928,
    "title": "Handelsværdi pr. 19.5.1993 for andelsbeviser m.v., der den 18.5.1993 var omfattet af ABL § 2 b ",
    "documentTypeId": "240",
    "isSagsforlobPeriodValid": false,
    "shortName": "KEN nr 18510 af 19/08/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Handelsværdien pr. 19. maj 1993 kan anvendes som indgangsværdi i  \r\n\r\n stedet for den faktiske anskaffelsessum, hvor et andelsbevis m.v. </I> </P>  \r\n\r\n<P> <I>var omfattet af ABL § 2 b den 18. maj 1993, men hvor andelsbviset m.v.  \r\n\r\n ved en senere afståelse omfattes af ABL § 4. Det kan dreje sig om følgende  \r\n\r\n tilfælde, idet det i alle tilfælde forudsættes, at andelsbeviset m.v. afstås  \r\n\r\n efter en ejertid på tre år eller mere: a. Andelsbeviset m.v. omfattes af en  \r\n\r\n dispensation efter ABL § 2 b, stk. 5. </I> </P>  \r\n\r\n<P> <I>b. Andelsbeviser m.v., der efter udløbet af 10-årsperioden efter § 18  \r\n\r\n i lov nr. 374 af 18. maj 1994 går fra beskatning efter § 2 b til beskatning  \r\n\r\n efter de almindelige regler i ABL. </I> </P>  \r\n\r\n<P> <I>c. Andelsbeviser m.v. i foreninger, der går over til anden beskatning  \r\n\r\n end andelsbeskatning. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Handelsværdi pr. 19.5.1993 for andelsbeviser  \r\n\r\n m.v., der den 18.5.1993 var omfattet af ABL § 2 b </H1>  \r\n\r\n<P></P>  \r\n\r\n<P>Ligningsrådet blev spurgt om følgende: </P>  \r\n\r\n<P> <B>&#187;Spørgsmål&#171;:</B>  </P>  \r\n\r\n<P>1. Vil en overdragelse af nom. kr. 6.000 i A A/S blive beskattet efter  \r\n\r\n bestemmelserne i ABL vedrørende afståelse af unoterede aktier med adgang til  \r\n\r\n at anvende indgangsværdier pr. 19. maj 1993? </P>  \r\n\r\n<P>2. Hvis der svares benægtende på spørgsmål 1 - vil bestemmelserne i ABL  \r\n\r\n vedrørende afståelse af unoterede aktier kunne anvendes ved salg af aktierne  \r\n\r\n 10 år efter omdannelsen til aktieselskab med adgang til at anvende  \r\n\r\n indgangsværdier pr. 19. maj 1993? </P>  \r\n\r\n<P> <B>&#187;Svar&#171;:</B>  </P>  \r\n\r\n<P>Se sagsfremstilling og begrundelse. </P>  \r\n\r\n<P> <B>&#187;Sagsfremstilling og begrundelse&#171;:</B>  </P>  \r\n\r\n<P>P har oprindeligt haft andele i A A.m.b.a., som er stiftet den 5. april  \r\n\r\n 1963 i forbindelse med at en større gruppe landmænd tegnede anparter med  \r\n\r\n henblik på levering af græsafgrøder til andelsselskabet. </P>  \r\n\r\n<P>A A.m.b.a. har været beskattet efter SEL § 1, stk. 1, nr. 6, men ved  \r\n\r\n ændring af andelsbeskatningen bliver selskabet omfattet af § 1, stk. 1, nr.  \r\n\r\n 4. Produktionsanlægget overdrages til B A/S i 1994, hvorefter A A.m.b.a.  \r\n\r\n omdannes til aktieselskab (A A/S) pr. 1. januar 1995 efter FUL § 14 f. </P>  \r\n\r\n<P>Efter omdannelsen er selskabets primære aktivitet at eje aktier i B A/S  \r\n\r\n (25,9%), og aftagerforpligtelsen over for andelshavere/aktionærer er ophørt i  \r\n\r\n 1996. </P>  \r\n\r\n<P>P påtænker nu at overdrage sin aktiepost på nom. kr. 6.000 i A A/S til en  \r\n\r\n anden aktionær i henhold til aktionæroverenskomstens § 6, idet denne  \r\n\r\n bestemmelse indeholder en forkøbsret for de øvrige aktionærer. </P>  \r\n\r\n<P>Der anmodes derfor om bindende forhåndsbesked fra Ligningsrådet om,  \r\n\r\n hvorvidt overdragelsen vil blive beskattet efter reglerne i ABL angående  \r\n\r\n afståelse af unoterde aktier med mulighed for at anvende indgangsværdier pr.  \r\n\r\n 19. maj 1993, idet revisionsfirmaet telefonisk har oplyst, at P har anskaffet  \r\n\r\n sine andele i A A.m.b.a. for mindst 10-15 år siden. </P>  \r\n\r\n<P>Kommunens skatteforvaltning har udtalt, at de omhandlede aktier må være  \r\n\r\n omfattet af ABL § 2 b. Ved ændringen af andelsbeskatningen (lov nr. 374 af  \r\n\r\n 18. maj 1994) blev § 2 b ændret, hvorefter den kun omfatter andele i  \r\n\r\n selskaber, som beskattes efter SEL § 1, stk. 1, nr. 3. De andele, der blev  \r\n\r\n beskattet efter den tidliger affattelse af § 2b, skal fortsat være omfattet  \r\n\r\n af denne bestemmelse i 10 år fra tidspunktet for overgang til beskatning  \r\n\r\n efter SEL § 1, stk. 1, nr. 4. Forvaltningen mener ikke, at der kan indrømmes  \r\n\r\n dispensation efter § 2 b, stk. 5, fordi A A/S nu udelukkende kan  \r\n\r\n karakteriseres som et holdingselskab uden egentlig erhvervsmæssig aktivitet.  \r\n\r\n</P>  \r\n\r\n<P>Told- og Skatteregionen kan tiltræde skatteforvaltningens udtalelse. </P>  \r\n\r\n<P>Told- og Skattestyrelsen bemærker følgende: </P>  \r\n\r\n<P>&#187;I cirkulære nr. 26 af 5.2.1996 - om handel med underskudsselskaber,  \r\n\r\n gældseftergivelse og renter ved gældseftergivelse - står følgende i pkt. 7:  \r\n\r\n</P>  \r\n\r\n<P> <I>&#187;Gennem en ændring af § 19, stk. 3, i lov nr. 421 af 25. juni  \r\n\r\n 1993 om ændring af lov om beskatning ved afståelse af aktier m.v. (ABL) og  \r\n\r\n forskellige andre skattelove (ensartet udbytte- og aktieavancebeskatning  \r\n\r\n m.v.) er adgangen til at anvende værdien den 19. maj 1993 som indgangsværdi i  \r\n\r\n stedet for den faktiske anskaffelsessum udvidet til at omfatte de tilfælde,  \r\n\r\n hvor et andelsbevis m.v. var omfattet af ABL § 2 b den 18. maj 1993, men hvor  \r\n\r\n andelsbeviset m.v. ved en senere afståelse omfattes af ABL § 4. (Reglen for  \r\n\r\n beskatning af afståelse af almindelige aktier ejet i tre år eller mere).  \r\n\r\n</I></P>  \r\n\r\n<P>Det kan dreje sig om følgende tilfælde, idet det i alle tilfælde  \r\n\r\n forudsættes, at andelsbeviset m.v. afstås efter en ejertid på tre år eller  \r\n\r\n mere: </P>  \r\n\r\n<P>a. Andelsbeviset m.v. omfattes af en dispensation efter ABL § 2 b, stk. 5.  \r\n\r\n</P>  \r\n\r\n<P>b. Andelsbeviser m.v., der efter udløbet af 10-årsperioden efter § 18 i  \r\n\r\n lov nr. 374 af 18. maj 1994 går fra beskatning efter § 2 b til beskatning  \r\n\r\n efter de almindelige regler i ABL. </P>  \r\n\r\n<P>c. Andelsbeviser m.v. i foreninger, der går over til anden beskatning end  \r\n\r\n andelsbeskatning.&#171; </P>  \r\n\r\n<P>Handelsværdien pr. 19. maj 1993 kan således anvendes, såfremt der opnås  \r\n\r\n dispensation efter ABL § 2 b, stk. 5. Såfremt en sådan dispensation ikke  \r\n\r\n opnås, kan handelsværdien pr. 19. maj 1993 kun anvendes som anskaffelsessum,  \r\n\r\n hvis et salg finder sted 10 år eller mere efter ændringen af  \r\n\r\n andelsbeskatningen (foreningens overgang fra beskatning efter SEL § 1, stk.  \r\n\r\n 1, nr. 6, til SEL § 1, stk. 1, nr. 4), idet der er tale om succesion på  \r\n\r\n aktionærsiden efter FUL § 11, stk. 1 i forbindelse med omdannelsen fra  \r\n\r\n A.m.b.a. til A/S.' </P>  \r\n\r\n<P>Der kan i øvrigt ikke afgives bindende forhåndsbesked om dispensation  \r\n\r\n efter ABL § 2 b, stk. 5. </P>  \r\n\r\n<P>Ligningsrådet kan tilslutte sig Told- og Skattestyrelsens udtalelse og  \r\n\r\n konklusion. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "W19971851025"
        },
        {
            "displayName": "Entydig dokumentidentifikation",
            "displayValue": "CA008899"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18510"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "19/08/1997"
        },
        {
            "displayName": "Ressortministeriets journalnummer",
            "displayValue": "36/97-4286-00056"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}