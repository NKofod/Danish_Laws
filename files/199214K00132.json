{
    "id": 109140,
    "title": "1992 BTL 132   BETÆNKNING OVER FORSLAG TIL BEREDSKABSLOVEN    NR L 132 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 132",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 132 </P>  \r\n\r\n<P></P>  \r\n\r\n<P>Betænkning over Forslag til beredskabsloven <BR>  \r\n\r\n Nr L 132 1992-93, 1. samling </P>  \r\n\r\n<P></P>  \r\n\r\n<P>Afgivet af Kommunaludvalget </P>  \r\n\r\n<P></P>  \r\n\r\n<P>Afgivet: 19921211 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til indenrigsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Civilforsvars-Forbundet, </P>  \r\n\r\n<P>Sammenslutningen af Bedriftsværnsledere og </P>  \r\n\r\n<P>Specialarbejderforbundet i Danmark. </P>  \r\n\r\n<P>Udvalget finder det væsentligt, at det nuværende brandvæsens og  \r\n\r\n civilforsvars organisation og opgaver tilpasses den ændrede  \r\n\r\n sikkerhedspolitiske situation. </P>  \r\n\r\n<P>Det er derfor de fredsmæssige opgaver, der bliver udgangspunktet for det  \r\n\r\n nye redningsberedskab. De krigsmæssige opgaver bliver herefter en overbygning  \r\n\r\n på de fredsmæssige opgaver. </P>  \r\n\r\n<P>Det er denne vægtning, der er grundlaget for det enstrengede  \r\n\r\n redningsberedskab, der skal kunne anvendes i såvel fred som krig. </P>  \r\n\r\n<P>Med sammenlægningen af brandvæsen og civilforsvar på såvel kommunalt som  \r\n\r\n statsligt niveau er redningsberedskabet blevet integreret. Det er de samme  \r\n\r\n myndigheder, der varetager opgaverne i såvel fred som krig. </P>  \r\n\r\n<P>Udvalget lægger vægt på, at ressourcerne udnyttes bedst muligt, således at  \r\n\r\n redningsberedskabets opgaver løses i et tæt samspil mellem det statslige og  \r\n\r\n det kommunale redningsberedskab. </P>  \r\n\r\n<P>Redningsberedskabet skal kunne yde bistand i udlandet, og udvalget lægger  \r\n\r\n vægt på, at kapaciteten hertil øges i fremtiden. Udvalget har noteret sig, at  \r\n\r\n der med lovforslaget er skabt grundlag for, at redningsberedskabet kan yde  \r\n\r\n bistand i udlandet i tilfælde af fredstidskatastrofer. </P>  \r\n\r\n<P>Den ændrede sikkerhedspolitiske situation gør det muligt, at et færre  \r\n\r\n antal kommuner end i dag bliver pålagt et udvidet krigsmæssigt  \r\n\r\n redningsberedskab på et noget lavere niveau. </P>  \r\n\r\n<P>Udvalget er enig i, at den nuværende K-værnepligtsordning skal ophæves.  \r\n\r\n Den afløses af en ny kommunal værnepligtsordning, som indeholder en kortere  \r\n\r\n uddannelse i førstehjælp. Administrationen af ordningen må tilrettelægges,  \r\n\r\n således at kommunalbestyrelsen på grundlag af oplysninger i folkeregisteret  \r\n\r\n løbende kan få overblik over, hvilke værnepligtige der indgår i  \r\n\r\n rådighedsordningen i den pågældende kommune. </P>  \r\n\r\n<P>Udvalget lægger stor vægt på det frivillige element i redningsberedskabet.  \r\n\r\n Udvalget er derfor tilfreds med, at der med lovforslaget er skabt et godt  \r\n\r\n grundlag for det frivillige engagement både ved indsats i Danmark og i  \r\n\r\n udlandet. </P>  \r\n\r\n<P>Udvalget finder, at der under Beredskabsstyrelsen bør nedsættes et  \r\n\r\n uddannelsesudvalg eller et andet tilsvarende forum, som kan rådgive om  \r\n\r\n uddannelserne inden for redningsberedskabet. Udvalget ønsker endvidere, at  \r\n\r\n eventuelle planer vedrørende nedlæggelse af skoler og kaserner først  \r\n\r\n gennemføres efter politisk drøftelse med partierne. </P>  \r\n\r\n<P>Med lovforslagets vedtagelse er den såkaldte 1. fase for arbejdet  \r\n\r\n gennemført. Udvalget opfordrer indenrigsministeren til i løbet af 1993 at  \r\n\r\n igangsætte fase 2, der omfatter redningsberedskabet på internationalt plan og  \r\n\r\n ambulanceberedskabets placering i beredskabet. </P>  \r\n\r\n<P>Der er enighed om, at de økonomiske rammer, der er afsat til beredskabet  \r\n\r\n på finanslovforslaget for 1993 og 1994, fastholdes. De økonomiske rammer for  \r\n\r\n 1995 og 1996 skal tages op til politisk forhandling senest i forbindelse med  \r\n\r\n udarbejdelse af finanslovforslaget for 1995. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse  \r\n\r\n uændret</I> . </P>  \r\n\r\n<P>Hanne Andersen (S) Grete Schødts (S) Poul Erik Dyrlund (S) Holger  \r\n\r\n Graversen (S) Klaus Hækkerup (S) fmd. <I>Peder Sass (S) Jørn Pedersen (S)  \r\n\r\n Pernille Frahm (SF) Lis Noer Holmberg (CD) Karen Højte Jensen (KF) John  \r\n\r\n Vinther (KF) Per Tærsbøl (KF) Erik Larsen (V) Mejdahl (V) Poul Nødgaard  \r\n\r\n (FP)</I> nfmd. <I>Ole Vig Jensen (RV) Glønborg (KRF) </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Endvidere har udvalget modtaget mundtlige og/eller skriftlige henvendelser  \r\n\r\n fra Det Kommunale Civilforsvarspersonales Landsforbund og Kommunernes  \r\n\r\n Landsforening. </P>  \r\n\r\n<P>Der er af indenrigsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de stillede ændringsforslag. </P>  \r\n\r\n<P>ÆndringsforslagAf <I>indenrigsministeren,</I> tiltrådt af <I>udvalget</I>  \r\n\r\n : </P>  \r\n\r\n<P>Til § 9 <B>1)</B> I <I>stk. 2</I> indsættes efter sidste pkt. som nyt  \r\n\r\n punktum: </P>  \r\n\r\n<P>&#187;Kommunalbestyrelsen kan i særlige tilfælde med indenrigsministerens  \r\n\r\n samtykke udpege et andet medlem af kommunalbestyrelsen end borgmesteren til  \r\n\r\n at indtræde som formand for beredskabskommissionen.&#171; </P>  \r\n\r\n<P>Til § 10 <B>2)</B> I <I>stk. 2</I> indsættes efter sidste pkt. som nyt  \r\n\r\n punktum: </P>  \r\n\r\n<P>&#187;Kommunalbestyrelsen kan i særlige tilfælde med indenrigsministerens  \r\n\r\n samtykke udpege et andet medlem af kommunalbestyrelsen end borgmesteren til  \r\n\r\n at indtræde i den fælles beredskabskommission.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Foranlediget af en henvendelse fra Thorkild Simonsen, Århus  \r\n\r\n Kommune, der er magistratskommune, bemyndiges indenrigsministeren til i  \r\n\r\n særlige tilfælde at kunne godkende, at et andet medlem af kommunalbestyrelsen  \r\n\r\n udpeges som formand for beredskabskommissionen. </P>  \r\n\r\n<P>Hanne Andersen (S) Grete Schødts (S) Poul Erik Dyrlund (S) Holger  \r\n\r\n Graversen (S) Klaus Hækkerup (S) fmd. <I>Peder Sass (S) Jørn Pedersen (S)  \r\n\r\n Pernille Frahm (SF) Lis Noer Holmberg (CD) Karen Højte Jensen (KF) John  \r\n\r\n Vinther (KF) Per Tærsbøl (KF) Erik Larsen (V) Mejdahl (V) Ernst B. Schmidt  \r\n\r\n (FP) Ole Vig Jensen (RV) Glønborg (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/01/1993"
        },
        {
            "displayName": "Accession",
            "displayValue": "199214K00132"
        },
        {
            "displayName": "Entydig dokumentidentifikation",
            "displayValue": "CL001892"
        },
        {
            "displayName": "Dato for førstegangsindlæggelse",
            "displayValue": "18/01/1993"
        },
        {
            "displayName": "Dato for indlæggelse",
            "displayValue": "18/01/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "132"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}