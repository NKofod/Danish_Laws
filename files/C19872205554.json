{
    "id": 76058,
    "title": "Skrivelse om overgangsordninger (* 1) (Til rektorerne for samtlige gymnasieskoler og samtlige amtskommuner, Københavns og Frederiksberg kommuner og Amtsrådsforeningen) ",
    "documentTypeId": "200",
    "isSagsforlobPeriodValid": false,
    "shortName": "SKR nr 22055 af 31/03/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om overgangsordninger (* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til rektorerne for samtlige  \r\n\r\n gymnasieskoler og samtlige amtskommuner, </P>  \r\n\r\n<P CLASS=TITEL-KOMMENTAR ALIGN=CENTER>Københavns og Frederiksberg kommuner og  \r\n\r\n Amtsrådsforeningen) </P>  \r\n\r\n<BR>  \r\n\r\n<P>Under forudsætning af gymnasiereformens gennemførelse fra august 1988 vil  \r\n\r\n der i skoleårene 1988/89 og 1989/90 skulle undervises såvel efter den  \r\n\r\n nugældende bekendtgørelse som efter den kommende. </P>  \r\n\r\n<PRE>  \r\n\r\n              nugældende            kommende  \r\n\r\n              bekendtg.             bekendtg.  \r\n\r\n 88/89        2. og 3.g               1.g  \r\n\r\n 89/90        3.g                     1. og 2.g  \r\n\r\n</PRE>  \r\n\r\n<P>Forskellene i timeplaner efter de to ordninger indebærer, at der vil opstå  \r\n\r\n nogle midlertidige problemer i relation til lærerløntimeforbruget i de  \r\n\r\n enkelte fag. </P>  \r\n\r\n<P>Direktoratets arbejdsgruppe om overgangsordninger er gennem analyser af  \r\n\r\n den nuværende og den kommende struktur kommet frem til, at man må forvente  \r\n\r\n følgende midlertidge fluktuationer i de to overgangsår: </P>  \r\n\r\n<UL CLASS=PLAIN-LIST>  \r\n\r\n<LI>1) I skoleåret 89/90 vil der ske et fald i antallet af religionstimer på  \r\n\r\n 33 %. Derefter vil timetallet være det samme som i dag. </LI>  \r\n\r\n<LI>2) I skoleåret 1988/89 vil der ske et fald i antallet af engelsktimer på  \r\n\r\n knapt 20 %. Derefter forventes en beskeden sitigning i forhold til nu. </LI>  \r\n\r\n<LI>3) Der må forventes generelt at ske en stigning i antallet af tysktimer  \r\n\r\n på over 50 %, men i skoleåret 89/90 vil antallet være særligt højt, antagelig  \r\n\r\n ca. 20 % over det niveau, der kan forventes i 90/91. </LI>  \r\n\r\n<LI>4) I årene 88/89 og 89/90 vil der ske fald i antallet af  \r\n\r\n oldtidskundskabstimer - i 88/89 på 33 % og i 89/90 på 100 %. Derefter vil  \r\n\r\n timetallet være det samme som i dag. </LI>  \r\n\r\n<LI>5) I geografi kan man generelt forvente et beskedent fald, men i  \r\n\r\n skoleåret 88/89 vil faldet være en smule større end hvad der generelt kan  \r\n\r\n forventes. </LI>  \r\n\r\n<LI>6) I biologi kan man i skoleårene 88/89 og 89/90 forvente en midlertidig  \r\n\r\n stigning på ca. 50 % i forhold til i dag. </LI>  \r\n\r\n<LI>7) I musik vil der ske i 88/89 ske en midlertidig stigning på ca. 20 % i  \r\n\r\n forhold til i dag. </LI>  \r\n\r\n<LI>8) I formning/billedkunst vil der i 89/90 ske et midlertidigt fald på ca.  \r\n\r\n 50 %. </LI>  \r\n\r\n</UL>  \r\n\r\n<P>Herudover medfører reformen formodentlig nogle permanente ændringer i  \r\n\r\n timeforbruget i nogle fag, således nedgang i fransk og latin og opgang i  \r\n\r\n kemi. Sådanne permanente ændringer er ikke medtaget overfor. </P>  \r\n\r\n<P>Med det formål at undgå for store udsving i overgangsperioden i  \r\n\r\n undervisningsaktiviteterne i de enkelte fag, opfordrer direktoratet  \r\n\r\n rektorerne til allerede ved fag- og timefordelingen for skoleåret 1987/88 at  \r\n\r\n være opmærksom på disse problemer og ved planlægningen af skoleåret søge at  \r\n\r\n imødekomme dem i det omfang, det allerede nu er muligt. </P>  \r\n\r\n<P>Nogle timetalsrokader i den nuværende struktur vil i et vist omfang kunne  \r\n\r\n tilgodese en løsning af overgangsproblemerne. Direktoratet kan pege på  \r\n\r\n følgende: </P>  \r\n\r\n<UL CLASS=PLAIN-LIST>  \r\n\r\n<LI>a) Religionstimerne (evt. kun for nogle klasser) flyttes til 3.g i  \r\n\r\n 1989/90. </LI>  \r\n\r\n<LI>b) Engelsk på sproglig linje i 2.g-3.g i 88-90 tildeles følgende timetal:  \r\n\r\n nS-grenen: 5-5 og de øvrige grene: 4-4. </LI>  \r\n\r\n<LI>c) Tysk for sproglige tildeles timetallene 4-3-4 eller 3-4-4 i skoleårene  \r\n\r\n 87-90. </LI>  \r\n\r\n<LI>d) Geografi på samfunds- og naturfaglige grene får timetallene 2-3 i  \r\n\r\n stedet for 3-2 i 2.-3.g i 87-89, jfr. standardforsøget med samlæsning af  \r\n\r\n fysik og kemi på mS-grenen. </LI>  \r\n\r\n<LI>e) Musik (og evt. formning) læses i 2.g i 87/88 med 3 timer og 0 timer i  \r\n\r\n 3.g. </LI>  \r\n\r\n</UL>  \r\n\r\n<P>Direktoratet bemyndiger hermed rektorerne til uden nærmere ansøgning at  \r\n\r\n iværksætte disse afvigelser fra normaltimeplanen under følgende  \r\n\r\n forudsætninger: </P>  \r\n\r\n<P>- ingen elever må i noget år få færre end 28 eller mere end 32 ugentlige  \r\n\r\n skematimer og </P>  \r\n\r\n<P>- brug af fravigelserne må ikke føre til oprettelse af flere hold end der  \r\n\r\n ellers ville være oprettet. </P>  \r\n\r\n<P>- anvendelsen af disse fravigelser indberettes til direktoratet. </P>  \r\n\r\n<P>Skrivelse af den 10. februar 1984, RS 01-01, om fravigelser fra  \r\n\r\n normaltimeplanen er herudover fortsat gældende. </P>  \r\n\r\n<P>Direktoratet vil senere udsende yderligere materiale om overgangsordninger  \r\n\r\n på dette og andre områder. </P>  \r\n\r\n<P>P.d.v. </P>  \r\n\r\n<P>Steffen Jensen </P>  \r\n\r\n<P>undervisningsinspektør </P>  \r\n\r\n</DIV>",
    "isHistorical": true,
    "editorialNotes": [
        "(* 1) Skrivelsen er udløbet efter sit indhold"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19872205554"
        },
        {
            "displayName": "Entydig dokumentidentifikation",
            "displayValue": "CM035264"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22055"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "31/03/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Gymmasieskolerne og Højere Forberedelseseksamen"
        },
        {
            "displayName": "Ressortministeriets journalnummer",
            "displayValue": "Undervisningsmin. DGHF J. nr. 10-31-00-02/87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}