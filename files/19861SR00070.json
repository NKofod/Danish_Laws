{
    "id": 105536,
    "title": "1986 BR 70   BERETNING OVER FORSLAG TIL FOLKETINGSBESLUTNING OM ÆNDRING AF LOV OM   VARMEFORSYNING    NR B 70 1986-87, 1. SAMLING ",
    "documentTypeId": "370",
    "isSagsforlobPeriodValid": false,
    "shortName": "1986/1 BR 70",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 70 </P>  \r\n\r\n<P></P>  \r\n\r\n<P>Beretning over Forslag til folketingsbeslutning om ændring af lov om  \r\n\r\n varmeforsyning <BR>  \r\n\r\n Nr B 70 1986-87, 1. samling </P>  \r\n\r\n<P></P>  \r\n\r\n<P>Afgivet af det energipolitiske udvalg </P>  \r\n\r\n<P></P>  \r\n\r\n<P>Afgivet: 19870522 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I. Indledning </P>  \r\n\r\n<P>Den 9. december 1986 fremsatte Poul Nielson (S) og Margrete Auken </P>  \r\n\r\n<P>(SF) m.fl. forslag til folketingsbeslutning om ændring af lov om </P>  \r\n\r\n<P>varmeforsyning. </P>  \r\n\r\n<P>1. behandling af forslaget fandt sted den 14. januar 1987, hvor </P>  \r\n\r\n<P>forslaget henvistes til behandling i det energipolitiske udvalg. </P>  \r\n\r\n<P>Beslutningsforslaget er med enkelte ændringer en genfremsættelse af </P>  \r\n\r\n<P>et i folketingsåret 1985-86 fremsat forslag (se Folketingstidende </P>  \r\n\r\n<P>1985-86, forhandlingerne sp. 12454 og tillæg A sp. 6341). </P>  \r\n\r\n<P>Forud herfor fremsatte energiministeren den 30. januar 1985 i </P>  \r\n\r\n<P>overensstemmelse med revisionsbestemmelsen i lov om varmeforsyning </P>  \r\n\r\n<P>fra 1979 forslag til ændring af lov om varmeforsyning (se </P>  \r\n\r\n<P>Folketingstidende 1984-85, forhandlingerne sp. 5061, 5653, 10630 og </P>  \r\n\r\n<P>10673 samt tillæg A sp. 2557, tillæg B sp. 1531 og tillæg C sp. </P>  \r\n\r\n<P>503). Lovforslaget havde i det væsentlige til formål at ajourføre </P>  \r\n\r\n<P>lovens planprocedure, efter at den fremskredne planlægning efter </P>  \r\n\r\n<P>lovens kapital 3 var realiseret. Udvalgsarbejdet førte ikke frem </P>  \r\n\r\n<P>til nogen afklaring heraf, og endvidere blev der konstateret et </P>  \r\n\r\n<P>behov for at vurdere de finansieringsmæssige forhold vedrørende </P>  \r\n\r\n<P>etablering af kollektiv varmeforsyning forud for en revision af </P>  \r\n\r\n<P>loven. Resultatet af Folketingets behandling af lovforslaget blev </P>  \r\n\r\n<P>derfor alene, at revisionsbestemmelsen i loven blev ophævet. Det </P>  \r\n\r\n<P>energipolitiske udvalgs betænkning over lovforslaget blev afgivet </P>  \r\n\r\n<P>den 15. maj 1985. </P>  \r\n\r\n<P>II. Udvalgets arbejde </P>  \r\n\r\n<P>Udvalget har behandlet forslaget til folketingsbeslutning i en række </P>  \r\n\r\n<P>møder og har herunder stillet spørgsmål til energiministeren, som </P>  \r\n\r\n<P>denne har besvaret skriftligt. </P>  \r\n\r\n<P>Udvalget har modtaget skriftlige og mundtlige henvendelser fra: </P>  \r\n\r\n<P>Amtsrådsforeningen i Danmark, </P>  \r\n\r\n<P>Danske Elværkers Forening og </P>  \r\n\r\n<P>Danske Fjernvarmeværkers Forening. </P>  \r\n\r\n<P>Et »flertal§ (Socialdemokratiets, Socialistisk Folkepartis, Det </P>  \r\n\r\n<P>Radikale Venstres og Venstresocialisternes medlemmer af udvalget) </P>  \r\n\r\n<P>bemærker, at energiministeren over for udvalget har oplyst, at der </P>  \r\n\r\n<P>for tiden pågår en række undersøgelses- og forsøgsprojekter med </P>  \r\n\r\n<P>henblik på at belyse de tekniske, styringsmæssige og økonomiske </P>  \r\n\r\n<P>forudsætninger for at tilrettelægge energiproduktion og -forbrug på </P>  \r\n\r\n<P>en bedre måde. </P>  \r\n\r\n<P>På baggrund heraf og i lyset af erfaringerne med de sidste to års </P>  \r\n\r\n<P>energipolitiske tiltag finder flertallet, at der er behov for en </P>  \r\n\r\n<P>overordnet vurdering af såvel lov om varmeforsyning som samspillet </P>  \r\n\r\n<P>mellem denne lov, elforsyningsloven og lov om naturgasforsyning. </P>  \r\n\r\n<P>Flertallet forudsætter, at varmeplanlægningen videreføres i </P>  \r\n\r\n<P>overensstemmelse med de hidtidige overordnede målsætninger, således </P>  \r\n\r\n<P>som de er afspejlet i beslutningsforslaget. Det vil i forbindelse </P>  \r\n\r\n<P>hermed være nødvendigt inden for de områder, der er udlagt til </P>  \r\n\r\n<P>kollektiv forsyning: </P>  \r\n\r\n<P>- at søge tilslutningen til de kollektive varmesystemer fremmet, </P>  \r\n\r\n<P>- at vurdere konfliktfladerne mellem de forskellige </P>  \r\n\r\n<P>opvarmningsformer, </P>  \r\n\r\n<P>- at gennemgå forskellige styringsmuligheder m.v. med henblik på at </P>  \r\n\r\n<P>sikre høj slutdækning af forskellige kundekategorier, herunder også </P>  \r\n\r\n<P>erhvervskunder, </P>  \r\n\r\n<P>- at analysere hvorledes man kan fremme udnyttelsen af overskudsvarme </P>  \r\n\r\n<P>fra industrielle processer m.v. i forbindelse med fjernvarme, og </P>  \r\n\r\n<P>- at søge energiforbruget nedbragt ved udvidet samproduktion af el og </P>  \r\n\r\n<P>varme. </P>  \r\n\r\n<P>Flertallet finder endvidere, at man gennem valg af brændsler og </P>  \r\n\r\n<P>forsyningsform må sikre en opprioritering af såvel miljøet som en </P>  \r\n\r\n<P>aktiv indsats for besparelser i slutforbruget. </P>  \r\n\r\n<P>I forbindelse hermed skal flertallet fremhæve det </P>  \r\n\r\n<P>el-besparelsesprojekt, som Energiministeriet forestår, og som har </P>  \r\n\r\n<P>sin baggrund i aftalen mellem Socialdemokratiet og regeringen fra </P>  \r\n\r\n<P>juni 1986 om udbygningen med decentral kraftvarme. Formålet hermed </P>  \r\n\r\n<P>er at gennemføre en forskning og afprøvning af en række ideer og </P>  \r\n\r\n<P>forslag til mere vidtgående elbesparelser. Flertallet forudsætter, </P>  \r\n\r\n<P>at udvalget løbende bliver holdt underrettet om disse initiativer, </P>  \r\n\r\n<P>og at der på basis af delrapporter vil kunne iværksættes nye </P>  \r\n\r\n<P>elbesparelsestiltag. </P>  \r\n\r\n<P>Ligeledes har flertallet noteret, at energiministeren har oplyst, at </P>  \r\n\r\n<P>han er indstillet på at pålægge elforsyningsvirksomhederne i </P>  \r\n\r\n<P>forbindelse med deres årlige udbygningsplaner at redegøre for de </P>  \r\n\r\n<P>elbesparende foranstaltninger, der gennemføres. </P>  \r\n\r\n<P>Specielt vedrørende elvarme ønsker flertallet at understrege </P>  \r\n\r\n<P>nøvendigheden af, at elvarmen indpasses på en hensigtsmæssig måde i </P>  \r\n\r\n<P>varmeplanlægningen. Med dette sigte opfordrer flertallet </P>  \r\n\r\n<P>energiministeren til i begyndelsen af næste folketingsår at </P>  \r\n\r\n<P>fremlægge forslag med det udgangspunkt, at elvarme, medmindre </P>  \r\n\r\n<P>særlige samfundsøkonomiske forhold taler imod, kun tillades i </P>  \r\n\r\n<P>områder, hvor det er klargjort, at der ikke er grundlag for </P>  \r\n\r\n<P>kollektiv varmeforsyning i form af fjernvarme, kraftvarme m.v. </P>  \r\n\r\n<P>eller naturgas. Dog skal der som hidtil kunne dispenseres i særlige </P>  \r\n\r\n<P>tilfælde, f.eks. for fritidshuse, eller hvor særlige </P>  \r\n\r\n<P>bygningstekniske forhold taler herfor, ligesom brugere, der </P>  \r\n\r\n<P>allerede har installeret elvarme, bør kunne stå frit med hensyn til </P>  \r\n\r\n<P>ændring af varmesystemer. </P>  \r\n\r\n<P>Flertallet finder, at den praktiske konsekvens heraf vil være et </P>  \r\n\r\n<P>klart stop for elvarme i områder, der allerede gennem </P>  \r\n\r\n<P>varmeplanlægningen er udlagt til kollektiv varmeforsyning. For så </P>  \r\n\r\n<P>vidt angår de områder, der endnu ikke er færdigbehandlet i den </P>  \r\n\r\n<P>kommunale varmeplanlægning, er det flertallets opfattelse, at der </P>  \r\n\r\n<P>efter en gennemgang af omfanget og karakteren af disse områder bør </P>  \r\n\r\n<P>etableres et moratorium for elvarme, således at mulighederne for </P>  \r\n\r\n<P>kollektiv forsyning i de mindre by- og landsbysamfund bliver </P>  \r\n\r\n<P>effektivt belyst. Det er flertallets opfattelse, at en sådan </P>  \r\n\r\n<P>fremgangsmåde er en nødvendig forudsætning for, at vurderingen af </P>  \r\n\r\n<P>mulighederne for udnyttelsen af de forskellige former for </P>  \r\n\r\n<P>vedvarende energi i disse områder får samme prioritering i praksis, </P>  \r\n\r\n<P>som tilfældet har været det i de større byområder, når det drejede </P>  \r\n\r\n<P>sig om kraftvarme og naturgas. Uden et moratorium for elvarmen </P>  \r\n\r\n<P>består der en risiko for, at grundlaget for gennemførelsen af </P>  \r\n\r\n<P>kollektive varmeforsyningsprojekter i disse områder bliver udhulet. </P>  \r\n\r\n<P>Samtidig hermed fremlægges forslag - på baggrund af en belysning af </P>  \r\n\r\n<P>mulighederne for og konsekvenserne af - til en intensiveret indsats </P>  \r\n\r\n<P>for udnyttelse af den vedvarende energi og særlige støtteordninger </P>  \r\n\r\n<P>til isoleringsforanstaltninger m.v. i områder, der ikke får </P>  \r\n\r\n<P>kollektiv energiforsyning, eller hvor den definitive beslutning </P>  \r\n\r\n<P>herom ikke kan træffes inden for en kortere periode. </P>  \r\n\r\n<P>Energiministeren har oplyst, at der for tiden gennemføres en </P>  \r\n\r\n<P>omfattende samfundsmæssig vurdering af hensigtsmæssigheden af </P>  \r\n\r\n<P>opførelsen af elopvarmede lavenergihuse i områder, der er udlagt </P>  \r\n\r\n<P>til kollektiv forsyning. Resultatet af denne undersøgelse skal </P>  \r\n\r\n<P>indgå i det materiale, der forelægges udvalget vedrørende elvarme i </P>  \r\n\r\n<P>kollektivt forsynede områder. </P>  \r\n\r\n<P>På grundlag heraf vil der kunne tages stilling til, hvorvidt den </P>  \r\n\r\n<P>hidtidige praksis med hensyn til dispensation fra tilslutningspligt </P>  \r\n\r\n<P>og elopvarmningsforbud for lavenergihuse bør opretholdes i områder </P>  \r\n\r\n<P>med kollektiv varmeforsyning. </P>  \r\n\r\n<P>Et »mindretal§ (Det Konservative Folkepartis, Venstres, </P>  \r\n\r\n<P>Centrum-Demokraternes og Kristeligt Folkepartis medlemmer af </P>  \r\n\r\n<P>udvalget) vender sig imod et statsligt forbud mod elvarme. Det vil </P>  \r\n\r\n<P>være et centralt overformynderi rettet mod det lokale selvstyre, </P>  \r\n\r\n<P>som hidtil har været det bærende grundlag for reguleringerne i </P>  \r\n\r\n<P>varmeplanlægningen i Danmark. </P>  \r\n\r\n<P>Et så omfattende forbud vil ramme tilfældigt og vil især få </P>  \r\n\r\n<P>konsekvenser i mindre byområder og landsbyer. Beboerne i disse </P>  \r\n\r\n<P>områder mister deres frie valgmuligheder, hvilket kan blive </P>  \r\n\r\n<P>særdeles kostbart for den enkelte. Beboerne uden for bysamfund med </P>  \r\n\r\n<P>billig kollektiv varmeforsyning er i forvejen de, der i mange </P>  \r\n\r\n<P>tilfælde er hårdest belastet af opvarmningsudgifterne. </P>  \r\n\r\n<P>Mindretallet finder det meget beklageligt, at et flertal på denne </P>  \r\n\r\n<P>baggrund ønsker at gennemføre et så drastisk indgreb uden at det er </P>  \r\n\r\n<P>tilstrækkelig belyst, hvilke konsekvenser det vil få for samfundet </P>  \r\n\r\n<P>og den enkelte. </P>  \r\n\r\n<P>P.u.v. </P>  \r\n\r\n<P>LONE DYBKJÆR </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861SR00070"
        },
        {
            "displayName": "Entydig dokumentidentifikation",
            "displayValue": "CL005116"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}