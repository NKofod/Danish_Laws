{
    "id": 212750,
    "title": "Udtalelse afgivet af Social- og Indenrigsministeriet om kommuners adgang til at tegne kollektive ulykkes- og ansvarsforsikringer for frivillige",
    "documentTypeId": "250",
    "isSagsforlobPeriodValid": true,
    "shortName": "UDT nr 10561 af 29/04/2016",
    "documentHtml": "<div class=\"bjelke\">Den fulde tekst</div><p class=\"Titel2\">Udtalelse afgivet af Social- og Indenrigsministeriet om kommuners adgang til at tegne kollektive ulykkes- og ansvarsforsikringer for frivillige</p>\r\n<div class=\"Resume\">\r\n   <p class=\"TekstGenerel\">Udtalt, at kommuner ikke med hjemmel i serviceloven, arbejdsskadeforsikringsloven eller Danske Lov 3-19-2 kunne tegne ulykkes- og ansvarsforsikringer for frivillige.</p>\r\n   <p class=\"TekstGenerel\">Endvidere anført, at ministeriet havde overvejet, om den merværdi, som den frivillige indsats indebar i forhold til den kommunale opgaveløsning og kommunens borgere, kunne tale for, at en kommune kunne have en kommunal interesse i at kunne tegne forsikringer for frivillige, som ydede en frivillig indsats i kommunen.</p>\r\n   <p class=\"TekstGenerel\">Heroverfor stod imidlertid det grundlæggende princip efter kommunalfuldmagtsreglerne om forbud mod begunstigelse af enkeltpersoner og den heraf følgende grundsætning om, at en kommune alene kan tegne forsikring, i det omfang kommunen kan anses for erstatningsansvarlig.</p>\r\n   <p class=\"TekstGenerel\">Efter Social- og Indenrigsministeriets opfattelse gav spørgsmålet om, hvorvidt der var hjemmel i kommunalfuldmagtsreglerne til at tegne de omhandlede forsikringer, anledning til tvivl.</p>\r\n   <p class=\"TekstGenerel\">Social- og Indenrigsministeriet var imidlertid efter en samlet vurdering og en afvejning af de krydsende hensyn af den opfattelse, at der ikke var hjemmel i kommunalfuldmagtsreglerne til at tegne de omhandlede forsikringer.</p>\r\n   <p class=\"TekstGenerel\">Efter Social- og Indenrigsministeriets opfattelse burde understøttelsen af den samfundsmæssige interesse i at kunne samarbejde med frivillige på en måde, som kunne betyde afholdelse af udgifter i et ikke uvæsentligt omfang, ske med lovgivningsmagtens medvirken.</p>\r\n   <p class=\"TekstGenerel\">Social- og Indenrigsministeriet tilkendegav på den baggrund, at ministeriet ville overveje at tilvejebringe hjemmel i lovgivningen til, at kommuner og eventuelt regioner kan tegne de omhandlede forsikringer.</p>\r\n   <p class=\"TekstGenerel\">Under hensyn hertil og til kommuners mulighed for at indrette sig i forhold til udtalelsen fandt Social- og Indenrigsministeriet for så vidt angik eksisterende forsikringer, at kommuner senest den 1. juli 2017 skulle opsige eventuelle eksisterende forsikringer for frivillige i overensstemmelse med de opsigelsesvarsler, som måtte være indeholdt i de pågældende forsikringer. Hvis der inden den 1. juli 2017 blev tilvejebragt hjemmel i lovgivningen til at tegne de omhandlede forsikringer, ville kommuner kunne forlænge forsikringerne i overensstemmelse med den pågældende lovgivning. Kommuner ville fra og med udtalelsens dato alene kunne tegne nye ulykkes- og ansvarsforsikringer, såfremt der blev tilvejebragt lovhjemmel hertil.</p>\r\n</div>\r\n<p>Hele udtalelsen kan findes digitalt og hentes i PDF-format på Social- og Indenrigsministeriets hjemmeside:</p>\r\n<p>https://resumedatabase.sim.dk/resumedatabasen/2016/1631-om-kommuners-adgang-til-at-tegne-kollektive-ulykkes-og-ansvarsforsikringer-for-frivillige/</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/02/2020"
        },
        {
            "displayName": "Accession",
            "displayValue": "Y20161056158"
        },
        {
            "displayName": "Entydig dokumentidentifikation",
            "displayValue": "CY000320"
        },
        {
            "displayName": "Dato for indlæggelse",
            "displayValue": "06/02/2020"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "10561"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "29/04/2016"
        },
        {
            "displayName": "Ressortministeriets journalnummer",
            "displayValue": "Social- og indenrigsmin., j.nr. 2015-612"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}