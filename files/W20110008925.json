{
    "id": 139086,
    "title": "Endelig administrativ afgørelse om personligt tillæg - beregning - økonomisk vurdering - tilkendelse - engangsydelse - supplerende - ældrecheck (Principafgørelse 194-11 fra Ankestyrelsen om pensionsloven)",
    "documentTypeId": "240",
    "isSagsforlobPeriodValid": true,
    "shortName": "KEN nr 89 af 31/08/2011",
    "documentHtml": "<div class=\"bjelke\">Den fulde tekst</div><p class=\"Titel2\">Endelig administrativ afgørelse om personligt tillæg - beregning - økonomisk vurdering - tilkendelse - engangsydelse - supplerende - ældrecheck (Principafgørelse 194-11 fra Ankestyrelsen om pensionsloven)</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé</span>\r\n   </p>\r\n   <p class=\"TekstGenerel\">Kommunen skal medtage den supplerende engangsydelse (ældrechecken) i den samlede økonomiske vurdering af, om en borger har ret til personligt tillæg. Kommunen kan derimod ikke medtage den supplerende engangsydelse ved beregningen af personligt tillæg. Ved beregningen af personligt tillæg lægges vægt på reglen om, at der i indtægtsgrundlaget foretages fradrag for social pension og dermed også for den supplerende engangsydelse. Der er derimod ikke lovhjemmel til at se bort fra den supplerende engangsydelse ved tilkendelsen af personligt tillæg.</p>\r\n</div>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px;\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0\" style=\"padding-left: 3.5pt;padding-right: 3.5pt;SchultzColumns: 245 407;\" width=\"652\">\r\n                  <tr>\r\n                     <td width=\"245\">\r\n                        <div class=\"TabelTekst2\">Afgørelse truffet af:</div>\r\n                     </td>\r\n                     <td width=\"407\">\r\n                        <div class=\"TabelTekst2\">Ankestyrelsen</div>\r\n                     </td>\r\n                  </tr>\r\n                  <tr>\r\n                     <td width=\"245\">\r\n                        <div class=\"TabelTekst2\">J.nr.:</div>\r\n                     </td>\r\n                     <td width=\"407\">\r\n                        <div class=\"TabelTekst2\">6200216-10</div>\r\n                     </td>\r\n                  </tr>\r\n                  <tr>\r\n                     <td width=\"245\">\r\n                        <div class=\"TabelTekst2\">Afgørelsesdato:</div>\r\n                     </td>\r\n                     <td width=\"407\">\r\n                        <div class=\"TabelTekst2\">31-08-2011</div>\r\n                     </td>\r\n                  </tr>\r\n                  <tr>\r\n                     <td width=\"245\">\r\n                        <div class=\"TabelTekst2\">Udsendelsesdato:</div>\r\n                     </td>\r\n                     <td width=\"407\">\r\n                        <div class=\"TabelTekst2\">01-11-2011</div>\r\n                     </td>\r\n                  </tr>\r\n                  <tr>\r\n                     <td width=\"245\"> </td>\r\n                     <td width=\"407\"> </td>\r\n                  </tr>\r\n                  <tr>\r\n                     <td width=\"245\">\r\n                        <div class=\"TabelTekst2\">Lovgivning, afgørelsen vedrører:</div>\r\n                     </td>\r\n                     <td width=\"407\"> </td>\r\n                  </tr>\r\n                  <tr>\r\n                     <td colspan=\"2\" width=\"652\">\r\n                        <div class=\"TabelTekst2\">Lov om social pension - lovbekendtgørelse nr. 1005 af 19. august 2010 - § 14, stk. 1, § 29, stk. 4 og § 72d</div>\r\n                     </td>\r\n                  </tr>\r\n                  <tr>\r\n                     <td colspan=\"2\" width=\"652\"> </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"Tekstoverskrift\">Afgørelse</p>\r\n<p class=\"Tekst\">Ankestyrelsen har i møde truffet afgørelse i NNs sag om personligt tillæg.</p>\r\n<p class=\"Tekst\">Resultatet er:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Kommunen kan ikke medtage den supplerende engangsydelse (ældrechecken) ved beregningen af personligt tillæg.</p>\r\n   <p class=\"Liste1\">\r\n      <span class=\"Liste1Nr\">–</span> Kommunen skal derimod medtage den supplerende engangsydelse ved vurderingen af, om NN har ret til personligt tillæg.</p>\r\n</p>\r\n<p class=\"Tekst\">Det betyder, at kommunen ikke skulle have foretaget omregning af NNs personlige tillæg på baggrund af den supplerende engangsydelse.</p>\r\n<p class=\"Tekst\">Vi er således kommet til det samme resultat som Det Sociale Nævn i Statsforvaltningen YY, der hjemviste sagen til kommunen.</p>\r\n<p class=\"Tekst\">Der var enighed på mødet.</p>\r\n<p class=\"Tekstoverskrift\">Begrundelsen for afgørelsen</p>\r\n<p class=\"Tekst\">Supplerende engangsydelse ved beregningen af personligt tillæg:</p>\r\n<p class=\"Tekst\">Ankestyrelsen finder, at der skal foretages fradrag i indtægtsgrundlaget for supplerende engangsydelse ved beregningen af personligt tillæg.</p>\r\n<p class=\"Tekst\">Det betyder, at den supplerende engangsydelse ikke kan medtages som en indtægt ved beregningen af personligt tillæg.</p>\r\n<p class=\"Tekst\">Vi har herved lagt vægt på, at personligt tillæg efter reglerne nedsættes på grund af indtægt, men at der i indtægtsgrundlaget foretages fradrag for blandt andet skattepligtig social pension.</p>\r\n<p class=\"Tekst\">Vi har lagt vægt på, at pension i pensionslovens forstand udover folkepension og førtidspension også omfatter en række nærmere bestemte tillæg, herunder blandt andet supplerende engangsydelse.</p>\r\n<p class=\"Tekst\">Det betyder, at kommunen ikke skulle have foretaget omregning af NNs personlige tillæg på baggrund af den supplerende engangsydelse.</p>\r\n<p class=\"Tekst\">Betydningen af supplerende engangsydelse ved vurdering af, om der er ret til personligt tillæg:</p>\r\n<p class=\"Tekst\">Ankestyrelsen finder, at der ikke er lovhjemmel til at se bort fra den supplerende engangsydelse ved vurderingen af, om NN har ret til personligt tillæg.</p>\r\n<p class=\"Tekst\">Vi finder derfor, at den supplerende engangsydelse er en indtægt, der skal indgå i den samlede vurdering af NNs økonomiske forhold.</p>\r\n<p class=\"Tekst\">Vi har ved afgørelsen lagt vægt på, at der efter reglerne kan ydes personligt tillæg til pensionister, hvis økonomiske forhold er særlig vanskelige. Afgørelsen herom afhænger af en nærmere konkret og individuel vurdering af pensionistens økonomiske forhold, herunder indtægter, udgifter og formue.</p>\r\n<p class=\"Tekst\">Vi har endvidere lagt vægt på, at det følger af Ankestyrelsens praksis på området, at pension eller anden indtægt, der er udbetalt til dækning af leveomkostninger på ansøgningstidspunktet, anses for indtægt.</p>\r\n<p class=\"Tekst\">Vi bemærker, at vi ikke har efterprøvet kommunens afgørelse om, at NN per 31. december 2009 ikke længere er berettiget til personligt tillæg, da afgørelsen afhænger af en konkret og individuel vurdering af NNs økonomiske forhold. Vi har kun taget stilling til, at den supplerende engangsydelse skal indgå i vurderingen af, om NN har ret til personligt tillæg.</p>\r\n<p class=\"Tekst\">Det betyder, at kommunens afgørelse om, at NN per 31. december 2009 ikke længere havde ret til et løbende personligt tillæg, stadig er gældende.</p>\r\n<p class=\"Tekst\">Vi har lagt til grund, at NN med virkning fra den 1. juni 2008 blev bevilget et løbende personligt tillæg, som blev omregnet per 14. maj 2009 og ophørte per 31. december 2009.</p>\r\n<p class=\"Tekst\">Vi bemærker, at vi ved afgørelsen alene har taget stilling til den supplerende engangsydelses betydning for reglerne om personligt tillæg.</p>\r\n<p class=\"Tekstoverskrift\">Oplysninger i sagen</p>\r\n<p class=\"Tekst\">Vi har afgjort sagen på grundlag af:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> de oplysninger, som forelå, da nævnet traf afgørelse i sagen</p>\r\n   <p class=\"Liste1\">\r\n      <span class=\"Liste1Nr\">–</span> nævnets afgørelse af 31. maj 2010</p>\r\n   <p class=\"Liste1\">\r\n      <span class=\"Liste1Nr\">–</span> klagen til Ankestyrelsen af 23. juni 2010 og 18. august 2010</p>\r\n   <p class=\"Liste1\">\r\n      <span class=\"Liste1Nr\">–</span> nævnets genvurdering af 10. september 2010</p>\r\n</p>\r\n<p class=\"Tekst\">Kommunen traf den 14. maj 2009 afgørelse om, 1) at det personlige tillæg fra den 14. maj 2009 ville blive omregnet, således at den supplerende engangsydelse blev medtaget ved beregningen, og 2) at det personlige tillæg ville ophøre den 31. december 2009. NN klagede over denne afgørelse.</p>\r\n<p class=\"Tekst\">Det Sociale Nævn traf den 31. maj 2010 afgørelse om, at kommunen ikke kunne medtage den supplerende engangsydelse ved beregningen af brøkpension.</p>\r\n<p class=\"Tekst\">Nævnet hjemviste derfor sagen til kommunen med henblik på, at kommunen skulle foretage en ny beregning af NNs brøkpension.</p>\r\n<p class=\"Tekst\">Kommunen klagede over nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/11/2011"
        },
        {
            "displayName": "Accession",
            "displayValue": "W20110008925"
        },
        {
            "displayName": "Entydig dokumentidentifikation",
            "displayValue": "BS000026"
        },
        {
            "displayName": "Dato for indlæggelse",
            "displayValue": "08/11/2011"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "89"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "31/08/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "Social- og Integrationsmin.,<br />Ankestyrelsen, j.nr. 6200216-10"
        },
        {
            "displayName": "Stikord",
            "displayValue": "PA 194-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}