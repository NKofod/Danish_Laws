{
    "id": 66234,
    "title": "Bekendtgørelse af lov om Klagenævnet for Udbud (udbud af bygge- og anlægsarbejder og indkøb i De Europæiske Fællesskaber)(* 1) (Klagenævnsloven) ",
    "documentTypeId": "30",
    "isSagsforlobPeriodValid": false,
    "shortName": "LBK nr 1166 af 20/12/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af lov om Klagenævnet for Udbud  \r\n\r\n (udbud af bygge- og anlægsarbejder og indkøb i De Europæiske Fællesskaber)(*  \r\n\r\n 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Klagenævnsloven) </P>  \r\n\r\n<BR>  \r\n\r\n<P>Herved bekendtgøres lov nr. 344 af 6. juni 1991 om Klagenævnet for Udbud  \r\n\r\n (udbud af bygge- og anlægsarbejder og indkøb i De Europæiske Fællesskaber),  \r\n\r\n med de ændringer, der følger af lov nr. 1006 af 19. december 1992 (lov om  \r\n\r\n ændring af lov om Klagenævnet for Udbud) og lov nr. 206 af 29. marts 1995  \r\n\r\n (lov om ændring af lov om Klagenævnet for Udbud). </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Klagenævnet for Udbud behandler klager over  \r\n\r\n overtrædelser af </P>  \r\n\r\n<UL CLASS=PLAIN-LIST>  \r\n\r\n<LI>1) Fællesskabsretten vedrørende offentlige kontrakter og tilbudsgivning  \r\n\r\n for forsyningsvirksomhed, </LI>  \r\n\r\n<LI>2) lov om samordning af fremgangsmåderne ved indgåelse af bygge- og  \r\n\r\n anlægskontrakter og indkøb m.v. eller </LI>  \r\n\r\n<LI>3) bekendtgørelser udstedt i medfør af den i nr. 2 nævnte lov. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Nævnet kan i øvrigt behandle klager, hvor der  \r\n\r\n ved lov eller i henhold til lov er fastsat bestemmelse om klageadgang til  \r\n\r\n nævnet. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Nævnet kan behandle klager over ordregivere, jf.  \r\n\r\n § 3, som påstås at have tilsidesat de regler, der er nævnt i § 1, især ved at  \r\n\r\n have </P>  \r\n\r\n<UL CLASS=PLAIN-LIST>  \r\n\r\n<LI>1) handlet i strid med udbudsreglerne, herunder undladt at udbyde, </LI>  \r\n\r\n<LI>2) tilsidesat reglerne om offentliggørelse, meddelelser og frister, </LI>  \r\n\r\n<LI>3) tilsidesat kravene til tekniske specifikationer, </LI>  \r\n\r\n<LI>4) ulovligt udelukket eller diskrimineret ansøgere eller bydende ved  \r\n\r\n tildeling af kontrakter, </LI>  \r\n\r\n<LI>5) undladt at pålægge personer eller virksomheder, der har modtaget et  \r\n\r\n offentligt tilskud på mere end 50 pct. til visse bygge- og anlægsarbejder, at  \r\n\r\n følge fremgangsmåderne for offentlige bygge- og anlægskontrakter eller </LI>  \r\n\r\n<LI>6) undladt at pålægge personer eller virksomheder, der har fået  \r\n\r\n overdraget at udføre en offentlig udbudsopgave, ikke at diskriminere. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Senest samtidig med at en klage indbringes for  \r\n\r\n nævnet, skal klageren skriftligt underrette den ordregivende myndighed om den  \r\n\r\n påståede overtrædelse og om, at klagen indbringes for nævnet. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ordregivere er statslige, amtskommunale og  \r\n\r\n kommunale myndigheder, offentligretlige organer og offentligretlige juridiske  \r\n\r\n personer og sammenslutninger af en eller flere af disse myndigheder eller  \r\n\r\n offentligretlige organer og offentligretlige juridiske personer samt  \r\n\r\n koncessionshavere. </P>  \r\n\r\n<P CLASS=STK> <I>Stk. 2. </I> Ordregivere er i øvrigt: </P>  \r\n\r\n<UL CLASS=PLAIN-LIST>  \r\n\r\n<LI>1) Offentlige virksomheder, som driver virksomhed inden for vand- og  \r\n\r\n energiforsyning samt transport og telekommunikation som omhandlet i artikel 2  \r\n\r\n og artikel 6, stk. 2, i Rådets direktiv nr. 93/38/EØF af 14. juni 1993 om  \r\n\r\n samordning af fremgangsmåderne ved tilbudsgivning inden for vand- og  \r\n\r\n energiforsyning samt transport og telekommunikation, samt </LI>  \r\n\r\n<LI>2) virksomheder, som ikke er offentlige virksomheder, og som på grundlag  \r\n\r\n af særlig offentlig tilladelse driver virksomhed som nævnt i nr. 1. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Klage efter § 1, stk. 1, kan indgives af </P>  \r\n\r\n<UL CLASS=PLAIN-LIST>  \r\n\r\n<LI>1) enhver, der har en retlig interesse heri, samt </LI>  \r\n\r\n<LI>2) de organisationer og offentlige myndigheder, som erhvervsministeren  \r\n\r\n tillægger klageadgang. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Nævnet kan tillade en tredjemand eller  \r\n\r\n offentlig myndighed, for hvem sagen har en væsentlig betydning, at indtræde i  \r\n\r\n sagen til støtte for klageren eller den indklagede ordregiver. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Klagenævnet kan afvise en sag eller afgøre den i  \r\n\r\n realiteten helt eller delvis, herunder annullere ulovlige beslutninger,  \r\n\r\n midlertidigt afbryde en udbudsprocedure eller pålægge ordregiveren at  \r\n\r\n lovliggøre udbudsforretningen. Klagenævnet skal afvise sager mod en  \r\n\r\n ordregiver, der udnytter et geografisk område med henblik på efterforskning  \r\n\r\n efter eller udvinding af olie, gas, kul eller andet fast brændsel. </P>  \r\n\r\n<P CLASS=STK> <I>Stk. 2. </I> Krav om erstatning kan ikke behandles ved  \r\n\r\n nævnet. </P>  \r\n\r\n<P CLASS=STK> <I>Stk. 3. </I> Klagenævnets afgørelser kan ikke indbringes for  \r\n\r\n anden administrativ myndighed. </P>  \r\n\r\n<P CLASS=STK> <I>Stk. 4. </I> Klagenævnets afgørelser kan indbringes for  \r\n\r\n domstolene senest 8 uger efter, at afgørelsen er meddelt de pågældende.  \r\n\r\n Finder indbringelsen ikke sted inden for fristen, er nævnets afgørelse  \r\n\r\n endelig. Klagenævnets afgørelse efter stk. 1, 2. pkt., om afvisning af en sag  \r\n\r\n kan ikke indbringes for domstolene. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> En ordregivers overtrædelse af de i § 1, stk. 1,  \r\n\r\n omhandlede bestemmelser straffes med bøde. Er overtrædelse begået af et  \r\n\r\n selskab, en forening, en selvejende institution, en fond eller lignende, kan  \r\n\r\n der pålægges den juridiske person som sådan et bødeansvar. Er overtrædelsen  \r\n\r\n begået af staten, en kommune, eller et kommunalt fællesskab, jf. § 60 i lov  \r\n\r\n om kommunernes styrelse, kan der pålægges staten, kommunen eller det  \r\n\r\n kommunale fællesskab bødeansvar. </P>  \r\n\r\n<P CLASS=STK> <I>Stk. 2. </I> Sager om overtrædelse som nævnt i stk. 1 er  \r\n\r\n undergivet privat påtale, når den er begået af en ordregiver, der udnytter et  \r\n\r\n geografisk område med henblik på efterforskning efter eller udvinding af  \r\n\r\n olie, gas, kul eller andet fast brændsel. </P>  \r\n\r\n<P CLASS=STK> <I>Stk. 3. </I> Under en sag som nævnt i stk. 2 eller under en  \r\n\r\n selvstændig sag kan der nedlægges påstand om annullation af ulovlige  \r\n\r\n beslutninger, midlertidig afbrydelse af en udbudsprocedure, eller at  \r\n\r\n ordregiver skal lovliggøre udbudsforretningen. Sådanne påstande kan alene  \r\n\r\n tages under pådømmelse, såfremt der er sket offentlig påtale efter stk. 5  \r\n\r\n eller efter retsplejelovens § 727, stk. 2 og 3. I modsat fald afvises sagen,  \r\n\r\n for så vidt angår sådanne påstande. </P>  \r\n\r\n<P CLASS=STK> <I>Stk. 4. </I> Sag efter stk. 2 og 3 anlægges ved Sø- og  \r\n\r\n Handelsretten i København og behandles som hastesag. For sådanne sager  \r\n\r\n betales alene 500 kr. i retsafgift. </P>  \r\n\r\n<P CLASS=STK> <I>Stk. 5. </I> Såfremt en handling, der indeholder en  \r\n\r\n lovovertrædelse, som efter stk. 2 er henvist til privat forfølgning, tillige  \r\n\r\n indeholder en lovovertrædelse, der er undergivet offentlig påtale, og som kan  \r\n\r\n medføre højere straf end bøde, kan påtalemyndigheden uanset bestemmelsen i  \r\n\r\n stk. 2 forfølge begge lovovertrædelser under et. En sag med privat påtale  \r\n\r\n efter stk. 2 afvises i så fald af Sø- og Handelsretten, for så vidt angår  \r\n\r\n påstanden om straf. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Nævnet består af en formand, et antal  \r\n\r\n næstformænd og et antal sagkyndige medlemmer. </P>  \r\n\r\n<P CLASS=STK> <I>Stk. 2. </I> Formandskabets og nævnets medlemmer udpeges af  \r\n\r\n erhvervsministeren for en periode af 4 år. Formandskabets medlemmer skal  \r\n\r\n opfylde betingelserne for at blive udnævnt til dommer. Nævnets medlemmer  \r\n\r\n udpeges blandt personer, der har kendskab til bygge- og anlægsvirksomhed,  \r\n\r\n offentlig indkøbsvirksomhed, transport og anden tilknyttet  \r\n\r\n erhvervsvirksomhed. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Ved afgørelsen af den enkelte sag deltager  \r\n\r\n formanden eller en næstformand. Formandskabet kan dog bestemme, at formanden  \r\n\r\n og en næstformand eller to næstformænd deltager ved afgørelsen. Endvidere  \r\n\r\n deltager 2 eller i særlige tilfælde 4 sagkyndige medlemmer, der udpeges af  \r\n\r\n formanden efter regler fastsat af erhvervsministeren. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Sagsbehandlingen ved nævnet er skriftlig. Hvor  \r\n\r\n særlige grunde taler derfor, kan formanden dog bestemme, at mundtlig  \r\n\r\n forhandling skal finde sted. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> En klage har kun opsættende virkning, i det  \r\n\r\n omfang dette er fastsat i lovgivningen. Hvor særlige grunde taler derfor, kan  \r\n\r\n nævnet eller formanden på dets vegne dog bestemme, at en klage tillægges  \r\n\r\n opsættende virkning. </P>  \r\n\r\n<P CLASS=STK> <I>Stk. 2. </I> I forbindelse med klager over ordregivere nævnt  \r\n\r\n i § 5, stk. 2, kan nævnet ikke træffe bestemmelse om opsættende virkning.  \r\n\r\n</P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Nævnet kan kræve alle oplysninger, der findes  \r\n\r\n nødvendige for dets virksomhed eller til afgørelse af, om et forhold er  \r\n\r\n omfattet af nævnets kompetence. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Erhvervsministeren fastsætter nærmere regler  \r\n\r\n for nævnets virksomhed, herunder regler om sagsbehandling og gebyr for  \r\n\r\n indgivelse af klage og offentliggørelse af afgørelser. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Undlader nogen til nævnet at give oplysninger i  \r\n\r\n henhold til § 11, kan nævnet som tvangsmiddel pålægge de pågældende daglige  \r\n\r\n bøder, der kan inddrives ved udpantning. </P>  \r\n\r\n</DIV>  \r\n\r\n<A NAME=\"\"P13A\"\"></A>\r\n\r\n<DIV CLASS=PARAGRAPH ID=\"P13A\">  \r\n\r\n<P CLASS=PARAB> <B>§ 13 a. </B> En ordregiver omfattet af § 3 er  \r\n\r\n erstatningsansvarlig over for en virksomhed, såfremt virksomheden kan  \r\n\r\n godtgøre, at ordregiveren har overtrådt regler nævnt i § 1, stk. 1, der  \r\n\r\n vedrører gennemførelsen af Rådets direktiv nr. 93/38/EØF af 14. juni 1993 om  \r\n\r\n samordning af fremgangsmåderne ved tilbudsgivning inden for vand- og  \r\n\r\n energiforsyning samt transport og telekommunikation, og at en reel mulighed  \r\n\r\n for virksomheden for at få tildelt ordren er forspildt som følge af  \r\n\r\n overtrædelsen. Virksomhedens tab omfatter i denne situation samtlige  \r\n\r\n dokumenterede omkostninger i forbindelse med udarbejdelsen af tilbud og  \r\n\r\n deltagelse i udbudsproceduren. </P>  \r\n\r\n</DIV>  \r\n\r\n<A NAME=\"\"P13B\"\"></A>\r\n\r\n<DIV CLASS=PARAGRAPH ID=\"P13B\">  \r\n\r\n<P CLASS=PARAB> <B>§ 13 b. </B> Medmindre højere straf er forskyldt efter  \r\n\r\n anden lovgivning, straffes med bøde den, der forsætligt eller groft uagtsomt  \r\n\r\n undlader at efterkomme forbud eller påbud fra Klagenævnet efter § 5, stk. 1,  \r\n\r\n eller fra domstolene efter § 6, stk. 3. </P>  \r\n\r\n</DIV>  \r\n\r\n<A NAME=\"\"P13C\"\"></A>\r\n\r\n<DIV CLASS=PARAGRAPH ID=\"P13C\">  \r\n\r\n<P CLASS=PARAB> <B>§ 13 c. </B> I tilfælde, hvor en klager får helt eller  \r\n\r\n delvist medhold i en for Klagenævnet indbragt klage, kan nævnet pålægge  \r\n\r\n ordregiveren at godtgøre klageren de sagsomkostninger, denne har afholdt i  \r\n\r\n forbindelse med klagesagen. </P>  \r\n\r\n</DIV>  \r\n\r\n<A NAME=\"\"P13D\"\"></A>\r\n\r\n<DIV CLASS=PARAGRAPH ID=\"P13D\">  \r\n\r\n<P CLASS=PARAB> <B>§ 13 d. </B> Enhver, der har eller har haft interesse i at  \r\n\r\n få tildelt en kontrakt, der er omfattet af de i § 1, stk. 1, nævnte regler i  \r\n\r\n det omfang, disse vedrører gennemførelsen af Rådets direktiv nr. 93/38/EØF af  \r\n\r\n 14. juni 1993 om samordning af fremgangsmåderne ved tilbudsgivning inden for  \r\n\r\n vand- og energiforsyning samt transport og telekommunikation, og som mener,  \r\n\r\n at en ordregiver som nævnt i § 3 har overtrådt disse regler, kan anmode om,  \r\n\r\n at forholdet undersøges i en særlig forligsprocedure, der administreres af  \r\n\r\n Europa-Kommissionen. Anmodning herom fremsættes skriftligt over for  \r\n\r\n Europa-Kommissionen eller Konkurrencerådets sekretariat, dog for bygge- og  \r\n\r\n anlægskontrakter over for Bygge- og Boligstyrelsen. </P>  \r\n\r\n<P CLASS=STK> <I>Stk. 2. </I> Hvis ordregiveren giver sit samtykke til  \r\n\r\n iværksættelse af forligsproceduren, foreslår Europa-Kommissionen en  \r\n\r\n forligsmand fra en liste over uvildige personer. Hver part i  \r\n\r\n forligsproceduren erklærer, om den accepterer den foreslåede forligsmand, og  \r\n\r\n udpeger en supplerende forligsmand. Forligsmændene skal søge at opnå en  \r\n\r\n aftale mellem parterne, der er i overensstemmelse med fællesskabsretten.  \r\n\r\n Forligsmændene underretter Kommissionen om deres konklusioner. </P>  \r\n\r\n<P CLASS=STK> <I>Stk. 3. </I> Hvis en anden i forbindelse med den samme  \r\n\r\n udbudsprocedure har indbragt sagen for Klagenævnet eller domstolene,  \r\n\r\n underretter ordregiveren forligsmændene herom. Forligsmændene skal tilbyde  \r\n\r\n den pågældende at indtræde i forligsproceduren. Forligsmændene kan beslutte  \r\n\r\n at bringe forligsproceduren til ophør, hvor forholdene taler herfor. </P>  \r\n\r\n<P CLASS=STK> <I>Stk. 4. </I> I øvrigt gælder om forligsproceduren artikel  \r\n\r\n 9-11 i direktiv 92/13/EØF om samordning af love og administrative  \r\n\r\n bestemmelser vedrørende anvendelse af EF-reglerne for fremgangsmåden ved  \r\n\r\n tilbudsgivning inden for vand- og energiforsyning samt transport og  \r\n\r\n telekommunikation samt de nærmere bestemmelser, som Europa-Kommissionen måtte  \r\n\r\n fastsætte i medfør af de nævnte bestemmelser i direktivet. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Loven træder i kraft den 1. januar 1992. </P>  \r\n\r\n<P CLASS=STK> <I>Stk. 2. </I> §§ 7 og 12 træder dog i kraft 1. juli 1991. Lov  \r\n\r\n nr. 1006 af 19. december 1992 om ændring af lov om Klagenævnet for Udbud  \r\n\r\n indeholder følgende ikrafttrædelsesbestemmelse: </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Loven træder i kraft den 1. januar 1993. Lov nr.  \r\n\r\n 206 af 29. marts 1995 om ændring af lov om Klagenævnet for Udbud indeholder  \r\n\r\n følgende ikrafttrædelsesbestemmelse: </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Loven træder i kraft dagen efter bekendtgørelsen  \r\n\r\n i Lovtidende.(* 2) </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Erhvervsministeriet, den 20. december  \r\n\r\n 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Mimi Jakobsen </P>  \r\n\r\n<P CLASS=MINISTER ALIGN=RIGHT>/ Skov Madsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Lovbekendtgørelsen indeholder bestemmelser, der gennemfører Rådets  \r\n\r\n direktiv nr. 89/665/EØF, EF-Tidende 1989 L 395 s. 33, Rådets direktiv nr.  \r\n\r\n 92/13/EØF, EF-Tidende 1992 L 76 s. 14, samt Rådets direktiv nr. 92/50/EØF,  \r\n\r\n artikel 41, EF-Tidende 1992 L 209 s. 15. </P>  \r\n\r\n<P>(* 2) Loven blev offentliggjort i Lovtidende A den 30. marts 1995. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/1995"
        },
        {
            "displayName": "Accession",
            "displayValue": "A19950116629"
        },
        {
            "displayName": "Entydig dokumentidentifikation",
            "displayValue": "CM025353"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1166"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "20/12/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Konkurrencerådet"
        },
        {
            "displayName": "Ressortministeriets journalnummer",
            "displayValue": "Erhvervsmin. j.nr. 2:710-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}