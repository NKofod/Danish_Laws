{
    "id": 112758,
    "title": "1985 LSF 175   FORSLAG TIL LOV OM ÆNDRING AF LOV OM DYREFORSØG ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 175",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 175 </P>  \r\n\r\n<P></P>  \r\n\r\n<P>Forslag til Lov om ændring af lov om dyreforsøg </P>  \r\n\r\n<P></P>  \r\n\r\n<P>Fremsat af Margrete Auken (SF) Lilli Gyldenkilde (SF) Birthe Hansen (SF)  \r\n\r\n Leif Hermann (SF) Ebba Strange (SF) Thoft (SF) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov nr. 220 af 18. maj 1977 om dyreforsøg foretages følgende </P>  \r\n\r\n<P>ændringer: </P>  \r\n\r\n<P>1. § 2 affattes således: </P>  \r\n\r\n<P>&#187;§ 2. Justitsministeriets dyreforsøgsudvalg skal forud for meddelelse  \r\n\r\n</P>  \r\n\r\n<P>af tilladelse til dyreforsøg vurdere, om der er en rimelig </P>  \r\n\r\n<P>forskningsmæssig eller samfundsmæssig interesse i, at forsøgene </P>  \r\n\r\n<P>udføres. </P>  \r\n\r\n<P>Stk. 2. Tilladelse til dyreforsøg kan kun gives til navngivne </P>  \r\n\r\n<P>personer, der efter deres uddannelse og beskæftigelse må antages </P>  \r\n\r\n<P>at kunne sikre, at forsøgene udføres på forsvarlig måde.&#171; </P>  \r\n\r\n<P>2. I § 3 indsættes efter stk. 2, som nyt stykke: </P>  \r\n\r\n<P>&#187;Stk. 3. Tilladelse kan gøres betinget af, at resultaterne af </P>  \r\n\r\n<P>dyreforsøgene offentliggøres.&#171; </P>  \r\n\r\n<P>3. § 10, stk. 3, ophæves. </P>  \r\n\r\n<P>Stk. 4 bliver herefter stk. 3. </P>  \r\n\r\n<P>4. I § 13, stk. 1, ændres sætningen &#187;Besigtigelsen kan foregå </P>  \r\n\r\n<P>uanmeldt.&#171; til: &#187;Besigtigelsen bør så vidt muligt foregå </P>  \r\n\r\n<P>uanmeldt.&#171;. </P>  \r\n\r\n<P>5. I § 13, stk. 2, ændres ordet &#187;Han&#171; til: &#187;Den, der  \r\n\r\n udfører </P>  \r\n\r\n<P>dyreforsøg,&#187;. </P>  \r\n\r\n<P>6. § 15, stk. 1, affattes således: </P>  \r\n\r\n<P>&#187;Dyreforsøgsudvalget består af en formand, der skal opfylde </P>  \r\n\r\n<P>betingelserne for at kunne beskikkes som dommer, og 8 andre </P>  \r\n\r\n<P>medlemmer.&#171; </P>  \r\n\r\n<P>7. § 15, stk. 2, affattes således: </P>  \r\n\r\n<P>&#187;Stk. 2. Justitsministeren udpeger udvalgets formand og de øvrige  \r\n\r\n</P>  \r\n\r\n<P>medlemmer. To medlemmer udpeges efter udtalelse fra henholdsvis </P>  \r\n\r\n<P>statens lægevidenskabelige forskningsråd (SLDF) og statens </P>  \r\n\r\n<P>jordbrugs- og veterinærvidenskabelige forskningsråd (SJVF), et </P>  \r\n\r\n<P>medlem efter udtalelse fra sundhedsstyrelsen, et medlem efter </P>  \r\n\r\n<P>udtalelse fra Industrirådet og fire medlemmer efter udtalelse fra </P>  \r\n\r\n<P>dyrebeskyttelsesforeningerne.&#171; </P>  \r\n\r\n<P>8. I § 17 indsættes efter stk. 2 som nyt stykke: </P>  \r\n\r\n<P>&#187;Stk. 3. Antallet af udvalgsbesøg skal stå i et rimeligt forhold til  \r\n\r\n</P>  \r\n\r\n<P>antallet af de anvendte dyr.&#171; </P>  \r\n\r\n<P>9. § 18 affattes således: </P>  \r\n\r\n<P>&#187;§ 18. Udvalget afgiver en årlig indberetning til justitsministeren,  \r\n\r\n</P>  \r\n\r\n<P>som sørger for, at beretningen offentliggøres. </P>  \r\n\r\n<P>Stk. 2. Udvalgets medlemmer aflønnes af staten.&#171; </P>  \r\n\r\n<P>10. I § 20 udgår ordene &#187;grov eller gentagen&#171;. </P>  \r\n\r\n<P>§ 2 </P>  \r\n\r\n<P>Loven træder i kraft ved bekendtgørelsen i Lovtidende. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Forslagsstillerne anerkender, at der er behov for at udføre </P>  \r\n\r\n<P>dyreforsøg af forskningsmæssige grunde for at opnå en bedre </P>  \r\n\r\n<P>sygdomsbekæmpelse, et bedre arbejdsmiljø, et bedre eksternt miljø </P>  \r\n\r\n<P>m.v. </P>  \r\n\r\n<P>Forslagsstillerne er imidlertid også af den opfattelse, at det ikke </P>  \r\n\r\n<P>er enhver påstand om forskningsmæssig interesse m.v., som </P>  \r\n\r\n<P>berettiger til, at man påfører dyr lidelse. Der må ske en etisk </P>  \r\n\r\n<P>bedømmelse af, om formålet nu også er bare nogenlunde rimeligt, og </P>  \r\n\r\n<P>om dyreforsøgene nu også i praksis gennemføres på en forsvarlig </P>  \r\n\r\n<P>måde. </P>  \r\n\r\n<P>Efter forslagsstillernes opfattelse bærer den eksisterende lovgivning </P>  \r\n\r\n<P>præg af en næsten blind tillid til, at ingen kan finde på at </P>  \r\n\r\n<P>gennemføre dyreforsøg uforsvarligt og uden en rimelig begrundelse. </P>  \r\n\r\n<P>Det skal bemærkes, at det i øvrigt anses for ønskeligt, at man </P>  \r\n\r\n<P>udnytter de forbedrede muligheder for at erstatte nogle forsøg med </P>  \r\n\r\n<P>levende dyr med forsøg med bakterier og cellekulturer i </P>  \r\n\r\n<P>reagensglas. Der kan her henvises til en artikel af cand. mag. </P>  \r\n\r\n<P>Jørn Carsten Jensen: Forsøg uden dyr? i Forskningen og Samfundet </P>  \r\n\r\n<P>nr. 6, oktober 1985. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til nr. 1 </P>  \r\n\r\n<P>Det er ikke tanken, at der med den nye bestemmelse skal lægges </P>  \r\n\r\n<P>hindringer i vejen for den biologiske og medicinske forskning og </P>  \r\n\r\n<P>medicinafprøving i almindelighed. Samfundet har en overordnet </P>  \r\n\r\n<P>interesse i, at denne forskning og afprøvning finder sted. </P>  \r\n\r\n<P>Bestemmelsen tager sigte på, hvad man kan betegne som  \r\n\r\n &#187;vildskud&#171;. </P>  \r\n\r\n<P>Er der tale om smertevoldende forsøg, bør der finde en afvejning </P>  \r\n\r\n<P>sted af den lidelse, man udsætter dyrene for, og den </P>  \r\n\r\n<P>samfundsmæssige og forskningsmæssige interesse i, at forsøgene </P>  \r\n\r\n<P>udføres. Det bør ikke være sådan, at en hvilken som helst påstand </P>  \r\n\r\n<P>om, at en person forsker eller deltager i sygdomsbekæmpelse, </P>  \r\n\r\n<P>berettiger til dyreforsøg. Forslagsstillerne finder ikke </P>  \r\n\r\n<P>bestemmelsen i den gældende § 2 om uddannelsesmæssig baggrund og </P>  \r\n\r\n<P>beskæftigelse tilstrækkelig til at sikre, at der ikke sker </P>  \r\n\r\n<P>&#187;vildskud&#171;. </P>  \r\n\r\n<P>Til nr. 2 </P>  \r\n\r\n<P>Det må efter forslagsstillernes opfattelse være væsentligt, at </P>  \r\n\r\n<P>antallet af dyreforsøg søges begrænset. En af måderne at søge </P>  \r\n\r\n<P>dette sikret på er at kræve offentliggørelse af resultaterne af </P>  \r\n\r\n<P>dyreforsøg for at undgå, at mange personer foretager stort set de </P>  \r\n\r\n<P>samme forsøg uden at offentliggøre resultaterne. </P>  \r\n\r\n<P>Til nr. 3 </P>  \r\n\r\n<P>Når forslagsstillerne finder, at den gældende lovs § 10, stk. 3, om </P>  \r\n\r\n<P>smertevoldende forsøg uden bedøvelse kan ophæves, hænger det </P>  \r\n\r\n<P>blandt andet sammen med, at justitsministeriets dyreforsøgsudvalg </P>  \r\n\r\n<P>i beretningen for 1983 oplyser, at der ikke i beretningsperioden </P>  \r\n\r\n<P>er meddelt tilladelser efter lovens § 10, stk. 3. </P>  \r\n\r\n<P>Til nr. 4 </P>  \r\n\r\n<P>Det er forslagsstillernes opfattelse, at på forhånd aftalte </P>  \r\n\r\n<P>besigtigelser ikke er særligt egnede til at afgøre, om de </P>  \r\n\r\n<P>dyreforsøg, der finder sted på en institution, udføres på </P>  \r\n\r\n<P>forsvarlig måde. </P>  \r\n\r\n<P>Til nr. 5 </P>  \r\n\r\n<P>Skal lovens tekst ændres, bør man tage til efterretning, at der </P>  \r\n\r\n<P>faktisk også er kvinder, der udfører dyreforsøg. </P>  \r\n\r\n<P>Til nr. 6 </P>  \r\n\r\n<P>Efter forslagsstillernes opfattelse er stillingtagen til dyreforsøg </P>  \r\n\r\n<P>nok så meget et etisk spørgsmål som et lægeligt-veterinært </P>  \r\n\r\n<P>spørgsmål om forsøgenes praktiske gennemførelse. Det er </P>  \r\n\r\n<P>forslagsstillernes opfattelse, at man passende kan øge </P>  \r\n\r\n<P>repræsentationen fra dyrebeskyttelsesforeningerne med et medlem </P>  \r\n\r\n<P>fra tre til fire. </P>  \r\n\r\n<P>I konsekvens af forslagsstillernes opfattelse bør man så også undlade </P>  \r\n\r\n<P>at kræve, at medlemmerne (bortset fra formanden) skal være læger </P>  \r\n\r\n<P>eller dyrlæger. Det er ønskeligt, at der er læger og dyrlæger i </P>  \r\n\r\n<P>udvalget, men læger og dyrlæger har ikke nødvendigvis en mere </P>  \r\n\r\n<P>rigtig etik omkring dyreforsøg, end andre har. </P>  \r\n\r\n<P>Til nr. 8 </P>  \r\n\r\n<P>En læsning af beretningen fra dyreforsøgsudvalget for 1983 giver den </P>  \r\n\r\n<P>oplysning, at man in plenum har holdt 7 møder og foretaget </P>  \r\n\r\n<P>inspektion på 13 virksomheder og institutioner, i flere af </P>  \r\n\r\n<P>tilfældene omfattende et antal forsøgsudøvere det enkelte sted. </P>  \r\n\r\n<P>I betragtning af, at der i alt blev givet tilladelse til 276 personer </P>  \r\n\r\n<P>til dyreforsøg som ansvarlige, som i alt udførte ca. 1/2 mill. </P>  \r\n\r\n<P>dyreforsøg, synes inspektionernes omfang at være en del under det </P>  \r\n\r\n<P>ønskelige. Mere end 1.000 af forsøgene blev udført på hunde, katte </P>  \r\n\r\n<P>eller aber. </P>  \r\n\r\n<P>Til nr. 9 </P>  \r\n\r\n<P>Dyreforsøgsudvalgets beretning for 1983 består af 5 sider tekst og et </P>  \r\n\r\n<P>samleskema samt som bilag nogle hundrede skemasider, hvor man har </P>  \r\n\r\n<P>opregnet institution, ansvarlig person, tilladelsens dato, antal </P>  \r\n\r\n<P>dyr til hvilke forsøg, til hvilke formål samt oplysning om, om der </P>  \r\n\r\n<P>har været brugt bedøvelse, og om der er foretaget </P>  \r\n\r\n<P>overlevelsesforsøg. </P>  \r\n\r\n<P>Det betyder, at man f.eks. kan læse, at dyrlæge A ved institut B har </P>  \r\n\r\n<P>været ansvarlig for, at man har podet 10 marsvin &#187;intraperitonæalt  \r\n\r\n</P>  \r\n\r\n<P>med hæmophilus parasuis&#171; med formålet &#187;at undersøge patogenitet  \r\n\r\n af </P>  \r\n\r\n<P>forskellige podekulturer&#171;, og at de 10 marsvin ikke har været </P>  \r\n\r\n<P>bedøvet, og at der er gennemført overlevelsesforsøg. </P>  \r\n\r\n<P>Den læge læser har svært ved at læse det skrevne. Selv for en læge/ </P>  \r\n\r\n<P>dyrlæge er det formentlig umuligt at vurdere, om de beskrevne </P>  \r\n\r\n<P>forsøg har et fornuftigt formål, og om de er udført forsvarligt. </P>  \r\n\r\n<P>I mange tilfælde er oplysningerne endnu mere sparsomme, såsom antal </P>  \r\n\r\n<P>dyr: 301 mus, indgreb: subkutan injektion, formål: uspecifik </P>  \r\n\r\n<P>toxicitet, bedøvelse: nej. </P>  \r\n\r\n<P>Beretningen fra udvalget indeholder ingen oplysninger om, hvor mange </P>  \r\n\r\n<P>gange man eventuelt har sagt nej til at tillade dyreforsøg, og </P>  \r\n\r\n<P>hvor mange gange man eventuelt har givet pålæg om forsøgenes </P>  \r\n\r\n<P>nærmere gennemførelse. </P>  \r\n\r\n<P>Langt hovedparten af de gennemførte dyreforsøg har formentlig været </P>  \r\n\r\n<P>gennemført fuldt forsvarligt, men udvalgets beretning overbeviser </P>  \r\n\r\n<P>ikke læseren om, at det er tilfældet. </P>  \r\n\r\n<P>Det er forslagsstillernes opfattelse, at man må forvente en meget </P>  \r\n\r\n<P>betydelig arbejdsindsats fra de personer, der påtager sig at være </P>  \r\n\r\n<P>medlemmer af dyreforsøgsudvalget. Dette indebærer, at der må ske </P>  \r\n\r\n<P>en egentlig aflønning af medlemmerne. Behovet for aflønning er </P>  \r\n\r\n<P>størst for de medlemmer, der ikke kan deltage i inspektioner m.v. </P>  \r\n\r\n<P>som en naturlig forlængelse af det hverv, de i forvejen bestrider </P>  \r\n\r\n<P>i en offentlig ansættelse. </P>  \r\n\r\n<P>Til nr. 10 </P>  \r\n\r\n<P>Det er urimeligt, at en tilladelse kun kan tilbagekaldes, hvis der er </P>  \r\n\r\n<P>sket grov eller gentagen overtrædelse af vilkår for tilladelsen </P>  \r\n\r\n<P>m.v. Som bestemmelsen er formuleret, må det formodes at være en </P>  \r\n\r\n<P>meget stor sjældenhed, at man tilbagekalder en tilladelse. </P>  \r\n\r\n<P>Bestemmelsen kan også læses således, at man ikke behøver at tage </P>  \r\n\r\n<P>dyreforsøgsudvalget særlig alvorligt. Hvordan skal man i øvrigt </P>  \r\n\r\n<P>påvise overtrædelser, hvis man kun kommer på inspektion meget </P>  \r\n\r\n<P>sjældent og efter forudgående aftale? </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00175"
        },
        {
            "displayName": "Entydig dokumentidentifikation",
            "displayValue": "CL006160"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "175"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}