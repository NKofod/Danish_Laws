{
    "id": 106205,
    "title": "1986 BSF 92   FORSLAG TIL FOLKETINGSBESLUTNING OM ØGET ANVENDELSE AF   UDVIKLINGSKONTRAKTER ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 92",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 92 </P>  \r\n\r\n<P></P>  \r\n\r\n<P>Forslag til folketingsbeslutning om øget anvendelse af  \r\n\r\n udviklingskontrakter </P>  \r\n\r\n<P></P>  \r\n\r\n<P>Fremsat af Rahbæk Møller (SF) Lilli Gyldenkilde (SF) Birthe Hansen (SF)  \r\n\r\n Ole Henriksen (SF) Jes Lunde (SF) Ebba Strange (SF) </P>  \r\n\r\n<P></P>  \r\n\r\n<P>den 20. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at sikre øget brug af </P>  \r\n\r\n<P>udviklingskontrakter efter følgende principper: </P>  \r\n\r\n<P>1. Alle offentlige myndigheder bortset fra Forsvarsministeriet skal </P>  \r\n\r\n<P>afsætte mindst 2 pct. af deres indkøbsbudget til </P>  \r\n\r\n<P>udviklingskontrakter. </P>  \r\n\r\n<P>2. Derudover skal Teknologirådet i samarbejde med Miljøministeriet, </P>  \r\n\r\n<P>Arbejdsministeriet og Kommunernes Landsforening udforme </P>  \r\n\r\n<P>udviklingsopgaver vedrørende udvikling af renere teknologi og </P>  \r\n\r\n<P>miljøforbedring, arbejdsmiljøforbedring og genbrug. </P>  \r\n\r\n<P>3. Udviklingskontrakterne udbydes af Teknologirådet til </P>  \r\n\r\n<P>erhvervsvirksomheder, institutter under det teknologiske </P>  \r\n\r\n<P>servicenet og offentlige forsknings- og udviklingsinstitutioner, </P>  \r\n\r\n<P>idet der dog gives en fortrinsstilling til samarbejdsprojekter, </P>  \r\n\r\n<P>hvori indgår mindst een erhvervsvirksomhed. </P>  \r\n\r\n<P>4. Omkostningerne ved kontrakternes udførelse betales fuldt ud af den </P>  \r\n\r\n<P>eller de bevilgende myndigheder. Til gengæld ejer de pågældende </P>  \r\n\r\n<P>myndigheder alle patenter og andre rettigheder, der følger af </P>  \r\n\r\n<P>udviklingsarbejdet. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Det har længe været et problem for Danmarks udviklingsevne, at </P>  \r\n\r\n<P>anvendelsen af udviklingskontrakter i forbindelse med offentlige </P>  \r\n\r\n<P>indkøb og lignende har været betænkeligt nær nul. </P>  \r\n\r\n<P>Selv om Udviklingsfonden længe har haft mulighed for at bruge dette </P>  \r\n\r\n<P>erhvervspolitiske instrument, har det kun været udnyttet i nogle </P>  \r\n\r\n<P>få tilfælde, hvor en offentlig styrelse og en erhvervsvirksomhed </P>  \r\n\r\n<P>på egen hånd har fundet sammen om et udviklingsarbejde. </P>  \r\n\r\n<P>Fra lande med en mere aktiv industripolitik ved man, at </P>  \r\n\r\n<P>udviklingskontrakter er et meget nyttigt industripolitisk </P>  \r\n\r\n<P>virkemiddel. Det er derfor meget tilfredsstillende, at den </P>  \r\n\r\n<P>industripolitiske redegørelse indeholder et punkt herom. </P>  \r\n\r\n<P>Forslagsstillerne kan i vid udstrækning tilslutte sig </P>  \r\n\r\n<P>redegørelsens bemærkninger herom, herunder bemærkningen om, at den </P>  \r\n\r\n<P>offentlige sektors efterspørgsel efter avancerede produkter og </P>  \r\n\r\n<P>systemer giver en god basis for en produktudviklingsindsats i </P>  \r\n\r\n<P>danske virksomheder, og konstateringen af, at den offentlige </P>  \r\n\r\n<P>sektors avancerede efterspørgsel ikke hidtil har spillet en så </P>  \r\n\r\n<P>afgørende rolle for teknologiudviklingen, som man kunne forvente </P>  \r\n\r\n<P>at der kunne opnås med en så udbygget og avanceret offentlig </P>  \r\n\r\n<P>sektor som den, der er i Danmark. </P>  \r\n\r\n<P>Forslagsstillerne kan dog ikke tilslutte sig de forslag til praktisk </P>  \r\n\r\n<P>anvendelse af udviklingskontrakter, som er indeholdt i </P>  \r\n\r\n<P>redegørelsen. De bygger i alt for høj grad på tilskudsmodellen. </P>  \r\n\r\n<P>En af årsagerne til den alt for lille forsknings- og </P>  \r\n\r\n<P>udviklingsindsats i erhvervslivet er erhvervsstrukturen. Langt de </P>  \r\n\r\n<P>fleste danske virksomheder er ganske enkelt for små til at have </P>  \r\n\r\n<P>selvstændige og selvbærende udviklingsafdelinger. Omvendt opnår </P>  \r\n\r\n<P>man ikke den ønskede forøgelse af forskningen og udviklingen, </P>  \r\n\r\n<P>medmindre disse virksomheder kommer med i udviklingen. Det kan kun </P>  \r\n\r\n<P>ske ved et intensiveret samarbejde mellem virksomhederne indbyrdes </P>  \r\n\r\n<P>og især mellem virksomheder og institutter i det teknologiske </P>  \r\n\r\n<P>servicenet. </P>  \r\n\r\n<P>Det må være et væsentligt formål med industripolitikken at fremme et </P>  \r\n\r\n<P>sådant samarbejde og dermed sikre udviklingsevnen i store dele af </P>  \r\n\r\n<P>erhvervslivet. Her er den præcise udformning af de konkrete </P>  \r\n\r\n<P>ordninger ganske afgørende. Hvis staten primært lokker med en pose </P>  \r\n\r\n<P>penge til de firmaer, der vil udvikle sig, skabes der konkurrence </P>  \r\n\r\n<P>mellem virksomhederne om at få pengene. Hvis man derimod udbyder </P>  \r\n\r\n<P>en opgave til at blive løst mod betaling, skabes der samarbejde. </P>  \r\n\r\n<P>Navnlig vil udviklingsmedarbejdere, der er ansat i virksomheder, </P>  \r\n\r\n<P>hvor der kun er ansat 1 eller 2 af sådanne medarbejdere, naturligt </P>  \r\n\r\n<P>se sig om efter samarbejdspartnere i andre virksomheder eller i de </P>  \r\n\r\n<P>teknologiske institutter eller ATV-institutterne med henblik på at </P>  \r\n\r\n<P>danne en gruppe, der er stor nok til at kunne løse opgaven, og </P>  \r\n\r\n<P>hvis medlemmer supplerer hinandens viden. </P>  \r\n\r\n<P>Det foreslås derfor, at udviklingskontrakter udformes således, at det </P>  \r\n\r\n<P>er Teknologirådet, der i samarbejde med andre myndigheder udformer </P>  \r\n\r\n<P>opgaven, betaler for dens udførelse og dermed også naturligt ejer </P>  \r\n\r\n<P>de rettigheder, der følger heraf. </P>  \r\n\r\n<P>Incitamentet for virksomhederne til at påtage sig en andel af en </P>  \r\n\r\n<P>sådan opgave er stor. Ud over selve fordelen ved at få en kontrakt </P>  \r\n\r\n<P>er der tale om et arbejde, der vil give virksomheden et </P>  \r\n\r\n<P>teknologisk løft betalt af skatteydermidler. Dertil kommer, at når </P>  \r\n\r\n<P>der senere bliver tale om at udbyde de udviklede produkter til </P>  \r\n\r\n<P>produktion, vil de involverede virksomheder have en klar </P>  \r\n\r\n<P>fortrinsstilling til at få ordren. </P>  \r\n\r\n<P>Hensigten med det foreliggende beslutningsforslag er dels at sikre, </P>  \r\n\r\n<P>at udviklingskontrakter udformes, så de nævnte ønskede virkninger </P>  \r\n\r\n<P>opnås, dels at pålægge alle offentlige myndigheder og styrelser en </P>  \r\n\r\n<P>egentlig pligt til at udbyde udviklingskontrakter. </P>  \r\n\r\n<P>Samtidig foreslås det, at myndigheden i denne henseende overgår til </P>  \r\n\r\n<P>Teknologirådet, og at Udviklingsfonden bliver et organ under </P>  \r\n\r\n<P>Teknologirådet i overensstemmelse med den reorganisering af </P>  \r\n\r\n<P>Teknologirådet og Teknologistyrelsen, der i øvrigt finder sted. </P>  \r\n\r\n<P>BEMÆRKNINGER TIL DE ENKELTE PUNKTER </P>  \r\n\r\n<P>Ad 1 </P>  \r\n\r\n<P>Det foreslås, at alle offentlige myndigheder og styrelser pålægges en </P>  \r\n\r\n<P>egentlig pligt til at udbyde udviklingskontrakter. Der er enkelte </P>  \r\n\r\n<P>styrelser, der allerede har gjort det, men det er alt for få. Den </P>  \r\n\r\n<P>industripolitiske redegørelse åbner mulighed for, at </P>  \r\n\r\n<P>Udviklingsfonden kan betale op til 50 pct. af udgifterne for at </P>  \r\n\r\n<P>øge styrelsernes incitament. Dette er næppe tilstrækkeligt, og </P>  \r\n\r\n<P>derfor foreslås en pligt. </P>  \r\n\r\n<P>Der er naturligvis stor variation i behovet for udviklingskontrakter </P>  \r\n\r\n<P>i forbindelse med offentlige indkøb. Derfor bør Teknologirådet i </P>  \r\n\r\n<P>samarbejde med de relevante myndigheder foretage en nærmere </P>  \r\n\r\n<P>afgrænsning af, hvad der i denne forbindelse forstås ved en </P>  \r\n\r\n<P>offentlig myndighed, så det sikres, at alle enheder er store nok </P>  \r\n\r\n<P>til, at der inden for de enkelte områder vil være tilstrækkeligt </P>  \r\n\r\n<P>med opgaver, hvor udviklingskontrakter er mulige og ønskelige. De </P>  \r\n\r\n<P>nævnte 2 pct. skal i denne forbindelse forstås som et minimum. </P>  \r\n\r\n<P>Hvor udviklingsbehovet er særlig stort, kan der aftales en større </P>  \r\n\r\n<P>procentdel. Den i redegørelsen foreslåede mulighed for, at </P>  \r\n\r\n<P>Udviklingsfonden (Teknologirådet) går ind med 50 pct., foreslås </P>  \r\n\r\n<P>bibeholdt, så der kan blive tale om en fordobling af de midler, </P>  \r\n\r\n<P>som den pågældende myndighed selv afsætter. </P>  \r\n\r\n<P>I mange tilfælde vil det være naturligt, at en række myndigheder går </P>  \r\n\r\n<P>sammen om fælles udviklingskontrakter, f.eks. hele </P>  \r\n\r\n<P>centraladministrationen i forbindelse med køb af edb-udstyr. </P>  \r\n\r\n<P>Der er her et særligt behov for at udvikle skærmterminaler m.v., der </P>  \r\n\r\n<P>sikrer det bedst mulige arbejdsmiljø. For tiden sker der </P>  \r\n\r\n<P>betydelige forringelser på dette område, fordi USA er så </P>  \r\n\r\n<P>dominerende som leverandørland, og deer er der ikke tradition for, </P>  \r\n\r\n<P>at medarbejdere stiller store krav til udformningen af deres </P>  \r\n\r\n<P>arbejdspladser. Også udvikling af elektronisk kontorudstyr, der er </P>  \r\n\r\n<P>specielt indrettet på medarbejderstyrede arbejdspladser, kan være </P>  \r\n\r\n<P>interessante både ud fra en velfærdsbetragtning og en </P>  \r\n\r\n<P>nicheeksportbetragtning. I de tilfælde, hvor der alene er </P>  \r\n\r\n<P>udenlandske virksomheder på markedet, kunne der stilles </P>  \r\n\r\n<P>betingelser om dansk medproduktion ved ordreafgivelse som følge af </P>  \r\n\r\n<P>en udviklingskontrakt. </P>  \r\n\r\n<P>I den industripolitiske redegørelse åbnes der mulighed for, at den </P>  \r\n\r\n<P>udbydende myndighed selv kan lade medarbejdere indgå i </P>  \r\n\r\n<P>udviklingsarbejdet og eventuelt få støtte hertil fra </P>  \r\n\r\n<P>Udviklingsfonden (Teknologirådet). Det foreslås ikke at begrænse </P>  \r\n\r\n<P>denne mulighed. </P>  \r\n\r\n<P>AD 2 </P>  \r\n\r\n<P>Udviklingsopgaver, der er egnede til at blive udført ved hjælp af </P>  \r\n\r\n<P>udviklingskontrakter, er langtfra begrænsede til offentlige </P>  \r\n\r\n<P>indkøb. Også i forbindelse med andre højt prioriterede </P>  \r\n\r\n<P>udviklingsområder kan udviklingskontrakter være et brugeligt </P>  \r\n\r\n<P>instrument. Her kan nævnes miljø, arbejdsmiljø, genbrug, men denne </P>  \r\n\r\n<P>opremsning bør ikke anses for udtømmende. F.eks. ville det være </P>  \r\n\r\n<P>helt relevant i forbindelse med et udviklingsprogram for ældre- og </P>  \r\n\r\n<P>handicapteknologi at udbyde udviklingskontrakter. </P>  \r\n\r\n<P>I mange tilfælde vil der være behov for mere grundlæggende forskning, </P>  \r\n\r\n<P>før der kan være tale om egentlig produktudvikling ved hjælp af </P>  \r\n\r\n<P>udviklingskontrakter. </P>  \r\n\r\n<P>Derfor bør Teknologirådet have mulighed for at gå tidligere ind i </P>  \r\n\r\n<P>udviklingsfasen, end det hidtil har været tilfældet. I det </P>  \r\n\r\n<P>nuværende system er der et klart hul mellem de rene </P>  \r\n\r\n<P>forskningsopgaver, som forskningsrådene kan finansiere, og de rene </P>  \r\n\r\n<P>udviklingsopgaver, som Teknologirådet kan gå ind i. Det vil være </P>  \r\n\r\n<P>hensigtsmæssigt at lukke hullet fra begge sider, så </P>  \r\n\r\n<P>forskningsrådene får mulighed for at følge videnskabelige </P>  \r\n\r\n<P>projekter lidt længere frem mod et producerbart produkt, og </P>  \r\n\r\n<P>omvendt således at Teknologirådet får mulighed for at gå ind i en </P>  \r\n\r\n<P>tidligere fase. </P>  \r\n\r\n<P>AD 3 </P>  \r\n\r\n<P>Som nævnt i de generelle bemærkninger ligger der en vigtig opgave i </P>  \r\n\r\n<P>at højne udviklingsniveauet i små og mellemstore virksomheder. </P>  \r\n\r\n<P>Dette betyder naturligvis ikke, at større virksomheder skal </P>  \r\n\r\n<P>afskæres fra at få udviklingskontrakter, men under i øvrigt lige </P>  \r\n\r\n<P>forhold vil det være naturligt at foretrække projekter, der </P>  \r\n\r\n<P>indebærer et samarbejde mellem f.eks. en erhvervsvirksomhed og et </P>  \r\n\r\n<P>teknologisk institut eller et ATV-institut. </P>  \r\n\r\n<P>AD 4 </P>  \r\n\r\n<P>Selv om det i sig selv er naturligt, at licensindtægter og lignende </P>  \r\n\r\n<P>fra skatteyderfinansieret udviklingsarbejde tilfalder det </P>  \r\n\r\n<P>offentlige, er dette ikke hovedargumentet for den foreslåede </P>  \r\n\r\n<P>ordning. En vigtigere grund er, at den klarere definition af </P>  \r\n\r\n<P>opgavefordeling m.v. indebærer en række praktiske fordele som </P>  \r\n\r\n<P>beskrevet i de generelle bemærkninger. Det skal tilføjes, at det </P>  \r\n\r\n<P>er denne form, der benyttes i lande med en egentlig </P>  \r\n\r\n<P>industripolitik som f.eks. i Japan, hvilket næppe er uden </P>  \r\n\r\n<P>sammenhæng med deres større succes på det industripolitiske </P>  \r\n\r\n<P>område. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00092"
        },
        {
            "displayName": "Entydig dokumentidentifikation",
            "displayValue": "CL005029"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "92"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}