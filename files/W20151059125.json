{
    "id": 174507,
    "title": "Pressenævnets kendelse i sag nr. 15-70-00831",
    "documentTypeId": "240",
    "isSagsforlobPeriodValid": true,
    "shortName": "KEN nr 10591 af 22/09/2015",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 15-70-00831</p>\r\n<div class=\"Resume\">\r\n   <p class=\"TekstGenerel\">Metroxpress får ikke kritik for artikel om webshop</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Metroxpress skrev artiklen ”Unge iværksættere sælger billige bikinier som kvalitetsvare”, som omtalte en webshop kritisk . En af de iværksættere, som blev nævnt i artiklen, har klaget, fordi han ikke har noget med webshoppen at gøre. Da klager på tidspunktet for offentliggørelsen af artiklen stod opført som stifter af det firma i CVR-registret, som stod bag webshoppen, og da hans kommentarer til oplysningerne blev gengivet i artiklen, udtaler Pressenævnet ikke kritik.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Pressenævnets begrundelse og afgørelse:</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">God presseskik</p>\r\n   <p class=\"TekstGenerel\">Det følger af de vejledende regler for god presseskik, at det er mediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives er korrekte. Oplysninger, som kan være krænkende, skal forelægges den, der kan være krænket, jf. punkt A. 1 og A. 3.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det fremgår af oplysningerne i sagen, at [Klager] er medstifter af firmaet NN Marketing IVS, som indtil den 15. juli 2015 var navnet på det firma, som stod bag webshoppen. At [Klager] fratrådte direktionen i maj 2015, fremgik ikke af CVR-registret på tidspunktet for offentliggørelsen af artiklen.</p>\r\n   <p class=\"TekstGenerel\">På den baggrund, og da Metroxpress inden offentliggørelsen forelagde sagen for [Klager], og gengav hans kommentar i artiklen, finder Pressenævnet ikke, at Metroxpress har tilsidesat god presseskik. Nævnet udtaler ikke kritik.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Genmæle</p>\r\n   <p class=\"TekstGenerel\">Det fremgår af medieansvarslovens § 36, stk. 1, at en anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er bragt i et massemedie, skal tages til følge, medmindre oplysningernes rigtighed er utvivlsom.</p>\r\n   <p class=\"TekstGenerel\">Under henvisning til det ovenfor anførte under god presseskik er klager ikke berettiget til at få bragt et genmæle.</p>\r\n   <p class=\"TekstGenerel\">\r\n   </p>\r\n</div>\r\n<p>[Klager] har klaget over artiklen ”Unge iværksættere sælger billige bikinier som kvalitetsvare” bragt i Metroxpress og på mx.dk den 6. juli 2015, idet han mener, at god presseskik er tilsidesat. Klagen omfatter endvidere mediets afslag på genmæle.</p>\r\n<p>\r\n</p>\r\n<p>1 Sagsfremstilling</p>\r\n<p>Metroxpress bragte den 6. juli 2015 artiklen ”Unge iværksættere sælger billige bikinier som kvalitetsvare”. Af underrubrikken fremgår følgende:</p>\r\n<p>”FUP. To mænd fra Haderslev udgiver sig på ny webshop for at være to piger fra Odense, der sælger håndsyede bikinier. De fås på eBay til 66 kroner. ”</p>\r\n<p>\r\n</p>\r\n<p>Af artiklen fremgår følgende:</p>\r\n<p>”Solen har banket ned i de seneste dage, og badevandstemperaturen stiger. Derfor var det [. . ] slet ikke noget dumt valgt tidspunkt, da to unge iværksættere fra Haderslev den 28.</p>\r\n<p>juni oprettede webshoppen Fashionbikini.dk med tilbud på kvalitetsbikinier designet og håndsyet i New York til bare 199 kroner.</p>\r\n<p>Men det er måske også det eneste kloge træk, for metroxpress kan i dag afsløre, at webshoppen er et stort fupnummer. Indtil metroxpress gik ind sagen, kunne man på Fashionbikini. dk, at det var 'Pernille og Sofie fra Odense', som havde ‘stiftet’ webshoppen med bikinier designet og håndsyet i New York' med en førpris på 599 kroner.</p>\r\n<p>Men i virkeligheden er det selskabet NN Marketing IVS, som ejes af de to unge Haderslev-iværksættere, [Person A] og [Klager], som har oprettet Fashionbikini.</p>\r\n<p>dk. Og de 'håndsyede' bikinier er i virkeligheden masseproducerede bikinier, som kan købes for 12,95 australske dollar, svarende til 66,29 kroner, på eBay. [Klager] afviser at have noget med bikini-shoppen at gøre og henviser til [Person A].</p>\r\n<p>[Person A] skriver i en e-mail-og sms-korrespondance med metroxpress, at han og hans 'kompagnon Mark' har oprettet Fashionbikini.dk med udgangspunkt i en ’anden webshop, hvor vi så også har fået en del af teksten med'. Samtidig erkender han, at oplysningerne og førprisen på webshoppen er 'misvisende'. [Person A] har ikke svaret på, hvorfor Fashionbikini.dk blev sendt i luften med misvisende oplysninger og vildledende førpriser. ”</p>\r\n<p>\r\n</p>\r\n<p>Af artiklen fremgår en faktaboks med overskriften Fashionbikini.dk's forbindelse til andre fupmagere. Af faktaboksen fremgår følgende:</p>\r\n<p>”[Person A] og [Klager] er stiftere og direktører for iværksætterselskabet NN Marketing IVS, stiftet den 3. september 2014. De er begge fra Haderslev Handelsskole. Den 28. juni år opretter NN Marketing IVS webshoppen Fashionbikini.dk.</p>\r\n<p>Frem til februar i år ejede [Person A] og [Klager] webshoppen Ursektionen.dk. Her solgte de fup-urene Rêves.</p>\r\n<p>[Person A] og [Klager] købte Rêvesurene af iværksætteren [Person B], som også er handelsskolestudent fra Haderslev Handelsskole. Metroxpress har tidligere afsløret, at [Person B] ulovligt har drevet sine forretninger fra ikkemomsregistrerede selskaber.</p>\r\n<p>I februar i år solgte [Person A] og [Klager] Ursektionen.dk til den unge iværksætter [Person C], som Metroxpress har afsløret konsekvent har haft vildledende førpriser på sin webshop Deluxlife.dk, ligesom han har videresolgt fupurene fra Rêves på Ursektionen.dk.</p>\r\n<p>[Person A] og [Person B] oprettede i 2012, mens de begge gik på Haderslev Handelsskole, virksomheden Nuvo Chop, som udførte programmeringsopgaver. ”</p>\r\n<p>\r\n</p>\r\n<p>Artiklen er ligeledes bragt samme dag på mx.dk under overskriften ”Pas på: ”'Kvalitets'-bikinier er billige ebay-bikinier”. Underrubrikken lyder:</p>\r\n<p>”To unge mænd fra Haderslev udgav sig på ny bikiniwebshop – indtil metroxpress afslørede dem – for at være to piger, der sælger håndsyede kvalitetsbikinier. Men bikinierne kan købes for 66 kr. og 29 øre på ebay. ”</p>\r\n<p>\r\n</p>\r\n<p>Netartiklen svarer til printudgaven, bortset fra sidste del af artiklen, som lyder:</p>\r\n<p>”[Person A] skriver i en e-mail- og sms-korrespondance med metroxpress, at det er korrekt, at [Klager] ikke har noget med Fashionbikini.dk at gøre, og at det er ham og hans 'kompagnon [Person D]', der har oprettet Fashionbikini.dk med udgangspunkt i en 'anden webshop, hvor vi så også har fået en del af teksten med'.</p>\r\n<p>For eksempel fremgik det også af Fashionbikini.dk, at: 'Vi har med lidt over 1 år i bagagen haft mere end 6.000 tilfredse kunder'.</p>\r\n<p>Samtidig erkender [Person A], at oplysningerne og førprisen på webshoppen er 'misvisende'.</p>\r\n<p>[Person A] har ikke svaret på, hvorfor Fashionbikini.dk blev sendt i luften med misvisende oplysninger og vildledende førpriser.</p>\r\n<p>Efter metroxpress gik ind i sagen har [Person A] og hans kompagnon [Person D] fjernet en del af det misvisende indhold på Fashionbikini.dk.</p>\r\n<p>Men de tarvelige ebay-bikinier omtales forsat som bikinier 'af særdeles høj kvalitet', og hvor førprisen på 599 kroner stammer fra står hen i det uvisse. ”</p>\r\n<p>\r\n</p>\r\n<p>Yderligere oplysninger</p>\r\n<p>Metroxpress har indsendt kopi af udskrift fra CVR-registret fra den 8. juli 2015. Her fremgår det, at [Klager] er medstifter af firmaet NN Marketing IVS, som står bag webshoppen. Det fremgår ligeledes, at [Klager] sammen med [Person A] er direktør i NN Marketing IVS.</p>\r\n<p>\r\n</p>\r\n<p>2 Parternes synspunkter</p>\r\n<p>2.1 [Klager]s synspunkter</p>\r\n<p>[Klager] har anført, at han er havnet i Metroxpress på et underligt grundlag. Han har talt i telefon med en journalist fra Metroxpress. Journalisten spurgte ham, hvorfor han havde stiftet den webshop, som artiklen omhandler. Han forklarede journalisten, at han var trådt ud af samarbejdet med virksomheden for to måneder siden, hvorfor han intet kender til webshoppen. Han har ikke længere noget at gøre med [Person A] rent forretningsmæssigt.</p>\r\n<p>[Klager] føler, han på det groveste er blevet hængt ud i artiklen – på trods af, at han intet har haft med den omtalte webshop at gøre.</p>\r\n<p>\r\n</p>\r\n<p>2.2 Metroxpress’ synspunkter</p>\r\n<p>Metroxpress har anført, at avisen inden offentliggørelsen af artiklen ringede til [Klager], fordi han ifølge cvr-registret var medstifter og direktør for NN Marketing IVS, som har oprettet hjemmesiden Fashionbikini.dk i juni 2015.</p>\r\n<p>Af cvr-registret fremgik det, at NN Marketing IVS blev stiftet 3. september 2014 af [Klager] og [Person A]. Det fremgik endvidere, at selskabet tegnes af to direktører, [Klager] og [Person A].</p>\r\n<p>[Klager] afviste at have noget at gøre med Fashionbikini.dk og henviste til [Person A]. Dette refererer Metroxpress i artiklen. Metroxpress afviser derfor klagen.</p>\r\n<p>\r\n</p>\r\n<p>3 Pressenævnets begrundelse og afgørelse:</p>\r\n<p>I sagens behandling har følgende nævnsmedlemmer deltaget: Martin Lavesen, Inger Bach, Ulrik Holmstrup og Otto Juhl Nielsen.</p>\r\n<p>\r\n</p>\r\n<p>God presseskik</p>\r\n<p>Det følger af de vejledende regler for god presseskik, at det er mediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives er korrekte. Oplysninger, som kan være krænkende, skal forelægges den, der kan være krænket, jf. punkt A. 1 og A. 3.</p>\r\n<p>\r\n</p>\r\n<p>Det fremgår af oplysningerne i sagen, at [Klager] er medstifter af firmaet NN Marketing IVS, som indtil den 15. juli 2015 var navnet på det firma, som stod bag webshoppen. At [Klager] fratrådte direktionen i maj 2015, fremgik ikke af CVR-registret på tidspunktet for offentliggørelsen af artiklen.</p>\r\n<p>På den baggrund, og da Metroxpress inden offentliggørelsen forelagde sagen for [Klager], og gengav hans kommentar i artiklen, finder Pressenævnet ikke, at Metroxpress har tilsidesat god presseskik. Nævnet udtaler ikke kritik.</p>\r\n<p>\r\n</p>\r\n<p>Genmæle</p>\r\n<p>Det fremgår af medieansvarslovens § 36, stk. 1, at en anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er bragt i et massemedie, skal tages til følge, medmindre oplysningernes rigtighed er utvivlsom.</p>\r\n<p>Under henvisning til det ovenfor anførte under god presseskik er klager ikke berettiget til at få bragt et genmæle.</p>\r\n<p>Afgjort den 22. september 2015.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/09/2015"
        },
        {
            "displayName": "Accession",
            "displayValue": "W20151059125"
        },
        {
            "displayName": "Entydig dokumentidentifikation",
            "displayValue": "AA009164"
        },
        {
            "displayName": "Dato for indlæggelse",
            "displayValue": "26/09/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10591"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "22/09/2015"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "15-70-831"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}