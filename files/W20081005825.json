{
    "id": 124916,
    "title": "Rådighed, ikke søgt nok arbejde, ikke fået frist",
    "documentTypeId": "240",
    "isSagsforlobPeriodValid": true,
    "shortName": "KEN nr 10058 af 22/09/2008",
    "documentHtml": "<div class=\"bjelke\">Den fulde tekst</div><p class=\"Titel2\">Rådighed, ikke søgt nok arbejde, ikke fået frist</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet var til samtale i a-kassen den 15. november 2007 efter sammenlagt tre måneders ledighed. Medlemmet havde også holdt 7 ugers ferie.</div>\r\n        </p>\r\n        <p class=\"Tekst2\">\r\n          <div>Medlemmet havde dårlige danskkundskaber. Hun havde kun søgt uopfordret, og havde søgt stillinger, som hun næppe kunne påtage sig på grund af de dårlige danskkundskaber. Medlemmets ægtefælle havde været nødt til, at søge stillingerne for hende.</div>\r\n        </p>\r\n        <p class=\"Tekst2\">\r\n          <div>A-kassen havde vejledt medlemmet om kravene til rådighed ved at udlevere en pjece. I denne pjece stod der, at medlemmet skulle søge fuldtidsarbejde, at der også skulle søges arbejde, når medlemmet var i aktivering, og at medlemmet skulle notere, hvad hun søgte. Herudover var der ikke oplysninger om jobsøgning.</div>\r\n        </p>\r\n        <p class=\"Tekst2\">\r\n          <div>A-kassen mente ikke, at medlemmet var til rådighed for arbejdsmarkedet fra samtaledagen. Arbejdsdirektoratet fastholdt a-kassens afgørelse.</div>\r\n        </p>\r\n        <p class=\"Tekst2\">\r\n          <div>Efter samtalen i a-kassen, hvor medlemmet blev vejledt nærmere om jobsøgning, bl.a. at hun skulle søge rimeligt arbejde, udvidede medlemmet sin jobsøgning. Medlemmet søgte flere jobs, og søgte bredere.</div>\r\n        </p>\r\n        <p class=\"Tekst2\">\r\n          <div>Nævnet var af en opfattelse, at medlemmet ikke havde fået tilstrækkelig vejledning via den udleverede pjece. Nævnet lagde også vægt på, at det ikke i pjecen var oplyst, hvilke konsekvenser det ville have for medlemmet, hvis hun ikke søgte arbejde i tilstrækkeligt omfang.</div>\r\n        </p>\r\n        <p class=\"Tekst2\">\r\n          <div>Nævnet mente derfor, at a-kassen burde have givet medlemmet en frist til at dokumentere sin arbejdssøgning.</div>\r\n        </p>\r\n        <p class=\"Tekst2\">\r\n          <div>Nævnet ændrede Arbejdsdirektoratets afgørelse, således at medlemmet ikke mistede retten til dagpenge fra samtaledatoen.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 18. september 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\"><span class=\"Bold\">A F G Ø R E L S E</span></p>\r\n      <p class=\"TekstV\">De har ikke mistet retten til dagpenge fra den 15. november 2007.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 28. januar 2008.</p>\r\n      <p class=\"TekstV\"><span class=\"Italic\">B E G R U N D E L S E</span></p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De blev ledig 1. juli 2007,</p>\r\n        <p class=\"Liste1\"><span class=\"Liste1Nr\" id=\"\">–</span> De holdt 7 ugers ferie fra 1. juli til 15. november 2007,</p>\r\n        <p class=\"Liste1\"><span class=\"Liste1Nr\" id=\"\">–</span> De har søgt fem stillinger fra 1. juli til 15. november 2007,</p>\r\n        <p class=\"Liste1\"><span class=\"Liste1Nr\" id=\"\">–</span> Deres danskkundskaber er dårlige,</p>\r\n        <p class=\"Liste1\"><span class=\"Liste1Nr\" id=\"\">–</span> De har pasning til Deres barn, og</p>\r\n        <p class=\"Liste1\"><span class=\"Liste1Nr\" id=\"\">–</span> De ikke flyttede i perioden fra 1. juli til 15. november 2007.</p>\r\n      </p>\r\n      <p class=\"TekstV\">For at have ret til dagpenge skal De stå til rådighed for arbejdsmarkedet. Det betyder bl.a. at De selv skal søge arbejde. De skal søge arbejde, som De kan varetage, evt. efter et kort uddannelsesforløb.</p>\r\n      <p class=\"TekstV\">Hvor meget arbejde, De skal søge, skal afgøres efter en konkret vurdering. De har søgt syv stillinger i løbet af tre måneders reel ledighed, på trods af, at der har været en del rengøringsjobs at søge.</p>\r\n      <p class=\"TekstV\">De stillinger, De har søgt har været som medhjælper i forretning, fritidshjem og rejsebureau, samt servicemedarbejder på et hotel. Alt sammen arbejde, som De næppe kan bestride på grund af Deres manglende danskkundskaber.</p>\r\n      <p class=\"TekstV\">De har til a-kassen oplyst, at De ønskede andet arbejde end rengøringsarbejde.</p>\r\n      <p class=\"TekstV\">Efter det oplyste har a-kassen alene vejledt Dem om rådighedsforpligtelsen ved hjælp af pjecen ”Jobsøgende – hvad skal jeg nu?”</p>\r\n      <p class=\"TekstV\">Ankenævnet har lagt vægt på, at ”Jobsøgende – hvad skal jeg nu?” kun oplyser, at De skal søge arbejde på fuld tid, at De skal søge arbejde, når De er i aktivering, og at De skal notere, hvad De har søgt af arbejde. Pjecen nævner ikke, hvilken type arbejde De skal søge (arbejde, som De kan varetage), eller i hvilket omfang De skal søge arbejde.</p>\r\n      <p class=\"TekstV\">Nævnet har lagt vægt på, at a-kassen har pligt til at vejlede Dem om rådighedsforpligtelsen, og hvilke konsekvenser det har, hvis De ikke står til rådighed for arbejdsmarkedet. Nævnet har lagt vægt på, at det ikke af ”Jobsøgende – hvad skal jeg nu?” fremgår, hvilke konsekvenser det har, hvis De ikke har søgt nok stillinger, ikke har søgt tilstrækkeligt bredt, eller hvis De af anden grund ikke står til rådighed for arbejdsmarkedet.</p>\r\n      <p class=\"TekstV\">Det er ankenævnets opfattelse, at hvis vejledningen fra a-kassen havde været mere udførlig forud for 15. november 2007, havde De søgt flere stillinger, og De havde søgt bredere, fx rengøringsarbejde.</p>\r\n      <p class=\"TekstV\">Ankenævnet finder derfor, at a-kassen den 15. november 2007 burde have givet Dem en frist til at dokumentere Deres tilknytning til arbejdsmarkedet.</p>\r\n      <p class=\"TekstV\">Ankenævnet finder ikke, at ovennævnte forløb udgør et tilstrækkeligt grundlag for at anse Dem for ikke at være til rådighed for arbejdsmarkedet. Ankenævnet har i denne forbindelse specielt lagt vægt på a-kassens vejledning af Dem.</p>\r\n      <p class=\"TekstV\"><span class=\"Italic\">R E G L E R</span></p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 62, stk. 1 og § 65 i lov om arbejdsløshedsforsikring mv., jf. lovbekendtgørelse nr. 874 af 11. september 2005 med de ændringer, der følger af lov nr. 176 af 27. februar 2007,</p>\r\n        <p class=\"Liste1\"><span class=\"Liste1Nr\" id=\"\">–</span> §3 og § 10, stk. 1 og 3 i Arbejdsdirektoratets bekendtgørelse nr. 179 af 19. februar 2007 om rådighed, og</p>\r\n        <p class=\"Liste1\"><span class=\"Liste1Nr\" id=\"\">–</span> § 1, § 2, stk. 1 og § 3, stk. 1 i Arbejdsdirektoratets bekendtgørelse nr. 177 af 19. februar 2007 en a-kasses pligt til at vejlede m.v.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\"><span class=\"Bold\">På ankenævnets vegne</span></p>\r\n      <p class=\"TekstV\">Sign.</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">Kopi til:</span></p>\r\n      <p class=\"TekstV\">Arbejdsdirektoratet og a-kassen.</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 874 af 11. september 2005 med de ændringer, der følger af lov nr. 176 af 27. februar 2007</span></p>\r\n      <p class=\"TekstV\">. . .</p>\r\n      <p class=\"TekstV\"><span class=\"Bold\">§ 62.</span> Der kan kun udbetales dagpenge til et medlem, som står til rådighed for arbejdsmarkedet. Det er en betingelse for at være til rådighed, at medlemmet</p>\r\n      <p class=\"TekstV\">er aktivt arbejdssøgende,</p>\r\n      <p class=\"TekstV\">kan og vil overtage arbejde med dags varsel,</p>\r\n      <p class=\"TekstV\">kan og vil deltage i formidlingssamtaler, samtaler om formidlingsrelevante oplysninger (cv-samtaler) efter kapitel 6 i lov om en aktiv beskæftigelsesindsats og rådighedssamtaler</p>\r\n      <p class=\"TekstV\">kan og vil deltage i kontaktforløb, herunder i jobsamtaler, og aftalte aktiviteter og tilbud efter lov om en aktiv beskæftigelsesindsats, og</p>\r\n      <p class=\"TekstV\">giver arbejdsformidlingen de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelsesindsats.</p>\r\n      <p class=\"TekstV\">. . .</p>\r\n      <p class=\"TekstV\">. . .</p>\r\n      <p class=\"TekstV\"><span class=\"Bold\">§ 65.</span> Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"TekstV\"><span class=\"Italic\">Stk. 2.</span> Ved ledighedens indtræden skal arbejdsløshedskassen informere medlemmet om betydningen af pligten til at stå til rådighed for arbejdsmarkedet, jf. §§ 62-63.</p>\r\n      <p class=\"TekstV\"><span class=\"Italic\">Stk. 3.</span> Arbejdsløshedskassen skal påse, at medlemmet står til rådighed for arbejdsmarkedet, og har pligt til at foretage en vurdering af medlemmets rådighed.</p>\r\n      <p class=\"TekstV\">. . .</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 179 af 19. februar 2007 om rådighed</span></p>\r\n      <p class=\"TekstV\"><span class=\"Bold\">§ 3.</span> Et ledigt medlem kan kun få dagpenge, hvis medlemmet står til rådighed for arbejdsmarkedet.</p>\r\n      <p class=\"TekstV\">. . .</p>\r\n      <p class=\"TekstV\"><span class=\"Bold\">§ 8.</span> Et medlem skal kunne overtage rimeligt arbejde med fuld sædvanlig arbejdstid på de vilkår, som er almindelige inden for det pågældende faglige område. For deltidsforsikrede er fuld sædvanlig arbejdstid 30 timer om ugen.</p>\r\n      <p class=\"TekstV\"><span class=\"Italic\">Stk. 2.</span> Rimeligt arbejde omfatter alt arbejde, som medlemmet kan varetage. Arbejdet er også rimeligt, hvis medlemmet kan varetage det efter et kortere uddannelsesforløb, og medlemmet får tilbudt den fornødne oplæring i forbindelse med formidlingen.</p>\r\n      <p class=\"TekstV\"><span class=\"Bold\">§ 9.</span> Et medlem skal som udgangspunkt kunne overtage arbejde med en samlet daglig transporttid på op til 3 timer med offentlige transportmidler. Efter 3 måneders sammenlagt ledighed skal medlemmet kunne overtage arbejde med en samlet daglig transporttid på mere end 3 timer med offentlige transportmidler.</p>\r\n      <p class=\"TekstV\"><span class=\"Italic\">Stk. 2.</span> Et medlem skal i særlige situationer kunne overtage arbejde med en samlet daglig transporttid på op til 4 timer med offentlige transportmidler.</p>\r\n      <p class=\"TekstV\"><span class=\"Italic\">Stk. 3.</span> Et medlem, der er mellem- eller højtuddannet, skal uanset daglig transporttid kunne overtage arbejde, hvis det er nødvendigt for at få ledige stillinger besat med kvalificeret arbejdskraft.</p>\r\n      <p class=\"TekstV\"><span class=\"Italic\">Stk. 4.</span> Hvis et medlem bor i et område, hvor det er nødvendigt med længere transporttid end sædvanligt, må medlemmet acceptere denne transporttid.</p>\r\n      <p class=\"TekstV\"><span class=\"Bold\">§ 10.</span> Et medlem skal søge arbejde, jf. §§ 8 og 9, og deltage i kurser og andre tilbud, der øger mulighederne for at få arbejde.</p>\r\n      <p class=\"TekstV\">. . .</p>\r\n      <p class=\"TekstV\"><span class=\"Italic\">Stk. 3.</span> Medlemmet skal søge arbejde på den måde, der er sædvanlig inden for det pågældende faglige område. Medlemmet skal endvidere søge helårsarbejde med fuld sædvanlig arbejdstid.</p>\r\n      <p class=\"TekstV\">. . .</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede m.v.</span></p>\r\n      <p class=\"TekstV\"><span class=\"Bold\">§ 1.</span> En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.</p>\r\n      <p class=\"TekstV\"><span class=\"Bold\">§ 2.</span> Når et medlem bliver ledigt, skal a-kassen informere medlemmet om rådighedsforpligtelsen. A-kassen skal herunder informere om, at et medlem for at stå til rådighed for arbejdsmarkedet skal</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> registrere sig hos staten i jobcenteret fra 1. ledige dag,</p>\r\n        <p class=\"Liste1\"><span class=\"Liste1Nr\" id=\"\">–</span> oprette et relevant og fyldestgørende CV i Jobnet inden 1 måned,</p>\r\n        <p class=\"Liste1\"><span class=\"Liste1Nr\" id=\"\">–</span> være aktivt arbejdssøgende fra 1. ledige dag, herunder når medlemmet deltager i tilbud,</p>\r\n        <p class=\"Liste1\"><span class=\"Liste1Nr\" id=\"\">–</span> kunne formidles rimeligt arbejde med dags varsel fra 1. ledige dag,</p>\r\n        <p class=\"Liste1\"><span class=\"Liste1Nr\" id=\"\">–</span> opretholde kontakten og møde til samtaler hos staten i jobcenteret, a-kassen og anden aktør gennem hele ledighedsforløbet,</p>\r\n        <p class=\"Liste1\"><span class=\"Liste1Nr\" id=\"\">–</span> deltage i tilbud efter lov om en aktiv beskæftigelsesindsats.</p>\r\n      </p>\r\n      <p class=\"TekstV\">. . .</p>\r\n      <p class=\"TekstV\"><span class=\"Bold\">§ 3.</span> Når et medlem bliver ledigt, skal a-kassen informere om, hvilke konsekvenser det har for retten til dagpenge ikke at stå til rådighed for arbejdsmarkedet. A-kassen skal herudover informere om selvforskyldt ledighed og de sanktioner, der knytter sig hertil.</p>\r\n      <p class=\"TekstV\">. . .</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/05/2009"
        },
        {
            "displayName": "Accession",
            "displayValue": "W20081005825"
        },
        {
            "displayName": "Entydig dokumentidentifikation",
            "displayValue": "BE003367"
        },
        {
            "displayName": "Dato for indlæggelse",
            "displayValue": "14/05/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10058"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "22/09/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5100281-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}