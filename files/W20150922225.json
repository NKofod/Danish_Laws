{
    "id": 169586,
    "title": "Ankestyrelsens principafgørelse 16-15 om sygedagpenge - revurderingstidspunkt - forlængelse - oplysningsgrundlag",
    "documentTypeId": "240",
    "isSagsforlobPeriodValid": true,
    "shortName": "KEN nr 9222 af 13/04/2015",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 16-15 om sygedagpenge - revurderingstidspunkt - forlængelse - oplysningsgrundlag</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">Kommunen skal have foretaget en revurdering af sygedagpengemodtagerens situation, inden sygedagpengeudbetalingen ophører som følge af tidsbegrænsningen i § 24, stk. 1. Afgørelsen om forlængelse af sygedagpengeudbetalingen skal derfor træffes inden udløbet af sygedagpengeperioden.</p>\r\n   <p class=\"TekstGenerel\">På revurderingstidspunktet er kommunen som følge af undersøgelsesprincippet forpligtet til at have et tilstrækkeligt grundlag til at kunne træffe afgørelse om eventuel forlængelse af sygedagpengeperioden. Kommunen kan derfor som den absolutte hovedregel alene inddrage oplysninger, der foreligger på revurderingstidspunktet.</p>\r\n   <p class=\"TekstGenerel\">Hvis sagen undtagelsesvist ikke er tilstrækkeligt oplyst på revurderingstidspunktet, skal kommunen træffe afgørelse og standse udbetalingen på tidspunktet for revurderingen og herefter indhente de oplysninger, der er nødvendige for at oplyse sagen tilstrækkeligt. De indhentede oplysninger skal beskrive den sygemeldtes tilstand, som den var på revurderingstidspunktet.</p>\r\n   <p class=\"TekstGenerel\">I tilfælde, hvor borgeren har klaget over kommunens afgørelse, og oplysningerne indgår hos kommunen inden genvurderingen af afgørelsen, skal de indhentede oplysninger indgå i grundlaget for kommunens genvurdering. I sager, hvor borgeren ikke har klaget over afgørelsen, skal kommunen vurdere, om oplysningerne er af så væsentlig betydning, at sagen skal genoptages med henblik på ny afgørelse.</p>\r\n</div>\r\n<p>\r\n   <span class=\"Bold\">Lovgivning</span>\r\n</p>\r\n<p>Lov om sygedagpenge – lovbekendtgørelse nr. 43 af 23. januar 2015 - § 8, stk. 1, § 9, stk. 1, § 10, stk. 1, § 11 a, stk. 1, § 24, stk. 1, og stk. 2</p>\r\n<p>Lov om retssikkerhed og administration på det sociale område – lovbekendtgørelse nr. 1019 af 23. september 2014 - § 7 a og § 10</p>\r\n<p>\r\n   <span class=\"Bold\">Afgørelse</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen principielt</span></p>\r\n<p>Ankestyrelsens Beskæftigelsesudvalg har behandlet sagen principielt for at afklare, hvorvidt kommunen, i forbindelse med vurderingen af mulighederne for forlængelse af sygedagpengeudbetalingen, kan og skal inddrage oplysninger, der indgår efter revurderingstidspunktets indtræden.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>Lov om sygedagpenge § 24, stk. 1, fastslår, at udbetalingen af sygedagpenge ophører efter udløbet af en kalendermåned, når der er udbetalt sygedagpenge, herunder nedsatte sygedagpenge eller løn under sygdom, i mere end 22 uger i de 9 forudgående kalendermåneder. Forinden skal kommunen have foretaget en revurdering af sygedagpengemodtagerens situation.</p>\r\n<p>Det fremgår af pkt. 5.1 i vejledningen om sygedagpengeperioden og forlængelse, at revurderingen skal være foretaget inden sygedagpengeperiodens udløb. Inden da skal kommunen revurdere den sygemeldtes situation og træffe afgørelse om, hvorvidt sygedagpengeperioden kan forlænges.</p>\r\n<p>Desuden fremgår det af pkt. 6.1 i samme vejledning, at den tidligere praksis om udsættelse af afgørelse om forlængelse ikke længere er gældende.</p>\r\n<p>Ifølge sygedagpengelovens § 8, stk. 1, § 9, stk. 1, og § 10, stk. 1, skal kommunen tilrettelægge og gennemføre et individuelt og fleksibelt opfølgningsforløb under hensyn til sygdommens karakter og sygemeldtes behov og forudsætninger, herunder efter behov inddrage læge, revalideringsinstitutioner, sygehuse m.v. Kommunen skal løbende, herunder ved anmeldelsen, visitationen og ved hver opfølgning, vurdere, om betingelserne for at modtage sygedagpenge er til stede, samt om der foreligger hel eller delvis uarbejdsdygtighed på grund af sygdom. § 11 a, stk. 1, fastslår, at kommunen til brug for den første opfølgning anmoder om en lægeattest fra den sygemeldtes praktiserende læge, hvis den sygemeldte ikke forventer at blive fuldt ud raskmeldt inden for otte uger regnet fra første fraværsdag.</p>\r\n<p>Lov om retssikkerhed og administration på det sociale område § 7 a fastslår, at kommunen, senest to uger før en erhvervsrettet foranstaltning hører op, skal tage stilling til, om der er behov for yderligere foranstaltninger for at bringe borgeren tilbage til arbejdsmarkedet.</p>\r\n<p>Samme lov fastslår i § 10, at myndigheden har ansvaret for, at sager, der behandles efter retssikkerhedsloven, er oplyst i tilstrækkeligt omfang til, at myndigheden kan træffe afgørelse.</p>\r\n<p>\r\n   <span class=\"Bold\">3.</span> <span class=\"Bold\">Andre principafgørelser</span></p>\r\n<p>Følgende principafgørelse er brugt ved afgørelsen og gælder stadig.</p>\r\n<p>\r\n   <span class=\"Bold\">25-10:</span> En sag kan genoptages på ulovbestemt grundlag, hvis der kommer nye oplysninger af så væsentlig betydning, at det er sandsynligt, at sagen ville have fået et andet resultat, hvis disse oplysninger havde foreligget ved den oprindelige behandling.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Ankestyrelsens Beskæftigelsesudvalg har i møde truffet afgørelse i din sag om klage over afgørelse truffet den 30. september 2014.</p>\r\n<p>Resultatet er</p>\r\n<p>•  Du havde ikke ret til sygedagpenge efter den 30. september 2014.</p>\r\n<p>Det betyder, at vi er enige i kommunens afgørelse, som vi stadfæster.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Vi vurderer, at du på standsningstidspunktet ikke opfyldte nogen af betingelserne for forlængelse af udbetalingen af sygedagpenge.</p>\r\n<p>Vi vurderer, at din helbredstilstand på revurderingstidspunktet var så uafklaret, at det ikke var muligt at vurdere din arbejdsevne på længere sigt.</p>\r\n<p>Ved vurderingen heraf har vi lagt vægt på statusattest af den 13. oktober 2014, hvoraf fremgår, at du havde fået konstateret delvise sammenfald af en brysthvirvel og en lændehvirvel, flere diskusprolapser og tryk på nerverødder lavt i lænden. Du var henvist til den fælles rygvisitation i Regionen med henblik på behandling, som kunne være operativ, og man afventede rygkirurgernes vurdering. Den helbredsmæssige tilstand var ikke stabil eller stationær, og fremtidige skånehensyn kunne ikke bedømmes.</p>\r\n<p>Desuden har vi lagt vægt på statusattest fra psykolog af den 22. august 2014, hvoraf fremgår, at du havde personlighedsmæssige og sociale problemer, som sammenholdt med dit alkoholmisbrug var en væsentlig udfordring i forhold til din arbejdsmæssige fremtid. Et mere intensivt forløb ville være påkrævet, hvis man skulle skabe mere varige forandringer.</p>\r\n<p>Nedenfor gennemgår vi de enkelte forlængelsesmuligheder.</p>\r\n<p>\r\n   <span class=\"Underline\">Revalidering</span>\r\n</p>\r\n<p>Det var på tidspunktet for ophør af udbetalingen af sygedagpenge ikke overvejende sandsynligt, at du ved hjælp af revalidering ville kunne vende tilbage til det ordinære arbejdsmarked.</p>\r\n<p>Vi vurderer, at din arbejdsevne ikke var endeligt afklaret, da du var helbredsmæssigt uafklaret, jf. ovenfor. Det var derfor usikkert, om der ville være behov for revalidering for at bringe dig tilbage til arbejdsmarkedet, da dine skånebehov ikke var endeligt fastlagt.</p>\r\n<p>Det må afhænge af det videre forløb, om der på et senere tidspunkt er behov for en revalideringsmæssig indsats.</p>\r\n<p>\r\n   <span class=\"Underline\">Afklaring af arbejdsevnen</span>\r\n</p>\r\n<p>Vi vurderer, at det på tidspunktet for kommunens afgørelse ikke var realistisk, at afklaringen ville kunne gennemføres inden for 39 uger, da du på revurderingstidspunktet var helbredsmæssigt uafklaret, jf. ovenfor.</p>\r\n<p>Vi har især lagt vægt på, at din helbredsmæssige tilstand ikke var stabil eller stationær, og at man afventede rygkirurgisk vurdering.</p>\r\n<p>En virksomhedspraktik eller andre afklarende foranstaltninger ville alene have givet et billede af din arbejdsevne på daværende tidspunkt, men ikke hvordan den vil være på sigt, når behandlingsmulighederne er udtømte, og din tilstand er af mere stationær karakter.</p>\r\n<p>Vi har med denne afgørelse ikke taget stilling til, om der på et senere tidspunkt skal ske afklaring af din arbejdsevne. Vi har alene taget stilling til, om din arbejdsevne kunne afklares inden for perioden på 39 uger fra standsningstidspunktet. En eventuel afklaring på et senere tidspunkt vil skulle ske på et andet forsørgelsesgrundlag end sygedagpenge.</p>\r\n<p>\r\n   <span class=\"Underline\">Lægebehandling og sikker lægelig vurdering</span>\r\n</p>\r\n<p>Det er en betingelse for at forlænge udbetalingen af sygedagpenge efter denne forlængelsesmulighed, at du var under eller ventede på behandling, og at der var en sikker lægelig vurdering af, at du kunne genoptage erhvervsmæssig beskæftigelse inden for 104 uger fra revurderingstidspunktet.</p>\r\n<p>Vi vurderer, at der i din sag ikke forelå en sådan sikker lægelig vurdering.</p>\r\n<p>Vi har lagt vægt på statusattest af den 13. oktober 2014, hvori lægen oplyser, at pågældende på daværende tidspunkt ikke kunne sige noget omkring fuld tilbagevenden til arbejdsmarkedet, og at fremtidige skånehensyn ikke kunne bedømmes.</p>\r\n<p>Desuden har vi lagt vægt på, at du ifølge statusattest af den 13. august 2014 havde personlighedsmæssige og sociale problemer, som sammenholdt med dit alkoholmisbrug var en væsentlig udfordring i forhold til din arbejdsmæssige fremtid.</p>\r\n<p>\r\n   <span class=\"Underline\">Øvrige forlængelsesmuligheder</span>\r\n</p>\r\n<p>Der kunne ikke ske forlængelse efter de øvrige forlængelsesmuligheder, da din sag ikke skulle behandles i rehabiliteringsteamet med henblik på en vurdering af berettigelse til ressourceforløb, fleksjob eller førtidspension, da der ikke var tale om en livstruende, alvorlig sygdom, da der ikke var rejst en arbejdsskadesag, og da der ikke var modtaget ansøgning om førtidspension på det foreliggende dokumentationsgrundlag.</p>\r\n<p>\r\n   <span class=\"Underline\">Nye oplysninger</span>\r\n</p>\r\n<p>Kommunen har truffet afgørelse om afslag på forlængelse af sygedagpengeudbetalingen på datoen for revurderingstidspunktet. Kommunen oplyste i denne forbindelse, at man afventede lægelige oplysninger, og at man ville vurdere, hvorvidt oplysningerne kunne føre til en ændret afgørelse, når disse var modtaget.</p>\r\n<p>Du har oplyst, at du mener, at kommunen ikke burde have truffet afgørelse allerede den 30. september 2014, da sagen ikke var tilstrækkeligt oplyst på dette tidspunkt. I denne forbindelse henviser du blandt andet til Ankestyrelsens principafgørelse 44-13, som vedrører muligheden for at udsætte den endelige afgørelse om forlængelse af sygedagpengeudbetalingen, hvis kommunen mangler oplysninger.</p>\r\n<p>Vi skal bemærke, at principafgørelse 44-13 er ophævet som følge af ændringerne i sygedagpengeloven, der trådte i kraft den 1. juli 2014.</p>\r\n<p>Kommunen skal have foretaget en revurdering af sygedagpengemodtagerens situation, inden sygedagpengeudbetalingen ophører som følge af tidsbegrænsningen i § 24, stk. 1. Afgørelsen om forlængelse af sygedagpengeudbetalingen skal derfor træffes inden udløbet af sygedagpengeperioden. Vi henviser til pkt. 5.1 og 6.1 i Vejledning om sygedagpengeperioden og forlængelse.</p>\r\n<p>Ifølge sygedagpengelovens regler om opfølgning skal kommunen tilrettelægge og gennemføre et individuelt og fleksibelt opfølgningsforløb under hensyn til sygdommens karakter og sygemeldtes behov og forudsætninger, herunder efter behov inddrage læge, revalideringsinstitutioner, sygehuse m.v. Kommunen skal løbende, herunder ved anmeldelsen, visitationen og ved hver opfølgning, vurdere, om betingelserne for at modtage sygedagpenge er til stede, samt om der foreligger hel eller delvis uarbejdsdygtighed på grund af sygdom.</p>\r\n<p>Det fremgår af retssikkerhedslovens § 7 a, at kommunen senest 2 uger, før en erhvervsrettet foranstaltning hører op, skal tage stilling til, om der er behov for yderligere foranstaltninger for at bringe borgeren tilbage til arbejdsmarkedet. Desuden fremgår det af retssikkerhedslovens § 10, at kommunen er ansvarlig for, at sagen er oplyst i tilstrækkeligt omfang.</p>\r\n<p>Vi vurderer på denne baggrund, at kommunen på revurderingstidspunktet skal have et tilstrækkeligt grundlag til at kunne træffe afgørelse om eventuel forlængelse af sygedagpengeperioden. Kommunen kan derfor som den absolutte hovedregel alene inddrage oplysninger, der foreligger på revurderingstidspunktet.</p>\r\n<p>Hvis sagen ikke er tilstrækkeligt oplyst på revurderingstidspunktet, skal kommunen træffe afgørelse og standse udbetalingen ved revurderingstidspunktet og herefter indhente de oplysninger, der er nødvendige for at oplyse sagen tilstrækkeligt. De indhentede oplysninger skal beskrive den sygemeldtes tilstand, som den var, på revurderingstidspunktet.</p>\r\n<p>I klagesager skal de nye oplysninger indgå i grundlaget for kommunens genvurdering af afgørelsen.</p>\r\n<p>Vi vurderer derfor, at kommunen var forpligtet til senest på revurderingstidspunktet at træffe afgørelse om, hvorvidt der var grundlag for forlængelse af sygedagpengeudbetalingen. Kommunen var desuden berettiget og forpligtet til efterfølgende at indhente de nødvendige oplysninger og inddrage dem i forbindelse med genvurderingen af afgørelsen, da der manglede oplysninger om den aktuelle status for din ryglidelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 26. november 2015, da den er erstattet af principafgørelse 75-15."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/04/2015"
        },
        {
            "displayName": "Accession",
            "displayValue": "W20150922225"
        },
        {
            "displayName": "Entydig dokumentidentifikation",
            "displayValue": "CF001360"
        },
        {
            "displayName": "Dato for indlæggelse",
            "displayValue": "27/11/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9222"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "13/04/2015"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2014-3312-59882"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}