{
    "id": 35089,
    "title": "Tilbagebetalingskrav - kontanthjælp - gældsanering (* 2) ",
    "documentTypeId": "260",
    "isSagsforlobPeriodValid": false,
    "shortName": "DOM nr 19156 af 31/10/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Resume (udarbejdet af Socialministeriet) En kommunes  \r\n\r\n tilbagebetalingskrav på ydet kontanthjælp ansås for stiftet allerede ved  \r\n\r\n udbetalingen af hjælpen - og dermed omfattet af gældsaneringen - idet det  \r\n\r\n ikke fandtes afgørende, at der ikke forud for indledningen af gældsaneringen  \r\n\r\n var fastsat en betalingsordning for tilbagebetalingskravet. (* 1) </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilbagebetalingskrav - kontanthjælp -  \r\n\r\n gældsanering (* 2) </H1>  \r\n\r\n<P></P>  \r\n\r\n<P>M P-K (adv. S. P., Horsens) </P>  \r\n\r\n<P>mod </P>  \r\n\r\n<P>Den Sociale Ankestyrelse (km.adv. v(adv. B. E.) </P>  \r\n\r\n<P>Østre Landsrets dom 30. januar 1992 (13. afd.) (N., K., K. M. R., (kst.))  \r\n\r\n</P>  \r\n\r\n<P>Under denne sag, der er anlagt ved Københavns byret den 9. august 1990, og  \r\n\r\n som i medfør af retsplejelovens § 226, stk. 1, nr. 4. er henvist til  \r\n\r\n behandling ved landsretten, har sagføreren M. P-K. påstået sagsøgte Den  \r\n\r\n Sociale Ankestyrelse tilpligtet at anerkende, at K kommunes  \r\n\r\n tilbagebetalingskrav på 10.059 kr. vedrørende kontanthjælp med  \r\n\r\n tilbagebetalingspligt efter bistandslovens § 26, stk. 1, nr. 1, udbetalt i  \r\n\r\n maj og juli 1986 er omfattet af en af skifteretten i R den 8. oktober 1987  \r\n\r\n afsagte kendelse om gældssanering for sagsøgeren, hvorefter gælden pr. 27.  \r\n\r\n februar 1987 nedsattes til 2.854988 %, idet den øvrige del af gælden  \r\n\r\n bortfaldt. </P>  \r\n\r\n<P>Sagsøgte har påstået frifindelse. </P>  \r\n\r\n<P>Sagens omstændigheder er følgende: </P>  \r\n\r\n<P>Sagsøgeren modtog fra K kommune i maj og juli 1986 kontanthjælp med  \r\n\r\n tilbagebetalingspligt efter bistandslovens § 26, stk. 1, nr. 1, til et samlet  \r\n\r\n beløb af 10.059 kr. til betaling af husleje- og elregningsrestance vedrørende  \r\n\r\n februar og marts måned 1986. Sagsøgeren fik ved hjælpens udbetaling  \r\n\r\n tilkendegivet tilbagebetalingspligten, men der blev ikke fastsat  \r\n\r\n tilbagebetalingsordning, idet sagsøgeren på dette tidspunkt fortsat modtog  \r\n\r\n bistandhjælp. </P>  \r\n\r\n<P>Den 19. januar 1987 indgav sagsøgeren begæring om gældssanering, der  \r\n\r\n indledtes den 27. februar 1987. Gældssaneringskendelse, blev afsagt den 8.  \r\n\r\n oktober 1987, således at gælden pr. 27. februar 1987 blev nedsat til 2,854988  \r\n\r\n %, idet den øvrige del af gælden bortfalder. Der blev ikke fra K kommune  \r\n\r\n under gældssaneringssagen foretaget anmeldelse af den tilbagebetlingspligtige  \r\n\r\n bistandshjælp. </P>  \r\n\r\n<P>I oktober 1987 fremsatte K kommune krav om tilbagebetaling af den ydede  \r\n\r\n hjælp og anmodede ved skrivelse af 22. oktober 1987 H kommune, hvor  \r\n\r\n sagsøgeren nu havde bopæl,om, at betaling blev afkrævet ham. Da sagsøgeren  \r\n\r\n flyttede, gentog K kommune i 1988 denne anmodning over for HO kommune og T-U  \r\n\r\n kommune. Sagsøgeren nægtede imidlertid tilbagebetaling under henvisning til,  \r\n\r\n at kommunens krav var omfattet af kendelsen om gældssanering. Da K kommune  \r\n\r\n afviste dette, klagede sagsøgeren til Amtsankenævnet for F amt, som den 26.  \r\n\r\n maj 1989 stadfæstede kommunens afgørelse om tilbagebetaling. </P>  \r\n\r\n<P>Sagsøgeren påklagede amtsankenævnets afgørelse til sagsøgte, Den Sociale  \r\n\r\n Ankestyrelse, som den 27. april 1990 traf følgende afgørelse: </P>  \r\n\r\n<P>Efter de foreliggende oplysninger finder Ankestyrelsen, at K kommune  \r\n\r\n uanset den stedfundne gældssanering har været berettiget til at fastholde sit  \r\n\r\n krav om tilbagebetaling af et beløb på 10.089,10 kr. </P>  \r\n\r\n<P>Ankestyrelsen har herved især lagt vægt på, at der ikke tidligere havde  \r\n\r\n været grundlag for at fastsætte en betalingsordning, ligesom  \r\n\r\n tilbagebetalingskravet ikke kunne anses for bortfaldet efter den specielle  \r\n\r\n 5-års-bestemmelse i bistandslovens § 27, stk. 4. </P>  \r\n\r\n<P>Det bemærkes, at spørgsmålet om kommunens krav burde havde været omfattet  \r\n\r\n af den stedfundne gældssanering, i sidste instans henhører under domstolene.  \r\n\r\n</P>  \r\n\r\n<P>Sagsøgeren har til støtte for sin påstand gjort gældende, at K kommunes  \r\n\r\n tilbagebetalingskrav er stiftet inden gældssaneringens indledning den 27.  \r\n\r\n februar 1987 og dermed er omfattet af gældssaneringskendelsen, jf.  \r\n\r\n konkurslovens § 199, stk. 1. Sagsøgeren har herved henvist til, at  \r\n\r\n tilbagebetalingskravet må betragtes som en betinget fordring, der efter  \r\n\r\n reglerne i konkurslovens § 147, stk. 2, og § 182, stk. 2, behandles af  \r\n\r\n skifteretten ved konkurs og tvangsakkord. Dette må også gælde ved  \r\n\r\n gældssanering. At kravet må være stiftet ved beløbets udbetaling, synes også  \r\n\r\n at fremgå af bistandslovens § 27, der benytter ordene gennemføres og  \r\n\r\n bortfalder, som ikke giver mening i forbindelse med ikke-eksisterende krav.  \r\n\r\n</P>  \r\n\r\n<P>Det ville stride mod formålet med tilbagebetaling, hvis den obligatoriske  \r\n\r\n pligt hertil efter lovens § 25 skulle være omfattet af gældssanering, medens  \r\n\r\n den fakultative pligt efter § 26 ikke var omfattet og ville i øvrigt føre til  \r\n\r\n vilkårlighed, idet en kommune, der kunne forudse en gældssaneringssag, da  \r\n\r\n selv kunne bestemme, at dens krav om tilbagebetaling efter § 26 ikke skulle  \r\n\r\n være omfattet af gældssaneringssagen ved at lade en  \r\n\r\n tilbagebetalingsbeslutning afvente gældssaneringskendelsen. </P>  \r\n\r\n<P>Loven har fastlagt et kompetencesystem, hvorefter skifteretten afgør, om  \r\n\r\n der er grundlag for gældssanering, samt hvilke beløb skyldneren efter  \r\n\r\n afholdelse af rimelige leveomkostninger kan afse til kreditorerne. Det ville  \r\n\r\n være i strid hermed og med gældssaneringens formål, såfremt en kommune med et  \r\n\r\n tilbagebetalingskrav efter bistandslovens § 26 i realiteten kunne omgøre  \r\n\r\n skifterettens afgørelse og i strid med gældssaneringskendelsen gøre sine  \r\n\r\n fulde fordring gældende, således som det antages af sagsøgte. </P>  \r\n\r\n<P>Sagsøgte har til støtte for frifindelsespåstanden henvist til, at det  \r\n\r\n pågældende krav ikke var stiftet ved gældssaneringssagens indledning. Efter  \r\n\r\n bistandslovens § 27, stk. 1, gennemføres tilbagebetalingskravet kun, hvis  \r\n\r\n bistandsmodtagerens økonomiske forhold muliggør tilbagebetaling, og  \r\n\r\n tilbagebetalingskravet kan derfor først anses for stiftet, når denne  \r\n\r\n økonomiske betingelse er opfyldt. Derfor kan kommunerne ikke i  \r\n\r\n gældssaneringssager anmelde § 26-krav, hvis der ikke er truffet bestemmelse  \r\n\r\n om at gennemføre tilbagebetaling. </P>  \r\n\r\n<P>LANDSRETTENS BEMÆRKNINGER: </P>  \r\n\r\n<P>Den omhandlede bistandshjælp er udbetalt i medfør af bistandslovens § 26,  \r\n\r\n stk. 1, nr. 1, jfr. stk. 2, og er således omfattet af tilbagebetalingspligt.  \r\n\r\n På tidspunktet for gældssaneringssagens indledning var denne  \r\n\r\n tilbagebetalingspligt kun latent eksisterende, idet dens gennemførelse var  \r\n\r\n afhængig af usikre, fremtidige forhold vedrørende sagsøgerens betalingsevne,  \r\n\r\n jf. lovens § 27, stk. 1. En sådan latent tilbagebetalingspligt findes ikke i  \r\n\r\n relation til bestemmelsen i konkurslovens § 199, stk. 1, at kunne betragtes  \r\n\r\n som en fordring, der allerede er stiftet på nævnte tidspunkt. Herefter tages  \r\n\r\n sagsøgtes frifindelsespåstand til følge. </P>  \r\n\r\n<P>Sagens omkostninger ophæves. </P>  \r\n\r\n<P>HØJESTERETS DOM: </P>  \r\n\r\n<P>Den indankede dom er afsagt af Østre Landsret. </P>  \r\n\r\n<P>I pådømmelsen har deltaget fem dommere. </P>  \r\n\r\n<P>Appellanten har gentaget sin påstand. </P>  \r\n\r\n<P>Indstævnte har påstået stadfæstelse. </P>  \r\n\r\n<P>Ved hjælpens udbetaling blev appellanten gjort bekendt med  \r\n\r\n kommunalbestyrelsens beslutningom tilbagebetalingspligt, jf. bistandslovens §  \r\n\r\n 26, stk. 2, sammenholdt med stk. 1, nr. 1. Tilbagebetalingskravet må herefter  \r\n\r\n anses for stiftet ved hjælpens udbetaling, uden at det findes afgørende, at  \r\n\r\n der ikke inden gældssaneringssagens indledningvar fastsat en betalingsordning  \r\n\r\n efter lovens § 27, stk. 1. Da kravet således var stiftet inden dette  \r\n\r\n tidspunkt, omfatter kendelsen også dette krav, hvilket tillige findes bedst  \r\n\r\n stemmende med gældssaneringsens formål. Højesteret tager derfor appellantens  \r\n\r\n påstand til følge. </P>  \r\n\r\n<P>THI KENDES FOR RET: </P>  \r\n\r\n<P>Indstævnte Den Sociale Ankestyrelse, skal anerkende , at K kommunes  \r\n\r\n tilbagebetalingskrav på 10.059,10 kr. vedrørende kontanthjælp med  \r\n\r\n tilbagebetalingspligt efter bistandslovens § 26, stk. 1, nr. 1, udbetalt i  \r\n\r\n maj og juli 1986, er omfattet af den af skifteretten i R den 8. oktober 1987  \r\n\r\n afsagte kendelse om gældssanering for appellanten M. P-K., hvorefter gælden  \r\n\r\n pr. 27. februar 1987 nedsattes til 2.854988 %, idet den øvrige del af gælden  \r\n\r\n bortfaldt. </P>  \r\n\r\n<P>Indstævnte skal i sagsomkostninger for landsret og Højesteret inden 14  \r\n\r\n dage efter denne højesteretsdoms afsigelse betale 20.000 kr.til appellanten.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Se tillige SM O-002-93 </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Ugeskrift For Retsvæsen side 967 oktober 1992.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt.",
        "(* 2) Offentliggjort i Ugeskrift for Retsvæsen side 967 oktober 1992."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "U19921915613"
        },
        {
            "displayName": "Entydig dokumentidentifikation",
            "displayValue": "CA003021"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "19156"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "31/10/1992"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "Højesteret 9. oktober 1992 i sag II 112/1992"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}