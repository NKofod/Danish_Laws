{
    "id": 57531,
    "title": "Bekendtgørelse om advokatnævnets virksomhed ",
    "documentTypeId": "60",
    "isSagsforlobPeriodValid": false,
    "shortName": "BEK nr 283 af 22/06/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om advokatnævnets virksomhed  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I medfør af § 144, stk. 4, i lov om rettens pleje, jfr. lovbekendtgørelse  \r\n\r\n nr. 1 af 2. januar 1980, som blandt andet ændret ved lov nr. 277 af 9. juni  \r\n\r\n 1982, fastsættes: </P>  \r\n\r\n<P>Advokatnævnet </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Advokatnævnet har til opgave at behandle klager  \r\n\r\n over, at advokater har tilsidesat pligter, der følger af retsplejeloven eller  \r\n\r\n af forskrifter, der er fastsat i medfør af retsplejeloven (disciplinærsager),  \r\n\r\n samt sager om ophævelse af frakendelse efter retsplejelovens § 147 c, stk. 3.  \r\n\r\n</P>  \r\n\r\n<P CLASS=STK> <I>Stk. 2. </I> Advokatnævnet behandler endvidere klager over  \r\n\r\n kredsbestyrelsens afgørelser i sager, der vedrører det vederlag, som en  \r\n\r\n advokat har forlangt for sit arbejde (salærklager). Endvidere behandler  \r\n\r\n advokatnævnet salærsager, der af kredsbestyrelsen er henvist til  \r\n\r\n advokatnævnets afgørelse. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Advokatnævnet kan virke samlet eller i  \r\n\r\n afdelinger. </P>  \r\n\r\n<P CLASS=STK> <I>Stk. 2. </I> Hver afdeling består af mindst 6 medlemmer.  \r\n\r\n</P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Advokatnævnets formand fordeler sagerne mellem  \r\n\r\n det samlede advokatnævn og afdelingerne. </P>  \r\n\r\n<P CLASS=STK> <I>Stk. 2. </I> Sager af principiel karakter, sager, hvor der  \r\n\r\n kan opstå spørgsmål om sanktion i henhold til retsplejelovens § 147 c, stk.  \r\n\r\n 3, og sager efter retsplejelovens § 147 f, skal så vidt muligt behandles af  \r\n\r\n det samlede advokatnævn. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Det samlede advokatnævn er beslutningsdygtigt,  \r\n\r\n når mindst 10 medlemmer, heraf 1 medlem af formandskabet, 4 af de medlemmer,  \r\n\r\n der er udpeget af justitsministeren, og 5 af de medlemmer, der er valgt af  \r\n\r\n advokatsamfundet, er til stede. </P>  \r\n\r\n<P CLASS=STK> <I>Stk. 2. </I> En afdeling er beslutningsdygtig, når mindst 4  \r\n\r\n medlemmer, heraf 1 medlem af formandskabet, 1 af de medlemmer, der er udpeget  \r\n\r\n af justitsministeren, og 2 af de medlemmer, der er valgt af advokatsamfundet,  \r\n\r\n er til stede. </P>  \r\n\r\n<P CLASS=STK> <I>Stk. 3. </I> Vedkommende formand træffer afgørelse om,  \r\n\r\n hvorvidt der ved et medlems forfald skal indkaldes en stedfortræder. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Intet medlem af advokatnævnet må deltage i  \r\n\r\n behandlingen af en sag, i hvis udfald vedkommende har en individuel  \r\n\r\n interesse, eller hvor der i øvrigt foreligger omstændigheder, som er egnede  \r\n\r\n til at vække tvivl om vedkommendes upartiskhed. </P>  \r\n\r\n<P CLASS=STK> <I>Stk. 2. </I> Ethvert medlem skal straks underrette nævnets  \r\n\r\n formand om de forhold, der vil kunne være omfattet af stk. 1. Advokatnævnet  \r\n\r\n træffer den endelige administrative afgørelse af, om et medlem kan deltage i  \r\n\r\n en sags behandling. I behandlingen og afgørelsen af dette spørgsmål deltager  \r\n\r\n det pågældende medlem ikke. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Der afholdes møde på de af advokatnævnet  \r\n\r\n vedtagne mødedage, eller når vedkommende formand bestemmer det. </P>  \r\n\r\n<P>Klage </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Klienter, advokater og andre, der har en retlig  \r\n\r\n interesse heri, kan indbringe en sag for advokatnævnet. Endvidere kan  \r\n\r\n advokatrådet indbringe en sag for nævnet. </P>  \r\n\r\n<P CLASS=STK> <I>Stk. 2. </I> Skønnes en sag, der er indbragt for nævnet, at  \r\n\r\n kunne medføre sanktion efter retsplejelovens § 147 c, stk. 3, kan sagen  \r\n\r\n forelægges advokatrådet til afgørelse af, om advokatrådet vil indtræde i  \r\n\r\n sagen. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Klage skal indgives skriftligt. Nævnets  \r\n\r\n sekretariat skal om fornødent bistå en klager med udformning af klagen. </P>  \r\n\r\n<P CLASS=STK> <I>Stk. 2. </I> Disciplinærklager skal indgives inden 3 måneder  \r\n\r\n efter, at klageren er blevet bekendt med det forhold, som klagen vedrører.  \r\n\r\n</P>  \r\n\r\n<P CLASS=STK> <I>Stk. 3. </I> Salærklager skal være indgivet til  \r\n\r\n advokatnævnet inden 4 uger efter, at kredsbestyrelsens afgørelse er meddelt  \r\n\r\n parterne. </P>  \r\n\r\n<P CLASS=STK> <I>Stk. 4. </I> Formanden kan træffe afgørelse om, at nævnet  \r\n\r\n skal behandle en klage, der er indgivet for sent, når dette findes rimeligt  \r\n\r\n begrundet. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Vedkommende formand kan afvise en  \r\n\r\n disciplinærklage fra en person, som ikke har retlig interesse i det forhold,  \r\n\r\n klagen angår. </P>  \r\n\r\n<P CLASS=STK> <I>Stk. 2. </I> Vedkommende formand kan endvidere afvise en  \r\n\r\n disciplinærklage, der på forhånd må skønnes åbenbart grundløs. Det samme  \r\n\r\n gælder en klage, der efter dens beskaffenhed ikke kan påkendes af nævnet.  \r\n\r\n</P>  \r\n\r\n<P>Klagesagens forberedelse </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Advokatnævnets sekretariatsopgaver varetages af  \r\n\r\n advokatsamfundets sekretariat. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Sekretariatet sørger for, at de nødvendige  \r\n\r\n oplysninger til sagens behandling foreligger, og at de nødvendige  \r\n\r\n undersøgelser er foretaget. Sekretariatet kan på ethvert tidspunkt under  \r\n\r\n sagens behandling indhente supplerende oplysninger. </P>  \r\n\r\n<P CLASS=STK> <I>Stk. 2. </I> I salærsager sender sekretariatet klagen til  \r\n\r\n modparten til besvarelse. I disciplinærsager forberedes sagen af vedkommende  \r\n\r\n kredsbestyrelse, jfr. bekendtgørelse nr. 284 af 22. juni 1983 om  \r\n\r\n advokatkredsenes bestyrelsers behandling af klager over advokaters vederlag  \r\n\r\n og om bistand til advokatnævnet. Sekretariatet kan fastsætte en frist, inden  \r\n\r\n for hvilken parterne og andre skal afgive deres udtalelser. </P>  \r\n\r\n<P CLASS=STK> <I>Stk. 3. </I> Sekretariatet sørger for, at parterne får  \r\n\r\n kendskab til oplysninger fra modparten, når disse må anses af betydning for  \r\n\r\n sagens afgørelse, medmindre dette findes at burde vige for afgørende hensyn  \r\n\r\n til offentlige eller private interesser. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Advokater er forpligtet til at forsyne  \r\n\r\n advokatnævnet med dokumenter og oplysninger, som nævnet finder er af  \r\n\r\n betydning for afgørelsen af en sag. Advokater er forpligtet til at fremkomme  \r\n\r\n med udtalelser og at give møde for advokatnævnet eller en kredsbestyrelse for  \r\n\r\n at afgive forklaring om forhold, som nævnet finder er af betydning for  \r\n\r\n afgørelsen af sagen. </P>  \r\n\r\n<P CLASS=STK> <I>Stk. 2. </I> Advokatens forpligtelse efter stk. 1 begrænses  \r\n\r\n i overensstemmelse med retsplejelovens regler om vidneudelukkelse. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> I disciplinærsager kan advokatrådet udpege en  \r\n\r\n advokat til at virke som anklager. </P>  \r\n\r\n<P CLASS=STK> <I>Stk. 2. </I> I sager, hvor der kan opstå spørgsmål om at  \r\n\r\n frakende en advokat retten til at udøve advokatvirksomhed, jfr.  \r\n\r\n retsplejelovens § 147 c, stk. 3, udpeger advokatnævnet en forsvarer, såfremt  \r\n\r\n den indklagede ikke selv har valgt en sådan. </P>  \r\n\r\n<P CLASS=STK> <I>Stk. 3. </I> I andre disciplinærsager kan advokatnævnet  \r\n\r\n udpege en forsvarer. </P>  \r\n\r\n<P CLASS=STK> <I>Stk. 4. </I> Advokatnævnet kan udpege en advokat til at  \r\n\r\n varetage klagerens interesser, når der findes at være behov herfor. </P>  \r\n\r\n<P CLASS=STK> <I>Stk. 5. </I> Udgifterne til honorarer m.v. til advokater  \r\n\r\n udpeget i medfør af stk. 1-4 fastsættes af advokatnævnet og afholdes af  \r\n\r\n advokatsamfundet. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Vedkommende formand kan bestemme, at parter  \r\n\r\n eller vidner skal afhøres ved byretten på det sted, hvor de bor. </P>  \r\n\r\n<P>Sagens afgørelse </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Advokatnævnet behandler sagerne i møder. </P>  \r\n\r\n<P CLASS=STK> <I>Stk. 2. </I> Sagens parter har ret til at give møde for  \r\n\r\n nævnet og afgive forklaring. </P>  \r\n\r\n<P CLASS=STK> <I>Stk. 3. </I> Vedkommende formand kan tillade, at andre  \r\n\r\n personer indkaldes for at afgive forklaring for nævnet. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Advokatnævnets møder er ikke offentlige. </P>  \r\n\r\n<P CLASS=STK> <I>Stk. 2. </I> I en disciplinærsag kan den indklagede advokat  \r\n\r\n kræve, at offentligheden får adgang til at overvære sagens behandling, i det  \r\n\r\n omfang dette ikke vil kunne tilføje nogen unødig krænkelse. Nævnet kan  \r\n\r\n endvidere tillade adgang for offentligheden, når en sag findes at have  \r\n\r\n offentlig interesse, og offentlighedens adgang ikke vil kunne tilføje nogen  \r\n\r\n en unødig krænkelse. Nævnets votering er ikke offentlig. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Advokatnævnets afgørelser træffes ved  \r\n\r\n almindelig stemmeflerhed. I tilfælde af stemmelighed er formandens stemme  \r\n\r\n udslagsgivende. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Advokatnævnets afgørelse kan ikke indbringes  \r\n\r\n for anden administrativ myndighed. </P>  \r\n\r\n<P CLASS=STK> <I>Stk. 2. </I> Advokatnævnets afgørelse i disciplinærsager kan  \r\n\r\n af vedkommende advokat indbringes for landsretten i overensstemmelse med  \r\n\r\n retsplejelovens § 147 d og § 147 e. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Advokatnævnets afgørelser skal være skriftlige  \r\n\r\n og ledsaget af en begrundelse. </P>  \r\n\r\n<P CLASS=STK> <I>Stk. 2. </I> En afgørelse skal efter mindretallets begæring  \r\n\r\n indeholde oplysninger om mindretallets indstilling, dog uden angivelse af  \r\n\r\n vedkommende medlemmers navne. </P>  \r\n\r\n<P CLASS=STK> <I>Stk. 3. </I> I disciplinærsager skal nævnets afgørelse  \r\n\r\n indeholde oplysning om adgangen til domstolsprøvelse og fristen herfor. </P>  \r\n\r\n<P CLASS=STK> <I>Stk. 4. </I> Advokatnævnets afgørelse sendes til sagens  \r\n\r\n parter, advokatrådet og vedkommende kredsbestyrelse. I disciplinærsager  \r\n\r\n sendes afgørelsen tillige til justitsministeriet. </P>  \r\n\r\n<P>Offentliggørelse og beretning </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Frakendelser i henhold til retsplejelovens §  \r\n\r\n 147 c, stk. 3, skal offentliggøres med angivelse af advokatens navn, adresse  \r\n\r\n og frakendelsens varighed. I øvrigt kan advokatnævnet offentliggøre en  \r\n\r\n afgørelse i disciplinærsager. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Advokatnævnet afgiver en årlig beretning om sin  \r\n\r\n virksomhed til justitsministeren. Advokatnævnet offentliggør beretningen.  \r\n\r\n</P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Bekendtgørelsen træder i kraft den 1. juli  \r\n\r\n 1983. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 22. juni 1983  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Erik Ninn-Hansen </P>  \r\n\r\n<P CLASS=MINISTER ALIGN=RIGHT>/ Tornøe </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/1983"
        },
        {
            "displayName": "Accession",
            "displayValue": "B19830028305"
        },
        {
            "displayName": "Entydig dokumentidentifikation",
            "displayValue": "CM016459"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "19/05/2003"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "283"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "22/06/1983"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin. 2.kt. j.nr. 1983-4701-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}