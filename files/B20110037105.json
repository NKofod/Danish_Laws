{
    "id": 137000,
    "title": "Bekendtgørelse om autorisation af veterinærsygeplejersker m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 371 af 28/04/2011",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K1\">Kapitel 1</a>   Anvendelsesområde og definitioner</p>\r\n<p class=\"Indholdsfortegnelse\">\r\n   <a href=\"#K2\">Kapitel 2</a>   Betingelser for autorisation</p>\r\n<p class=\"Indholdsfortegnelse\">\r\n   <a href=\"#K3\">Kapitel 3</a>   Veterinærsygeplejersker og autoriserede veterinærsygeplejerskers virke</p>\r\n<p class=\"Indholdsfortegnelse\">\r\n   <a href=\"#K4\">Kapitel 4</a>   Tilbagekaldelse</p>\r\n<p class=\"Indholdsfortegnelse\">\r\n   <a href=\"#K5\">Kapitel 5</a>   Straf- og ikrafttrædelsesbestemmelser</p>\r\n<p class=\"Indholdsfortegnelse\">\r\n   <a href=\"#B1\">Bilag 1</a>\r\n</p>\r\n<p class=\"Indholdsfortegnelse\">\r\n   <a href=\"#B2\">Bilag 2</a>\r\n</p>\r\n<p class=\"Indholdsfortegnelse\">\r\n   <a href=\"#B3\">Bilag 3</a>\r\n</p>\r\n<p class=\"Indholdsfortegnelse\">\r\n   <a href=\"#B4\">Bilag 4</a>\r\n</p><div class=\"bjelke\">Den fulde tekst</div><p class=\"Titel2\">Bekendtgørelse om autorisation af veterinærsygeplejersker m.v.<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p class=\"Indledning2\">I medfør af § 4, stk. 2, § 35 og § 38, stk. 4, i lov nr. 433 af 9. juni 2004 om dyrlæger, som ændret ved lov nr. 401 af 21. april 2010, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde og definitioner</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Bekendtgørelsen fastsætter regler om autorisation af veterinærsygeplejersker og om veterinærsygeplejerskers og autoriserede veterinærsygeplejerskers behandling af selskabsdyr.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Bekendtgørelsen finder anvendelse på enhver veterinærsygeplejerske fra EU-lande eller EØS-lande eller lande, som EU har indgået aftale med om adgang til udøvelse af et lovreguleret erhverv.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Ved anerkendelse af de erhvervsmæssige kvalifikationer, som en veterinærsygeplejerske har opnået i andre EU-lande eller EØS-lande, eller lande som EU har indgået aftale med herom, finder bekendtgørelse om anerkendelse af erhvervsmæssige kvalifikationer m.v. anvendelse.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> »Dyreklinik«: Lokalitet, hvorfra en eller flere dyrlæger udøver deres erhverv, og som er registreret med praksisnummer i dyrlægeregisteret VetReg.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> »Selskabsdyr«: Alle dyr, bortset fra dyr af hesteslægten, der normalt fodres og holdes af mennesker, uden at dette tager sigte på konsum eller landbrugsproduktion.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> »Tjenestemodtager«: Ejeren af selskabsdyret eller dennes repræsentant, som lader eller ønsker at lade en veterinærsygeplejerske udøve behandling af selskabsdyr.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> »Veterinærsygeplejerske«: Enhver, der har gennemført en af Undervisningsministeriet godkendt erhvervsuddannelse som veterinærsygeplejerske eller en uddannelse, der kan sidestilles hermed.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num5\">5)</span> »Autoriseret veterinærsygeplejerske«: Veterinærsygeplejerske som har opnået autorisation i medfør af denne bekendtgørelse.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Betingelser for autorisation</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Fødevarestyrelsen meddeler efter ansøgning herom, jf. § 4, autorisation til veterinærsygeplejersker, der forsvarligt har gennemført minimum 5 intravenøse behandlinger af 5 selskabsdyr under overvågning af en dyrlæge.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Efter gennemførsel af det i stk. 1 nævnte antal behandlinger skal den dyrlæge, som har overvåget behandlingerne, på veterinærsygeplejerskens anmodning straks udfylde og underskrive den i bilag 1 optrykte dyrlægeattest og udlevere dyrlægeattesten til den pågældende.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> En veterinærsygeplejerske, der ønsker at blive autoriseret veterinærsygeplejerske, jf. § 3, stk. 1, skal udfylde den i bilag 2 optrykte blanket og indsende den til Fødevarestyrelsen sammen med eksamensbevis for bestået uddannelse eller eksamen, jf. § 2, nr. 4, og dyrlægeattest, jf. § 3, stk. 2.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Når Fødevarestyrelsen har modtaget en ansøgning om autorisation og alle nødvendige dokumenter, jf. § 4, sender styrelsen en kvittering til ansøgeren med oplysning om,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num1\">1)</span> sagsbehandlingsfristen, jf. stk. 2, og</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num2\">2)</span> klagemulighed.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Fødevarestyrelsen træffer afgørelse om autorisation senest 4 uger efter modtagelse af ansøgningen og alle nødvendige dokumenter, jf. § 4, er modtaget.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Fristen i stk. 2 kan forlænges én gang, hvis sagens kompleksitet berettiger det. Fødevarestyrelsen begrunder forlængelsen og varigheden af forlængelsen, og meddeler dette til ansøgeren inden udløbet af fristen i stk. 2.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Ansøgeren må ikke udføre opgaver, jf. § 7, stk. 2 og 3, før vedkommende er autoriseret hertil af Fødevarestyrelsen.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Veterinærsygeplejersker, som er omfattet af denne bekendtgørelse, skal oplyse tjenestemodtager om:</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num1\">1)</span> Erhvervsmæssig titel og EU/EØS-landet, hvor tilladelsen til anvendelse af titlen er givet,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num2\">2)</span> de brancheorganisationer, som veterinærsygeplejersken eventuelt er medlem af,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num3\">3)</span> eventuelle erhvervsforsikringer, herunder kontaktoplysninger på forsikringsselskabet og oplysninger om forsikringens geografiske dækning, og</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num4\">4)</span> kontaktoplysninger til Fødevarestyrelsen.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Hvis tjenestemodtager anmoder en veterinærsygeplejerske om det, skal denne oplyse om de regler, der gælder for udførelsen af erhvervet, og hvordan tjenestemodtager får adgang hertil.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Veterinærsygeplejersker og autoriserede veterinærsygeplejerskers virke</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Veterinærsygeplejersker og autoriserede veterinærsygeplejersker må kun efter en dyrlæges anvisninger og under dennes ansvar foretage de i bilag 3 nævnte behandlinger på selskabsdyr på en dyreklinik, uden at dyrlægen er til stede.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> En autoriseret veterinærsygeplejerske må kun efter en dyrlæges anvisninger og under dennes ansvar foretage de i bilag 4 nævnte behandlinger på selskabsdyr på en dyreklinik, når dyrlægen er til stede.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> En autoriseret veterinærsygeplejerske må kun efter en dyrlæges anvisning og under dennes samtidige overvågning og ansvar foretage følgende behandlinger på selskabsdyr på en dyreklinik:</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk3_Num1\">1)</span> applicere anæstetika, herunder inhalationsanæstetika,</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk3_Num2\">2)</span> applicere lægemidler i bughulen, og</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk3_Num3\">3)</span> skifte eller anlægge forbindinger under anvendelse af fikserende materialer.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> En dyrlæge skal ved anvisning af behandlinger, jf. § 7, stk. 1, sikre, at veterinærsygeplejersken er i besiddelse af de nødvendige kompetencer for forsvarlig udførelse af behandlingen.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> En autoriseret veterinærsygeplejerske er under udøvelsen af sin gerning forpligtet til at udvise omhu og samvittighedsfuldhed.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Tilbagekaldelse</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Fødevarestyrelsen kan til enhver tid tilbagekalde en autorisation, hvis betingelserne for autorisation ikke er overholdt, herunder hvis den pågældende ikke har udvist den fornødne omhu og samvittighedsfuldhed ved udførelsen af de behandlinger, som den pågældende har opnået autorisation til, eller hvis regler i andre love, bekendtgørelser, EU-retsakter med videre ikke er overholdt.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Straf- og ikrafttrædelsesbestemmelser</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Med bøde straffes den der overtræder, § 3, stk. 2, § 5 stk. 4, og §§ 6-9.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Ved overtrædelse af bestemmelserne angivet i stk. 1, kan straffen stige til fængsel i indtil 2 år, hvis den ved handlingen eller undladelsen skete overtrædelse er begået med fortsæt eller grov uagtsomhed, og der ved overtrædelsen er:</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num1\">1)</span> Forvoldt skade på menneskers eller dyrs sundhed eller fremkaldt fare, eller</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num2\">2)</span> opnået eller tilsigtet opnået en økonomisk fordel for den pågældende selv eller andre, herunder ved besparelser.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens kapitel 5.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Bekendtgørelsen træder i kraft den 1. maj 2011.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 28. april 2011</p><p class=\"Sign1\" align=\"center\">Per S. Henriksen</p><p class=\"Sign2\" align=\"right\">/ Christian Strøyer</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Dyrlægeattest</p>\r\n<p class=\"Bilagstekst\">Undertegnede dyrlæge attesterer hermed, at nedennævnte veterinærsygeplejerske tilfredsstillende har gennemført minimum 5 intravenøse behandlinger af 5 forskellige selskabsdyr og er i stand til at udføre intravenøse behandlinger forsvarligt, jf. § 2, nr. 4, i bekendtgørelse om autorisation af veterinærsygeplejersker m.v.:</p>\r\n<p class=\"Bilagstekst\">\r\n   <span class=\"Bold\">Navn:</span>\r\n</p>\r\n<p class=\"Bilagstekst\">\r\n   <span class=\"Bold\">CPR-nummer:</span>\r\n</p>\r\n<p class=\"Bilagstekst\">\r\n   <span class=\"Bold\">Adresse:</span>\r\n</p>\r\n<p class=\"Bilagstekst\">\r\n   <span class=\"Bold\">Postnummer:</span>\r\n</p>\r\n<p class=\"Bilagstekst\">\r\n   <span class=\"Bold\">By:</span>\r\n</p>\r\n<p class=\"Bilagstekst\">\r\n   <span class=\"Bold\">Dyrlæges autorisationsnummer:</span>\r\n</p>\r\n<p class=\"Bilagstekst\">\r\n   <span class=\"Bold\">Dato:</span>\r\n</p>\r\n<p class=\"Bilagstekst\">\r\n   <span class=\"Bold\">Dyrlæges navn og underskrift:</span>\r\n</p>\r\n<a id=\"B2\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil2\">Bilag 2</span>\r\n</p>\r\n<p class=\"BilagTekst\">Ansøgning om autorisation som veterinærsygeplejerske</p>\r\n<p class=\"BilagTekst\">Undertegnede, der har gennemført en af Undervisningsministeriet godkendt uddannelse til veterinærsygeplejerske eller udenlandsk uddannelse, der kan sidestilles hermed, anmoder herved om autorisation som veterinærsygeplejerske.</p>\r\n<p class=\"Bilagstekst\">\r\n   <span class=\"Bold\">Fulde navn:</span>\r\n</p>\r\n<p class=\"Bilagstekst\">\r\n   <span class=\"Bold\">CPR-nummer:</span>\r\n</p>\r\n<p class=\"Bilagstekst\">\r\n   <span class=\"Bold\">Adresse:</span>\r\n</p>\r\n<p class=\"Bilagstekst\">\r\n   <span class=\"Bold\">Postnummer:</span>\r\n</p>\r\n<p class=\"Bilagstekst\">\r\n   <span class=\"Bold\">By:</span>\r\n</p>\r\n<p class=\"Bilagstekst\">\r\n   <span class=\"Bold\">Tlf.nummer:</span>\r\n</p>\r\n<p class=\"Bilagstekst\">\r\n   <span class=\"Bold\">E-mail:</span>\r\n</p>\r\n<p class=\"Bilagstekst\">\r\n   <span class=\"Bold\">Underskrift:</span>\r\n</p>\r\n<p class=\"Bilagstekst\">Som bilag til denne blanket skal vedlægges eksamensbevis og dyrlægeattest, jf. bilag 1 i bekendtgørelse om autorisation af veterinærsygeplejersker m.v.</p>\r\n<a id=\"B3\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil3\">Bilag 3</span>\r\n</p>\r\n<p class=\"BilagTekst\">Følgende behandlinger må foretages af veterinærsygeplejersker og autoriserede veterinærsygeplejersker, jf. betingelserne i § 7, stk. 1, i bekendtgørelse om autorisation af veterinærsygeplejersker m.v.</p>\r\n<p class=\"Bilagstekst\">1. Planlægge pleje og behandling af patienter.</p>\r\n<p class=\"Bilagstekst\">2. Udføre pleje og behandling af patienter.</p>\r\n<p class=\"Bilagstekst\">3. Monitorere almentilstand herunder temperatur, puls, respiration, væskebalance og smertevurdering.</p>\r\n<p class=\"Bilagstekst\">4. Overvåge tilstand og reagere på ændringer heri.</p>\r\n<p class=\"Bilagstekst\">5. Indgive lægemidler oralt, intramuskulært eller subkutant, der ikke er forbeholdt dyrlægers eller autoriserede veterinærsygeplejerskers anvendelse.</p>\r\n<p class=\"Bilagstekst\">6. Forestå den daglige sårpleje.</p>\r\n<p class=\"Bilagstekst\">7. Udføre simple behandlingsteknikker.</p>\r\n<p class=\"Bilagstekst\">8. Udføre den postoperative pleje af patienten.</p>\r\n<p class=\"Bilagstekst\">9. Optage EKG og bedømme kvaliteten af resultatet.</p>\r\n<p class=\"Bilagstekst\">10. Foretage ikke kontrastkrævende røntgenundersøgelse, under hensyntagen til patientens tilstand.</p>\r\n<p class=\"Bilagstekst\">11. Udtage følgende biologisk prøvemateriale:</p>\r\n<p class=\"Bilagstekst\">a. Blod</p>\r\n<p class=\"Bilagstekst\">b. Fæces</p>\r\n<p class=\"Bilagstekst\">c. Urin</p>\r\n<p class=\"Bilagstekst\">d. Svaberprøver</p>\r\n<p class=\"Bilagstekst\">e. Hudskrab</p>\r\n<a id=\"B4\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil4\">Bilag 4</span>\r\n</p>\r\n<p class=\"BilagTekst\">Følgende behandlinger må foretages af autoriserede veterinærsygeplejersker, jf. betingelserne i § 7, stk. 2, i bekendtgørelse om autorisation af veterinærsygeplejersker m.v.</p>\r\n<p class=\"Bilagstekst\">1. Udtage diagnostiske prøver, der ikke kræver penetration af legems- eller ledhuler.</p>\r\n<p class=\"Bilagstekst\">2. Foretage røntgenkontrastundersøgelser af mavetarmkanalen.</p>\r\n<p class=\"Bilagstekst\">3. Applicere alle typer diagnostika, vacciner og lægemidler, med undtagelse af anæstetika, gennem godkendte administrationsruter dog undtaget legemshuler, led, seneskeder og rygmarvskanalen.</p>\r\n<p class=\"Bilagstekst\">4. Foretage væsketerapi.</p>\r\n<p class=\"Bilagstekst\">5. Forberede patienter til operation, herunder præmedicinering samt klargøring af operationsfelt.</p>\r\n<p class=\"Bilagstekst\">6. Overvåge anæsteserede patienter.</p>\r\n<p class=\"Bilagstekst\">7. Anlægge og skifte forbindinger hvori ikke indgår hårdt fikseringsmateriale.</p>\r\n<p class=\"Bilagstekst\">5. Ilægge kateter, herunder:</p>\r\n<p class=\"Bilagstekst\">a. Intravenøst kateter</p>\r\n<p class=\"Bilagstekst\">b. Trakealtubus</p>\r\n<p class=\"Bilagstekst\">c. Næsesvælgsonde</p>\r\n<p class=\"Bilagstekst\">d. Ventrikelsonde</p>\r\n<p class=\"Bilagstekst\">e. Urinvejskateter</p><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, EU-tidende 2005 nr. L 225/22, senest ændret ved Kommissionens forordning (EF) nr. 279/2009 L. 93, s. 11, af 7. april 2009, og dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked, EU-tidende 2006 nr. L 376/36.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/04/2011"
        },
        {
            "displayName": "Accession",
            "displayValue": "B20110037105"
        },
        {
            "displayName": "Entydig dokumentidentifikation",
            "displayValue": "AH004239"
        },
        {
            "displayName": "Dato for førstegangsindlæggelse",
            "displayValue": "30/04/2011"
        },
        {
            "displayName": "Dato for indlæggelse",
            "displayValue": "30/04/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "371"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "28/04/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin., <br />Fødevarestyrelsen, j.nr. 2010-20-2301-00606"
        },
        {
            "displayName": "Stikord",
            "displayValue": "autorisation, veterinærsygeplejersker"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}