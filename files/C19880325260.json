{
    "id": 69924,
    "title": "Vejledning om Nedrivning, reparation og vedligeholdelse af asbestholdige byggematerialer. (* 1) (* 2) (* 3) (* 4) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3252 af 01/05/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om Nedrivning, reparation og  \r\n\r\n vedligeholdelse af asbestholdige byggematerialer. (* 1) (* 2) (* 3) (* 4)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Denne At-meddelelse oplyser om, hvilke krav der stilles ved arbejde med  \r\n\r\n nedrivning, reparation og vedligeholdelse af asbestholdige byggematerialer  \r\n\r\n samt rengøringsarbejde i forbindelse hermed. </P>  \r\n\r\n<P>Vedligeholdelse, indkapsling og forsegling af asbestholdige  \r\n\r\n byggematerialer er omtalt i pjece om forsegling og indkapsling af  \r\n\r\n asbestholdige lofts- og vægbeklædninger, udgivet af Statens  \r\n\r\n Byggeforskningsinstitut, juni 1986. </P>  \r\n\r\n<P>Oversigt over de fleste anvendte asbestholdige byggematerialer findes i  \r\n\r\n SBI-anvisning nr. 153 &#187;Asbestholdige materialer i bygninger&#171;,  \r\n\r\n udgivet af Statens Byggeforskningsinstitut 1986. </P>  \r\n\r\n<P>Ved  <B>nedrivning</B>  forstås fuldstændig fjernelse af asbestholdige  \r\n\r\n materialer inden for et afgrænset område. </P>  \r\n\r\n<P>Ved  <B>reparation</B>  forstås demontering og bearbejdning af enkelte  \r\n\r\n asbestholdige elementer, fx tagplader og loftsplader, samt indkapsling og  \r\n\r\n forsegling af hele flader af fx asbestholdige lofts- og vægbeklædninger. </P>  \r\n\r\n<P>Ved  <B>vedligeholdelse</B>  forstås udspartling eller forsegling af små  \r\n\r\n områder med små huller, fx fra opslag, udsmykning og armaturer, samt  \r\n\r\n forsegling af enkelte intakte, uperforerede asbestholdige plader. </P>  \r\n\r\n<P>Malerarbejde opfattes kun som vedligeholdelse i det omfang, arbejdet er  \r\n\r\n asbeststøvproducerende, fx hvis der foretages slibning. Sikkerhedsregler ved  \r\n\r\n malerarbejde vil i øvrigt normalt være tilstrækkelige. </P>  \r\n\r\n<P>SUNDHEDSFARE </P>  \r\n\r\n<P>Nedrivning og reparation af asbestholdige byggematerialer medfører risiko  \r\n\r\n for dannelse af sundhedsfarligt støv, som ved indånding kan give forskellige  \r\n\r\n lungesygdomme. </P>  \r\n\r\n<P>Asbestose </P>  \r\n\r\n<P>Flere års udsættelse for asbest kan medføre asbestose. Symptomerne er øget  \r\n\r\n tendens til forpustethed selv ved små anstrengelser. </P>  \r\n\r\n<P>Lungekræft Udsættelse for asbest øger risikoen for lungekræft. Lungekræft  \r\n\r\n kan opstå 10-30 år efter første udsættelse for asbest. </P>  \r\n\r\n<P>Lungehindekræft (mesotheliom). </P>  \r\n\r\n<P>Lungehindekræft er en sjælden kræftform, som hovedsagelig skyldes  \r\n\r\n udsættelse for asbest. Lungehindekræft kan opstå 10-40 år efter første  \r\n\r\n udsættelse for asbest. </P>  \r\n\r\n<P>Registrering </P>  \r\n\r\n<P>Inden nedrivning, reparation eller vedligeholdelse skal arbejdsgiveren  \r\n\r\n foretage en registrering af, hvor der er anvendt asbest eller asbestholdigt  \r\n\r\n materiale. </P>  \r\n\r\n<P>Registreringen skal vedrøre det område, hvor arbejdet skal gennemføres.  \r\n\r\n Sikkerhedsorganisationen skal informeres om registreringen. </P>  \r\n\r\n<P>ARBEJDSPLAN </P>  \r\n\r\n<P>Der skal, for at sikre en god arbejdsgang ved nedrivningsarbejde,  \r\n\r\n udarbejdes en arbejdsplan om brug af nødvendige støvsvage arbejdsmetoder,  \r\n\r\n personlige værnemidler og bortskaffelse af affald, så arbejdet kan udføres  \r\n\r\n sundhedsmæssigt forsvarligt. </P>  \r\n\r\n<P>Arbejdsplanen skal også omfatte rengøringsarbejde i forbindelse med  \r\n\r\n nedrivningsarbejdet. </P>  \r\n\r\n<P>INSTRUKTION </P>  \r\n\r\n<P>De ansatte skal have en grundig information om sundhedsmæssige forhold i  \r\n\r\n forbindelse med asbest. Det er vigtigt, at instruktionen også omfatter  \r\n\r\n rengøringsarbejde. Ud fra arbejdsplanen skal der instrueres i, hvorledes  \r\n\r\n arbejdet kan udføres sundhedsmæssigt forsvarligt. </P>  \r\n\r\n<P>MEDDELELSE </P>  \r\n\r\n<P>Før arbejdet begyndes, skal det stedlige arbejdstilsyn have meddelelse om  \r\n\r\n nedrivning af asbestholdigt materiale indvendigt i bygninger, hvor asbest har  \r\n\r\n været anvendt som isolering mod varme, kulde, støj, fugt og brand, eller hvor  \r\n\r\n asbest har været påført ved sprøjtning. </P>  \r\n\r\n<P>UDDANNELSE </P>  \r\n\r\n<P>Personer, der er beskæftiget med det arbejde, der skal meddeles til  \r\n\r\n arbejdstilsynet, skal have gennemgået en særlig uddannelse. </P>  \r\n\r\n<P>UNGE </P>  \r\n\r\n<P>Unge under 18 år må ikke beskæftiges ved arbejde med asbest eller ved  \r\n\r\n arbejde, hvor de kan udsættes for asbestpåvirkninger. </P>  \r\n\r\n<P>FORANSTALTNINGER </P>  \r\n\r\n<P>Arbejdsmetoder og værktøj </P>  \r\n\r\n<P>Der skal anvendes arbejdsmetoder og værktøj, som giver mindst mulig  \r\n\r\n støvudvikling. </P>  \r\n\r\n<P>Dette indebærer, at plader, ventilationskanaler m.v. skal nedtages så vidt  \r\n\r\n muligt i hel tilstand. </P>  \r\n\r\n<P>Løse asbestholdige materialer bør så vidt muligt suges væk. </P>  \r\n\r\n<P>Asbestholdige materialer, der nedrives, kan undertiden med fordel befugtes  \r\n\r\n for at modvirke støvdannelse. </P>  \r\n\r\n<P>Ved demontering af asbestholdigt materiale må materialet ikke falde ned på  \r\n\r\n underlaget eller på anden måde spredes, men skal opsamles umiddelbart i  \r\n\r\n forbindelse med demonteringen. Opsamling af støvende materiale skal ske i  \r\n\r\n lukket, tæt og holdbar emballage. </P>  \r\n\r\n<P>Hvis der ikke kan vælges arbejdsmetoder, der hindrer asbestholdigt støv,  \r\n\r\n skal støvet søges fjernet ved udviklingsstedet. Dette kan ske ved  \r\n\r\n hensigtsmæssig og effektiv ventilation. </P>  \r\n\r\n<P>Det anbefales, at eksisterende ventilationsanlæg standses og åbninger  \r\n\r\n dækkes under arbejdet, indtil rengøring har fundet sted. </P>  \r\n\r\n<P>Hvis det benyttede mekanisk drevne værktøj giver anledning til  \r\n\r\n støvudvikling, skal det være forsynet med effektiv udsugning. </P>  \r\n\r\n<P>Ventilation og udsugning skal have afkast til det fri. </P>  \r\n\r\n<P>Højtryksspuling af asbestholdige materialer er forbudt. Dette indebærer,  \r\n\r\n at svampe o.lign. fx kan fjernes med en blød vandstråle efter, at det er  \r\n\r\n løsnet fra taget. </P>  \r\n\r\n<P>Skiltning </P>  \r\n\r\n<P>Arbejdsstedet skal afgrænses og skiltes forsvarligt undtagen ved  \r\n\r\n vedligeholdelse af mindre omfang. Skilte skal udformes som gul trekant med  \r\n\r\n udråbstegn og underskilt med teksten: &#187;PAS PÅ, ASBESTARBEJDE. Ingen  \r\n\r\n adgang for udvedkommende.&#171; </P>  \r\n\r\n<P>Afskærmning af arbejdssted </P>  \r\n\r\n<P>Ved nedrivningsarbejder, hvor der er risiko for, at asbeststøv kan  \r\n\r\n udvikles i væsentligt omfang, skal arbejdsstedet afskærmes fra omgivelserne  \r\n\r\n med et telt eller lignende (inddækning), indrettet så støvet ikke spredes.  \r\n\r\n Ventilation af teltet skal ske på en sådan måde, at et undertryk hindrer  \r\n\r\n spredning af støv. Adgangen til det afgrænsede sted skal af hensyn til den  \r\n\r\n nødvendige ventilation ske gennem luftsluse. Ved valg af udblæsningssted til  \r\n\r\n det fri skal der tages miljømæssige hensyn, og afkastningsluften skal  \r\n\r\n filtreres gennem et filter, beregnet til at tilbageholde asbeststøv. </P>  \r\n\r\n<P>Inddækningen må først fjernes, når hovedrengøringen har fundet sted. </P>  \r\n\r\n<P>Åndedrætsværn </P>  \r\n\r\n<P>Egnet åndedrætsværn skal altid stilles til rådighed. </P>  \r\n\r\n<P>Åndedrætsværn skal benyttes, hvor der er risiko for udsættelse for  \r\n\r\n asbeststøv. Fx skal der altid benyttes egnet åndedrætsværn, hvis etablering  \r\n\r\n af effektiv udsugning ikke er praktisk gennemførlig. </P>  \r\n\r\n<P>Åndedrætsværn skal som minimum være filtermaske klasse P2. </P>  \r\n\r\n<P>Åndedrætsværnet skal være luftforsynet ved arbejder, hvor der udvikles  \r\n\r\n meget støv, eller når en person på en arbejdsdag skal arbejde mere end 3  \r\n\r\n timer i alt med åndedrætsværn. Arbejde med luftforsynet åndedrætsværn må for  \r\n\r\n den enkelte ansatte ikke overstige 6 timer pr. dag. </P>  \r\n\r\n<P>Ved nedrivningsarbejde skal arbejdstiden med luftforsynet åndedrætsværn  \r\n\r\n nedsættes til 4 timer. Der skal holdes passende hvilepause senest efter 2  \r\n\r\n timers uafbrudt arbejde. </P>  \r\n\r\n<P>Ved særligt belastende arbejde, som fx kravlende eller krybende arbejder i  \r\n\r\n ingeniørgange o.lign. og arbejde ved høje temperaturer, kan det være  \r\n\r\n nødvendigt at nedsætte arbejdstiden. </P>  \r\n\r\n<P>Se i øvrigt At-meddelelse nr. 4.09.1 om åndedrætsværn. </P>  \r\n\r\n<P>Særligt arbejdstøj </P>  \r\n\r\n<P>Hvor der er risiko for udsættelse af asbeststøv i ikke uvæsentligt omfang,  \r\n\r\n skal der benyttes særligt arbejdstøj. Det særlige arbejdstøj skal bestå af en  \r\n\r\n hovedbeklædning og en dragt, der er tætsluttende ved hals og håndled, og skal  \r\n\r\n være fremstillet af materiale, der afviser støv. </P>  \r\n\r\n<P>Det særlige arbejdstøj skal skiftes hyppigt. Tøjet må ikke bæres i  \r\n\r\n spisepauser. Det særlige arbejdstøj må ikke bæres uden for det sted, hvor  \r\n\r\n arbejdet med asbest foregår. Før det tages af, skal det rengøres for støv, fx  \r\n\r\n ved støvsugning i luftslusen. Der bør bruges støvmaske, når tøjet tages af.  \r\n\r\n</P>  \r\n\r\n<P>Det særlige arbejdstøj skal efter endt brug samles i støvtæt emballage og  \r\n\r\n vaskes adskilt fra andet tøj. </P>  \r\n\r\n<P>Hvis der bruges eengangstøj, skal det efter brug fjernes som asbestholdigt  \r\n\r\n affald. </P>  \r\n\r\n<P>OMKLÆDNINGS-, BADE- OG SPISERUM </P>  \r\n\r\n<P>Ved nedrivningsarbejde indendørs skal der i umiddelbar nærhed af  \r\n\r\n arbejdsstedet indrettes 2 omklædningsrum, et til arbejdstøj og et til dagligt  \r\n\r\n tøj, samt et baderum med bruser. Omklædningsrummene skal være placeret  \r\n\r\n således, at færdsel mellem dem kun kan ske gennem baderummet. </P>  \r\n\r\n<P>Ved andet nedrivningsarbejde og ved reparationsarbejde skal der i  \r\n\r\n umiddelbar nærhed af arbejdsstedet være adgang til lokaler til opbevaring af  \r\n\r\n arbejdstøj adskilt fra dagligt tøj samt håndvask med varmt og koldt vand. Der  \r\n\r\n skal også være adgang til bruserum med varmt og koldt vand. </P>  \r\n\r\n<P>Der skal være adgang til spiserum, der ikke må anvendes til arbejdsmæssige  \r\n\r\n formål. </P>  \r\n\r\n<P>RENGØRING </P>  \r\n\r\n<P>Effektiv rengøring af arbejdsstedet er meget vigtig og har afgørende  \r\n\r\n betydning for at opnå forsvarlige forhold. Alene det, at mange færdes på en  \r\n\r\n arbejdsplads, hvor det &#187;flyder&#171; med asbestholdigt affald, kan  \r\n\r\n betyde en risiko ved, at støv kan dannes og hvirvles op. Derfor skal støvende  \r\n\r\n asbestaffald straks opsamles og fjernes i lukket, tæt og holdbar emballage.  \r\n\r\n Tørfejning må ikke finde sted. I stedet kan der støvsuges eller foretages våd  \r\n\r\n rengøring. </P>  \r\n\r\n<P>For at mindske spredning af asbeststøv anbefales det, at rengøringen  \r\n\r\n udføres af de samme personer, som har udført arbejdet. </P>  \r\n\r\n<P>Ved rengøring af værktøj, tømning af støvsuger og filterposer fra  \r\n\r\n udsugningsanlæg skal der om nødvendigt bruges åndedrætsværn, fx filtermaske  \r\n\r\n klasse P2. </P>  \r\n\r\n<P>Forholdsregler ved rengøring i forbindelse med indendørs nedrivning </P>  \r\n\r\n<P>Forberedelse inden arbejdet begynder </P>  \r\n\r\n<P>Inden arbejdet begynder, skal alt løst og fast inventar rengøres for  \r\n\r\n asbeststøv og fjernes fra området, også fx lamper og hylder. Rengøring sker  \r\n\r\n ved grundig støvsugning med en støvsuger med et filter beregnet til at  \r\n\r\n tilbageholde asbeststøv (* 1), herefter eventuelt ved våd rengøring. Gardiner  \r\n\r\n og andre tekstiler vaskes. Støvsamlere som puder og hynder fjernes om  \r\n\r\n nødvendigt som asbestholdigt affald. </P>  \r\n\r\n<P>Derefter tildækkes radiatorer, ventilationsriste, nagelfast inventar,  \r\n\r\n ujævne vægge, fx murstensvægge, gulvlister, vinduer og ikke-støvafvisende  \r\n\r\n gulve med et slidstærkt materiale, fx kraftigt plastic, der fastgøres med  \r\n\r\n tape, så vidt muligt lufttæt. </P>  \r\n\r\n<P>Hovedrengøring </P>  \r\n\r\n<P>Hovedrengøringen skal foretages først ved støvsugning, herefter ved  \r\n\r\n vådrengøring, afhængig af materialernes art. </P>  \r\n\r\n<P>- Armaturer afvaskes, samlinger mellem loft og armatur og mellem loft og  \r\n\r\n væg støvsuges. </P>  \r\n\r\n<P>Støvsugeren skal være forsynet med et filter, beretnet til at tilbageholde  \r\n\r\n asbeststøv (* 1). </P>  \r\n\r\n<P>- Afdækningen aftages forsigtigt, lige før området skal rengøres. </P>  \r\n\r\n<P>Afdækningsmaterialet pakkes forsigtigt sammen og behandles som  \r\n\r\n asbestholdigt affald. </P>  \r\n\r\n<P>- Gulve afvaskes. Eventuelle tæpper støvsuges meget grundigt. </P>  \r\n\r\n<P>Tæppebelægninger, som ikke fjernes inden nedrivningen, renses herefter ved  \r\n\r\n specialvask mindst tre gange. </P>  \r\n\r\n<P>- Inddækningen fjernes. </P>  \r\n\r\n<P>Efter hovedrengøring </P>  \r\n\r\n<P>Efter hovedrengøringen foretages en grundig udluftning af et døgns  \r\n\r\n varighed. Herefter foretages en grundig rengøring (støvsugning/afvask) og  \r\n\r\n endnu en grundig udluftning af samme varighed. </P>  \r\n\r\n<P>Lokalerne kan herefter tages i brug. </P>  \r\n\r\n<P>Rengøringspersonale </P>  \r\n\r\n<P>Personale, der foretager hovedrengøring, skal benytte de samme personlige  \r\n\r\n værnemidler, som bruges under nedrivning. Efter første udluftning er  \r\n\r\n personlige værnemidler ikke påkrævet. </P>  \r\n\r\n<P>Personale, der foretager hovedrengøringen, i forbindelse med  \r\n\r\n nedrivningsarbejde, skal have gennemgået samme uddannelse som  \r\n\r\n nedrivningspersonalet. </P>  \r\n\r\n<P>AFFALD </P>  \r\n\r\n<P>Asbeststøv samt stærkt støvende asbestholdigt affald, filtre og lignende  \r\n\r\n skal i befugtet tilstand opbevares og bortskaffes i lukket, tæt emballage,  \r\n\r\n der mærkes med oplysning om, at den indeholder asbest. Bortskaffelse skal ske  \r\n\r\n til en kommunal modtagestation for olie- og kemikalieaffald. </P>  \r\n\r\n<P>Asbestholdigt affald, der kan støve, som fx bløde lofts- og vægplader,  \r\n\r\n skal under opbevaring og transport være befrugtet og overdækket, så afgivelse  \r\n\r\n af støv til omgivelserne hindres. Bortskaffelse skal ske til specialdepot,  \r\n\r\n der er godkendt i henhold til miljøbeskyttelsesloven til at modtage  \r\n\r\n asbestholdt affald. </P>  \r\n\r\n<P>Ikke-støvende asbestholdigt affald, hvor asbesten er fast bundet, kan  \r\n\r\n bortskaffes til fyldpladser. </P>  \r\n\r\n<P>Asbestholdigt affald skal anmeldes til kommunalbestyrelsen. </P>  \r\n\r\n<P>Kommunalbestyrelsen anviser bortskaffelsessted for stærkt støvende  \r\n\r\n asbestholdigt affald og for asbestholdigt affald der kan støve. </P>  \r\n\r\n<P>Erik Andersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Arbejdstilsynet anse støvsugerfiltre for egnede til asbestrengøring,  \r\n\r\n hvis de opfylder BIA's krav til anvendelseskategori C, jfr. &#187;Hinweise  \r\n\r\n zur Pr&uuml;fung von staubbeseitigenden Maschinen und Geraten (SBM)  \r\n\r\n 1/85&#171; eller BS 5415: Part 2: Section 2.2, (Amendment No. 4)&#187;s krav  \r\n\r\n til en type H-støvsuger el. lign. </P>  \r\n\r\n</DIV>",
    "isHistorical": true,
    "editorialNotes": [
        "(* 5) Bekendtgørelse nr. 993 af 1. december 1986 om registrering af asbest.",
        "(* 4) Bekendtgørelse nr. 32 af 29. januar 1979 om arbejdstøj og personlige værnemidler.",
        "(* 3) Bekendtgørelse nr. 660 af 24. september 1986 om asbest",
        "(* 2) At-meddelelse nr. 3.01.6 maj 1988"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19880325260"
        },
        {
            "displayName": "Entydig dokumentidentifikation",
            "displayValue": "CM029111"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3252"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "01/05/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}