{
    "id": 145591,
    "title": "Bekendtgørelse om standardvedtægt for maritime uddannelsesinstitutioner",
    "documentTypeId": "60",
    "isSagsforlobPeriodValid": true,
    "shortName": "BEK nr 211 af 01/03/2013",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Standardvedtægt for maritime uddannelsesinstitutioner</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om standardvedtægt for maritime uddannelsesinstitutioner</p>\r\n<p class=\"Indledning2\">I medfør af § 8, stk. 3, og § 8 a, stk. 3, i lov om maritime uddannelser, jf. lovbekendtgørelse nr. 207 af 4. marts 2011 om maritime uddannelser, som ændret ved lov nr. 478 af 30. maj 2012, samt i medfør af § 2, stk. 2, i lov nr. 1554 af 21. december 2010 om ændring af lov om maritime uddannelser (Økonomiske og administrative forhold m.v. for visse uddannelsesinstitutioner) fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Standardvedtægt</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Vedtægten for en uddannelsesinstitution, der er omfattet af lov om maritime uddannelser, skal være i overensstemmelse med standardvedtægten, jf. bilag 1 til denne bekendtgørelse.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> I standardvedtægten i bilag 1 til denne bekendtgørelse markerer:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Kantet parentes [...], at institutionen selv skal formulere teksten.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Krøllet parentes {...}, at bestemmelsen medtages, hvis det er relevant.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Uddannelsesinstitutionen ledes af en bestyrelse, hvis sammensætning og udpegning skal fremgå af vedtægtens § 7.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Bestyrelsesmedlemmer udpeges som angivet i nr. 1, 2 eller 3:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num1\">1)</span> [Antal] bestyrelsesmedlemmer udpeges af bestyrelsen {Eventuelle særlige forhold for den første bestyrelse efter overgang til denne udpegningsmodel}. Ved bestyrelsens beslutning om selvsupplering skal der være et flertal af udefrakommende medlemmer. Et bestyrelsesmedlem, der selv er kandidat, er ikke afskåret fra at deltage i beslutningen.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num2\">2)</span> [Antal] bestyrelsesmedlemmer udpeges af et af bestyrelsen nedsat valgkollegium. {Eventuelle særlige forhold for den første bestyrelse efter overgang til denne udpegningsmodel}. Et bestyrelsesmedlem, der selv er kandidat, er ikke afskåret fra at deltage i beslutningen.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num3\">3)</span> Ved ekstern udpegning, således at:</p>\r\n<p class=\"Liste2\">\r\n   <span class=\"Liste2Nr\" id=\"Par3_Stk2_Num3_Lita\">a)</span> [Antal] bestyrelsesmedlemmer udpeges af […].</p>\r\n<p class=\"Liste2\">\r\n   <span class=\"Liste2Nr\" id=\"Par3_Stk2_Num3_Litb\">b)</span> [Antal] bestyrelsesmedlemmer udpeges af […].</p>\r\n<p class=\"Liste2\">\r\n   <span class=\"Liste2Nr\" id=\"Par3_Stk2_Num3_Litc\">c)</span> [Antal] bestyrelsesmedlemmer udpeges af […].</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Det maksimale antal bestyrelsesmedlemmer kan, hvor særlige forhold begrunder det, fraviges, jf. § 9, stk. 1, i lov om maritime uddannelser.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Oplysninger på institutionens hjemmeside</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> For uddannelsesinstitutioner, der er omfattet af lov om maritime uddannelser, skal de godkendte vedtægter med vedhæftede bilag og bestyrelsesmedlemmernes navne på en lettilgængelig måde være oplyst på institutionens hjemmeside.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Ikrafttrædelse</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Bekendtgørelsen træder i kraft den 4. marts 2013.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Uddannelsesinstitutioner, der allerede har opnået godkendelse efter § 4, stk. 1, i lov om maritime uddannelser, skal senest den 31. oktober 2013 indsende vedtægter, der er i overensstemmelse med denne bekendtgørelse, til godkendelse i Styrelsen for Videregående Uddannelser og Uddannelsesstøtte, jf. § 8, stk. 2, i lov om maritime uddannelser.</p><div class=\"Givet\" id=\"Givet\"><p class=\"Givet\" align=\"center\">Styrelsen for Videregående Uddannelser og Uddannelsesstøtte, den 1. marts 2013</p><p class=\"Sign1\" align=\"center\">Peter Grønnegård<br />Vicedirektør</p><p class=\"Sign2\" align=\"right\">/ Sune Rahn</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Standardvedtægt for maritime uddannelsesinstitutioner</p>\r\n<p class=\"Kapitelnummer\">Kapitel 1</p>\r\n<p class=\"Kapiteloverskrift\">Navn, hjemsted status og formål</p>\r\n<p class=\"Paragraftekst\">\r\n   <span class=\"Bold\">§ 1.</span> Den selvejende institutions navn er [institutionens navn].</p>\r\n<p class=\"Stk\">\r\n   <span class=\"Italic\">Stk. 2.</span> Uddannelsesinstitutionen er en statsfinansieret selvejende institution med hjemsted i [kommunens navn] i [regionens navn]. Institutionens CVR-nummer er [nummeret].</p>\r\n<p class=\"Stk\">\r\n   <span class=\"Italic\">Stk. 3.</span> Uddannelsesinstitutionen er ikke omfattet af lov om erhvervsdrivende fonde eller lov om fonde og visse foreninger.</p>\r\n<p class=\"Paragraftekst\">\r\n   <span class=\"Bold\">§ 2.</span> Uddannelsesinstitutionens formål er at udbyde uddannelse rettet mod det maritime erhverv og for så vidt angår maskinmesteruddannelsen også mod den landbaserede industri i overensstemmelse med gældende lovgivning herom.</p>\r\n<p class=\"Paragraftekst\">\r\n   <span class=\"Bold\">§ 3.</span> Uddannelsesinstitutionen kan herudover, efter statens regler om indtægtsdækket virksomhed, udbyde uddannelse og kurser samt drive konsulent- og udviklingsvirksomhed inden for beslægtede områder, herunder i samarbejde med andre institutioner eller virksomheder, i det omfang det ikke begrænser institutionens primære uddannelsesopgaver.</p>\r\n<p class=\"Kapitelnummer\">Kapitel 2</p>\r\n<p class=\"Kapiteloverskrift\">Kapital og overskudsanvendelse</p>\r\n<p class=\"Paragraftekst\">\r\n   <span class=\"Bold\">§ 4.</span> Uddannelsesinstitutionens drift finansieres overvejende ved tilskud fra staten efter den til enhver tid gældende lovgivning.</p>\r\n<p class=\"Paragraftekst\">\r\n   <span class=\"Bold\">§ 5.</span> Årets overskud - reguleret for overført resultat fra tidligere år samt fra andre reserver - anvendes til fremme af uddannelsesinstitutionens formål. Bestyrelsen skal foretage de henlæggelser af årets overskud, der er nødvendige under hensyn til uddannelsesinstitutionens økonomiske stilling.</p>\r\n<p class=\"Stk\">\r\n   <span class=\"Italic\">Stk. 2.</span> Uddannelsesinstitutionen er omfattet af de statslige budget-, regnskabs- og bevillingsregler.</p>\r\n<p class=\"Kapitelnummer\">Kapitel 3</p>\r\n<p class=\"Kapiteloverskrift\">Bestyrelsens sammensætning</p>\r\n<p class=\"Paragraftekst\">\r\n   <span class=\"Bold\">§ 6.</span> Institutionen ledes af en bestyrelse på [5-9] medlemmer.</p>\r\n<p class=\"Paragraftekst\">\r\n   <span class=\"Bold\">§ 7.</span> Bestyrelsesmedlemmer udpeges således:</p>\r\n<p class=\"Paragraftekst\">[Den valgte udpegningsmodel indsættes, jf. bekendtgørelsens § 3, stk. 2, nr. 1, 2 eller 3. Vedtægtens § 7, stk. 4 udelades, hvis der er tale om ekstern udpegning, jf. bekendtgørelsens § 3, stk. 2, nr. 3.]</p>\r\n<p class=\"Stk\">\r\n   <span class=\"Italic\">Stk. 2.</span> [1-2] bestyrelsesmedlemmer vælges af uddannelsesinstitutionens medarbejdere blandt de medarbejdere, der hele det sidste år har været ansat på uddannelsesinstitutionen. Eventuelle tjenestemænd, der er udlånt til uddannelsesinstitutionen, har valgret og er valgbare til bestyrelsen på lige fod med ansatte på uddannelsesinstitutionen. Bestyrelsesmedlemmet skal udtræde af bestyrelsen, såfremt vedkommende ikke længere er ansat på uddannelsesinstitutionen.</p>\r\n<p class=\"Stk\">\r\n   <span class=\"Italic\">Stk. 3.</span> Bestyrelsens medlemmer udpeges for 4 år af gangen. Genudpegning kan finde sted.</p>\r\n<p class=\"Stk\">\r\n   <span class=\"Italic\">{Stk. 4.</span> For medlemmer, der er udpeget i henhold til stk. 1, kan genudpegning kun finde sted en gang.}</p>\r\n<p class=\"Paragraftekst\">\r\n   <span class=\"Bold\">§ 8.</span> Bestyrelsesmedlemmer udpeges i deres personlige egenskab og skal i deres virke varetage uddannelsesinstitutionens interesser.</p>\r\n<p class=\"Stk\">\r\n   <span class=\"Italic\">Stk. 2.</span> Bestyrelsesmedlemmer skal være myndige, må ikke være under konkurs og må ikke være under værgemål eller samværgemål.</p>\r\n<p class=\"Paragraftekst\">\r\n   <span class=\"Bold\">§ 9.</span> Bestyrelsens medlemmer skal tilsammen have de fornødne kompetencer til at fremme uddannelsesinstitutionens formål, herunder den fornødne faglige, forretningsmæssige, ledelsesmæssige og økonomiske indsigt, og der skal være medlemmer med kendskab til de maritime erhverv, jf. lovens § 9 a.</p>\r\n<p class=\"Stk\">\r\n   <span class=\"Italic\">Stk. 2.</span> Ved vurderingen af bestyrelsens sammensætning og indstilling af nye kandidater til bestyrelsen skal der tages hensyn til behovet for fornyelse og til behovet for mangfoldighed i forhold til blandt andet erfaring, køn og alder.</p>\r\n<p class=\"Stk\">\r\n   <span class=\"Italic\">Stk. 3.</span> Årsrapporten skal indeholde en redegørelse for sammensætningen af bestyrelsen, herunder mangfoldighed, samt for de enkelte medlemmers særlige kompetencer. Årsrapporten skal endvidere indeholde oplysninger om det enkelte bestyrelsesmedlems stilling samt om den pågældendes øvrige ledelseshverv, herunder poster i direktioner, bestyrelser og tilsynsråd i danske og udenlandske virksomheder samt krævende organisationsopgaver.</p>\r\n<p class=\"Stk\">\r\n   <span class=\"Italic\">Stk. 4.</span> Bestyrelsen vælger blandt de udefrakommende medlemmer en formand og en næstformand. Ved formandens forfald varetager næstformanden dennes opgaver og udøver dennes beføjelser.</p>\r\n<p class=\"Paragraftekst\">\r\n   <span class=\"Bold\">§ 10.</span> Et bestyrelsesmedlem kan til enhver tid udtræde af bestyrelsen.</p>\r\n<p class=\"Stk\">\r\n   <span class=\"Italic\">Stk. 2.</span> Et bestyrelsesmedlem skal udtræde, hvis den pågældende er under konkurs eller bliver underlagt værgemål eller samværgemål. Et bestyrelsesmedlem, der gør sig skyldig i en handling, som gør den pågældende uværdig til fortsat at være medlem af bestyrelsen, skal udtræde af bestyrelsen. Et bestyrelsesmedlem, som på grund af længerevarende sygdom eller anden svækkelse har vist sig ude af stand til at varetage hvervet som medlem af bestyrelsen, eller som har vist sig klart uegnet, skal udtræde af bestyrelsen.</p>\r\n<p class=\"Stk\">\r\n   <span class=\"Italic\">Stk. 3.</span> Udtræder et medlem af bestyrelsen, skal der ske udpegning af et nyt medlem for den resterende del af udnævnelsesperioden. {Denne resterende udnævnelsesperiode for det udtrædende bestyrelsesmedlem medregnes ikke i det nye bestyrelsesmedlems maksimale udpegningsperiode på 8 år, jf. § 7, stk. 4}.</p>\r\n<p class=\"Stk\">\r\n   <span class=\"Italic\">Stk. 4.</span> Bestyrelsens sammensætning og ændringer heri skal meddeles til Styrelsen for Videregående Uddannelser og Uddannelsesstøtte sammen med dokumentation for, at bestyrelsen opfylder kompetencekravene.</p>\r\n<p class=\"Paragraftekst\">\r\n   <span class=\"Bold\">§ 11.</span> Medarbejdervalgte bestyrelsesmedlemmer er beskyttet mod afskedigelse og anden forringelse af deres forhold på samme måde som tillidsrepræsentanter for vedkommende eller tilsvarende område.</p>\r\n<p class=\"Stk\">\r\n   <span class=\"Italic\">Stk. 2.</span> Uddannelsesinstitutionen skal sikre, at medarbejderne orienteres om reglerne for medarbejdervalg til bestyrelsen.</p>\r\n<p class=\"Paragraftekst\">\r\n   <span class=\"Bold\">§ 12.</span> Der kan ydes vederlag til bestyrelsens medlemmer efter i Finansministeriets regler om særskilt vederlag.</p>\r\n<p class=\"Stk\">\r\n   <span class=\"Italic\">Stk. 2.</span> Bestyrelsesmedlemmernes rejseudgifter og øvrige udgifter i forbindelse med hvervet afholdes af institutionen efter reglerne om godtgørelse af udgifter ved tjenesterejser i staten.</p>\r\n<p class=\"Stk\">\r\n   <span class=\"Italic\">Stk. 3.</span> Bestyrelsen kan tegne en sædvanlig ansvarsforsikring, der kan omfatte bestyrelsen og [den daglige leder].</p>\r\n<p class=\"Paragraftekst\">\r\n   <span class=\"Bold\">§ 13.</span> To repræsentanter for de studerende har ret til at deltage i samt at udtale sig på bestyrelsesmøderne.</p>\r\n<p class=\"Stk\">\r\n   <span class=\"Italic\">Stk. 2.</span> Studenterrepræsentanter er ikke medlemmer af bestyrelsen og har ikke stemmeret i bestyrelsen. Studenterrepræsentanter modtager ikke vederlag for deltagelse i bestyrelsens møder.</p>\r\n<p class=\"Stk\">\r\n   <span class=\"Italic\">Stk. 3.</span> Studenterrepræsentanter er undergivet tavshedspligt efter samme regler, som er gældende for bestyrelsesmedlemmer.</p>\r\n<p class=\"Stk\">\r\n   <span class=\"Italic\">Stk. 4.</span> Bestyrelsen fastsætter nærmere regler om udpegning af eventuelle studenterrepræsentanter og deres deltagelse på bestyrelsesmøderne, herunder om adgang til information m.v.</p>\r\n<p class=\"Paragraftekst\">\r\n   <span class=\"Bold\">§ 14.</span> Bestyrelsen kan nedsætte udvalg til støtte for bestyrelsens arbejde.</p>\r\n<p class=\"Stk\">\r\n   <span class=\"Italic\">Stk. 2.</span> Sådanne udvalg kan forberede bestyrelsens beslutninger, men kan ikke tillægges selvstændig beslutningskompetence.</p>\r\n<p class=\"Stk\">\r\n   <span class=\"Italic\">Stk. 3.</span> Udvalget skal sammensættes således, at de fornødne kompetencer i forhold til udvalgets opgaver er repræsenteret. Alene bestyrelsesmedlemmer kan være medlem af bestyrelsesudvalg, men andre kan deltage i udvalgets møder efter bestyrelsens eller udvalgets bestemmelse.</p>\r\n<p class=\"Paragraftekst\">\r\n   <span class=\"Bold\">§ 15.</span> Bestyrelsen varetager den overordnede og strategiske ledelse af uddannelsesinstitutionen, mens den daglige ledelse varetages af en [daglig leder] under ansvar for bestyrelsen.</p>\r\n<p class=\"Stk\">\r\n   <span class=\"Italic\">Stk. 2.</span> Bestyrelsen skal varetage uddannelsesinstitutionens interesser som uddannelsesinstitution og fastlægge retningslinjer for uddannelsesinstitutionens virksomhed og for dens udvikling på længere sigt.</p>\r\n<p class=\"Stk\">\r\n   <span class=\"Italic\">Stk. 3.</span> Bestyrelsen skal sørge for en forsvarlig organisation af uddannelsesinstitutionens virksomhed, herunder løbende tage stilling til uddannelsesinstitutionens økonomifunktion, interne kontrol og budgettering. Bestyrelsen skal herved sikre, at uddannelsesinstitutionens økonomiske forvaltning er effektiv og betryggende, og at de interne rapporteringsformer er tilrettelagt således, at de giver bestyrelsen mulighed for at gribe ind i tide, hvis budgetter, kontrakter og handlingsplaner m.v. ikke overholdes.</p>\r\n<p class=\"Stk\">\r\n   <span class=\"Italic\">Stk. 4.</span> Bestyrelsen skal forvalte uddannelsesinstitutionens midler, så de bliver til størst mulig gavn for uddannelsesinstitutionens formål. Bestyrelsen skal sørge for, at uddannelsesinstitutionens kapitalberedskab, herunder dens likviditet og soliditet, til enhver tid er forsvarlig i forhold til dens strategi, mål, planer, budgetter, drift, likviditets- og kapitalmæssige rammer og risici.</p>\r\n<p class=\"Stk\">\r\n   <span class=\"Italic\">Stk. 5.</span> Uddannelsesinstitutionen skal anvende de for staten gældende løn- og ansættelsesvilkår.</p>\r\n<p class=\"Paragraftekst\">\r\n   <span class=\"Bold\">§ 16.</span> Bestyrelsen er beslutningsdygtig, når halvdelen af medlemmerne er til stede. Samtlige medlemmer skal så vidt muligt have haft adgang til at deltage i bestyrelsens beslutninger.</p>\r\n<p class=\"Stk\">\r\n   <span class=\"Italic\">Stk. 2.</span> Bestyrelsen træffer beslutning ved simpelt stemmeflertal, medmindre andet fremgår af disse vedtægter. Formandens stemme er i tilfælde af stemmelighed afgørende.</p>\r\n<p class=\"Stk\">\r\n   <span class=\"Italic\">Stk. 3.</span> Indgåelse af huslejekontrakter, iværksættelse af bygge- og anlægsprojekter eller IT-projekter, samt køb og salg eller pantsætning af fast ejendom, grunde eller skibe ud over den beløbsgrænse, der er fastsat i lovgivningen (i 2013 er beløbet fastsat til 10 mio. kr.) kan kun finde sted med Styrelsen for Videregående Uddannelser og Uddannelsesstøttes godkendelse og efterfølgende tiltrædelse af Folketingets Finansudvalg.</p>\r\n<p class=\"Stk\">\r\n   <span class=\"Italic\">Stk. 4.</span> Bestyrelsen må ikke uden Styrelsen for Videregående Uddannelser og Uddannelsesstøttes godkendelse foretage eller medvirke til ekstraordinære dispositioner, som kan medføre risiko for, at vedtægterne ikke kan overholdes.</p>\r\n<p class=\"Paragraftekst\">\r\n   <span class=\"Bold\">§ 17.</span> Bestyrelsesformanden og i dennes fravær næstformanden indkalder til møder. Der afholdes mindst 4 møder årligt. Antallet af afholdte møder oplyses i årsrapporten.</p>\r\n<p class=\"Stk\">\r\n   <span class=\"Italic\">Stk. 2.</span> Bestyrelsesformanden skal endvidere indkalde til møde, når et bestyrelsesmedlem, [den daglige leder] eller revisor ønsker dette. Bestyrelsesformanden skal påse, at samtlige bestyrelsesmedlemmer indkaldes.</p>\r\n<p class=\"Stk\">\r\n   <span class=\"Italic\">Stk. 3.</span> Indkaldelsen skal ske skriftligt og normalt med mindst 8 dages varsel. Indkaldelsen skal indeholde angivelse af dagsorden for bestyrelsesmødet samt være vedlagt rapporter fra [den daglige leder] og andet skriftligt materiale, som skal behandles på bestyrelsesmødet. Kopi af indkaldelsen med bilag sendes til revisor.</p>\r\n<p class=\"Stk\">\r\n   <span class=\"Italic\">Stk. 4.</span> [Den daglige leder] og repræsentanter for de studerende deltager i bestyrelsens møder, med mindre bestyrelsen i det enkelte tilfælde træffer anden bestemmelse. [Den daglige leder] og repræsentanter for de studerende har ikke stemmeret.</p>\r\n<p class=\"Stk\">\r\n   <span class=\"Italic\">Stk. 5.</span> Revisor deltager i bestyrelsesmøder, hvori bestyrelsen behandler årsrapporten, tilførsler til revisionsprotokollen eller andre erklæringer m.v., der underskrives af revisor.</p>\r\n<p class=\"Stk\">\r\n   <span class=\"Italic\">Stk. 6.</span> Bestyrelsen udpeger en referent ved bestyrelsens møder. Referat sendes snarest muligt efter bestyrelsesmødet til bestyrelsens medlemmer til godkendelse. Referat skal underskrives af samtlige bestyrelsesmedlemmer, uanset om de har deltaget i mødet.</p>\r\n<p class=\"Stk\">\r\n   <span class=\"Italic\">Stk. 7.</span> Ved forudgående bestyrelsesbeslutning kan visse nærmere afgrænsede bestyrelsesanliggender behandles skriftligt i det omfang, det er foreneligt med emnernes karakter. Et medlem af bestyrelsen eller [den daglige leder] kan dog altid forlange, at et bestyrelsesmøde skal afholdes ved fysisk fremmøde.</p>\r\n<p class=\"Paragraftekst\">\r\n   <span class=\"Bold\">§ 18.</span> Bestyrelsesmøde kan afholdes ved anvendelse af elektroniske medier (elektronisk bestyrelsesmøde), i det omfang dette er foreneligt med udførelsen af bestyrelsens hverv. Et medlem af bestyrelsen eller [den daglige leder] kan dog altid forlange, at bestyrelsesmøde skal afholdes ved fysisk fremmøde.</p>\r\n<p class=\"Stk\">\r\n   <span class=\"Italic\">Stk. 2.</span> Bestyrelsen kan endvidere træffe beslutning om anvendelse af elektronisk dokumentudveksling samt elektronisk post i kommunikationen til brug for et elektronisk bestyrelsesmøde i stedet for fremsendelse eller fremlæggelse af papirbaserede dokumenter.</p>\r\n<p class=\"Paragraftekst\">\r\n   <span class=\"Bold\">§ 19.</span> Bestyrelsen fastsætter en forretningsorden for sit virke. Forretningsordenen skal godkendes af Styrelsen for Videregående Uddannelser og Uddannelsesstøtte.</p>\r\n<p class=\"Kapitelnummer\">Kapitel 4</p>\r\n<p class=\"Kapiteloverskrift\">Daglig leder</p>\r\n<p class=\"Paragraftekst\">\r\n   <span class=\"Bold\">§ 20.</span> Den daglige ledelse varetages af en [daglig leder], der ansættes af bestyrelsen. Bestyrelsen skal sikre, at uddannelsesinstitutionen til enhver tid har en [daglig leder], der bidrager til fremme af uddannelsesinstitutionens formål og har de fornødne kompetencer under hensyntagen til uddannelsesinstitutionens karakter og situation.</p>\r\n<p class=\"Stk\">\r\n   <span class=\"Italic\">Stk. 2.</span> [Den daglige leder] er over for bestyrelsen ansvarlig for, at uddannelsesinstitutionen administreres i overensstemmelse med vedtægterne, gældende lovgivning, de statslige løn- og ansættelsesvilkår og andre aftaler samt de af Styrelsen for Videregående Uddannelser og Uddannelsesstøtte givne anvisninger.</p>\r\n<p class=\"Stk\">\r\n   <span class=\"Italic\">Stk. 3.</span> [Den daglige leder] skal afgive kvartalsrapport til bestyrelsen omfattende perioderegnskab, budgetopfølgning samt beretning om uddannelsesinstitutionens virksomhed i den forløbne periode. [Den daglige leder] skal straks underrette bestyrelsens formand om væsentlige forhold vedrørende uddannelsesinstitutionens virksomhed.</p>\r\n<p class=\"Stk\">\r\n   <span class=\"Italic\">Stk. 4.</span> Bestyrelsen skal ved en instruks fastsætte nærmere retningslinjer for [den daglige leders] tilrettelæggelse af uddannelsesinstitutionens undervisning og den daglige pædagogiske, administrative og økonomiske ledelse af uddannelsesinstitutionen, herunder for arbejdsdelingen mellem bestyrelsen og [den daglige leder]. Instruks for [den daglige leder] indarbejdes i bestyrelsens forretningsorden.</p>\r\n<p class=\"Kapitelnummer\">Kapitel 5</p>\r\n<p class=\"Kapiteloverskrift\">Forholdet til forvaltningsloven</p>\r\n<p class=\"Paragraftekst\">\r\n   <span class=\"Bold\">§ 21.</span> For bestyrelsen og [den daglige leder] gælder bestemmelserne i forvaltningslovens kapitel 2 om inhabilitet og kapitel 8 om tavshedspligt m.v.</p>\r\n<p class=\"Paragraftekst\">\r\n   <span class=\"Bold\">§ 22.</span> I forbindelse med uddannelsesinstitutionens afgørelser om ansættelse eller afskedigelse af medarbejdere, herunder [den daglige leder] gælder bestemmelserne i forvaltningslovens kapitel 4 om partens aktindsigt, kapitel 5 om partshøring og kapitel 6 om begrundelse m.v.</p>\r\n<p class=\"Kapitelnummer\">Kapitel 6</p>\r\n<p class=\"Kapiteloverskrift\">Tegningsret</p>\r\n<p class=\"Paragraftekst\">\r\n   <span class=\"Bold\">§ 23.</span> Uddannelsesinstitutionen tegnes af 1) den samlede bestyrelse eller 2) bestyrelsens formand eller næstformand i forening med enten [den daglige leder] eller to bestyrelsesmedlemmer.</p>\r\n<p class=\"Kapitelnummer\">Kapitel 7</p>\r\n<p class=\"Kapiteloverskrift\">Årsregnskab og revision</p>\r\n<p class=\"Paragraftekst\">\r\n   <span class=\"Bold\">§ 24.</span> Uddannelsesinstitutionens regnskabsår er finansåret.</p>\r\n<p class=\"Stk\">\r\n   <span class=\"Italic\">Stk. 2.</span> Uddannelsesinstitutionen skal følge reglerne i lov om statens regnskabsvæsen og regler, der udstedes efter denne lov.</p>\r\n<p class=\"Stk\">\r\n   <span class=\"Italic\">Stk. 3.</span> Ved regnskabsårets afslutning udarbejdes en årsrapport. Årsrapporten skal underskrives af bestyrelsen og [den daglige leder]. Årsrapporten opstilles i overensstemmelse med de til enhver tid gældende statslige regnskabsregler og efter nærmere retningslinjer, der fastsættes af Styrelsen for Videregående Uddannelser og Uddannelsesstøtte.</p>\r\n<p class=\"Stk\">\r\n   <span class=\"Italic\">Stk. 4.</span> Uddannelsesinstitutionens regnskaber revideres af rigsrevisor i henhold til rigsrevisorloven.</p>\r\n<p class=\"Stk\">\r\n   <span class=\"Italic\">Stk. 5.</span> Uddannelsesinstitutionens regnskaber skal revideres i henhold til god offentlig revisionsskik i henhold til § 3 i rigsrevisorloven.</p>\r\n<p class=\"Stk\">\r\n   <span class=\"Italic\">Stk. 6.</span> Hvis ministeren for forskning, innovation og videregående uddannelser og rigsrevisor indgår en aftale efter § 9 i rigsrevisorloven, foretages revisionen af en institutionsrevisor, som udpeges af uddannelsesinstitutionens bestyrelse og skal være statsautoriseret eller registreret revisor.</p>\r\n<p class=\"Stk\">\r\n   <span class=\"Italic\">Stk. 7.</span> Den underskrevne og reviderede årsrapport skal indsendes til Styrelsen for Videregående Uddannelser og Uddannelsesstøtte senest fire måneder efter regnskabsårets afslutning. Årsrapporten offentliggøres samtidig på uddannelsesinstitutionens hjemmeside.</p>\r\n<p class=\"Kapitelnummer\">Kapitel 8</p>\r\n<p class=\"Kapiteloverskrift\">Likvidation mv.</p>\r\n<p class=\"Paragraftekst\">\r\n   <span class=\"Bold\">§ 25.</span> Beslutning om uddannelsesinstitutionens likvidation eller sammenlægning skal vedtages af bestyrelsen med tiltræden af mindst 3/5 af samtlige bestyrelsesmedlemmer.</p>\r\n<p class=\"Stk\">\r\n   <span class=\"Italic\">Stk. 2.</span> Likvidation eller sammenlægning kan kun ske med godkendelse af ministeren for forskning, innovation og videregående uddannelser.</p>\r\n<p class=\"Stk\">\r\n   <span class=\"Italic\">Stk. 3.</span> Til at foretage likvidationen udnævner Styrelsen for Videregående Uddannelser og Uddannelsesstøtte en likvidator, som træder i bestyrelsens og den daglige leders sted. Likvidators vederlag fastsættes i overensstemmelse statens regler og afholdes af uddannelsesinstitutionen.</p>\r\n<p class=\"Stk\">\r\n   <span class=\"Italic\">Stk. 4.</span> I tilfælde af uddannelsesinstitutionens ophør og i det omfang, der er dækning i den tiloversblevne formue, anvendes uddannelsesinstitutionens nettoformue opgjort pr. 31. december 2010 samt den del af tilvæksten i nettoformuen fra den 1. januar 2011, der ikke hidrører fra statstilskud, til anvendelse i henhold til formål nævnt i til den dette tidspunkt gældende vedtægt.</p>\r\n<p class=\"Stk\">\r\n   <span class=\"Italic\">Stk. 5.</span> Resten af den tiloversblevne formue anvendes til uddannelsesformål efter Styrelsen for Videregående Uddannelser og Uddannelsesstøttes bestemmelse.</p>\r\n<p class=\"Kapitelnummer\">Kapitel 9</p>\r\n<p class=\"Kapiteloverskrift\">Vedtægtsændringer</p>\r\n<p class=\"Paragraftekst\">\r\n   <span class=\"Bold\">§ 26.</span> Beslutning om ændring af vedtægten skal vedtages af bestyrelsen med tiltræden af mindst 3/5 af samtlige bestyrelsesmedlemmer.</p>\r\n<p class=\"Stk\">\r\n   <span class=\"Italic\">Stk. 2.</span> Ændring af vedtægten kan kun ske med Styrelsen for Videregående Uddannelser og Uddannelsesstøttes godkendelse.</p>\r\n<p class=\"Stk\">\r\n   <span class=\"Italic\">Stk. 3.</span> Vedtægten afløser vedtægt af [dato og årstal].</p>\r\n<p class=\"Kapitelnummer\">Kapitel 10</p>\r\n<p class=\"Kapiteloverskrift\">Ikrafttrædelse</p>\r\n<p class=\"Paragraftekst\">\r\n   <span class=\"Bold\">§ 27.</span> Vedtægten træder i kraft ved Styrelsen for Videregående Uddannelser og Uddannelsesstøttes godkendelse.</p>\r\n<p class=\"Stk\">Således vedtaget på bestyrelsesmødet den [dato] i overensstemmelse med gældende vedtægts regler.</p>\r\n<p class=\"NormalInd\">[Uddannelsesinstitutionens navn] [Underskrift fra bestyrelsens formand og bestyrelsens øvrige medlemmer. Navne, og hvorvidt vedkommende er formand/næstformand skal fremgå med maskinskrift].</p>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/03/2013"
        },
        {
            "displayName": "Accession",
            "displayValue": "B20130021105"
        },
        {
            "displayName": "Entydig dokumentidentifikation",
            "displayValue": "BR000208"
        },
        {
            "displayName": "Dato for førstegangsindlæggelse",
            "displayValue": "02/03/2013"
        },
        {
            "displayName": "Dato for indlæggelse",
            "displayValue": "02/03/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "211"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "01/03/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Forskning, Innovation og Videregående Uddannelser,<br />Styrelsen for Videregående Uddannelser og Uddannelsesstøtte,<br /> j. nr. 12/137907"
        },
        {
            "displayName": "Stikord",
            "displayValue": "Maritim, vedtægter"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}