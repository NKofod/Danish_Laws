{
    "id": 109609,
    "title": "1997 BTL 100   BETÆNKNING OVER FORSLAG TIL LOV OM ÆNDRING AF FÆRDSELSLOVEN   (PROMILLEKØRSEL M.V.)    NR L 100 1997-98. 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1997/1 BTL 100",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 100 </P>  \r\n\r\n<P></P>  \r\n\r\n<P>Betænkning over Forslag til lov om ændring af færdselsloven  \r\n\r\n (Promillekørsel m.v.) <BR>  \r\n\r\n Nr L 100 1997-98. 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19980115 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i et møde og har herunder stillet  \r\n\r\n spørgsmål til trafikministeren, som denne har besvaret skriftligt. </P>  \r\n\r\n<P>Et af udvalgets spørgsmål til trafikministeren og dennes svar herpå er  \r\n\r\n optrykt som bilag til betænkningen. Endvidere er optrykt nogle af  \r\n\r\n trafikministerens svar på Retsudvalgets spørgsmål i forbindelse med  \r\n\r\n behandling af et tidligere lovforslag samt et høringssvar over samme  \r\n\r\n lovforslag. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget) lovforslaget til <I> vedtagelse uændret.</I>  </P>  \r\n\r\n<P>Et <I>mindretal</I> (Venstres, Det Konservative Folkepartis og Dansk  \r\n\r\n Folkepartis medlemmer af udvalget) indstiller lovforslaget til <I>  \r\n\r\n forkastelse</I> ved 3. behandling. </P>  \r\n\r\n<P> <I>Helge Mortensen (S)</I> nfmd. <I>Poul Andersen (S) Børge Bakholt (S)  \r\n\r\n Søren Hansen (S) Tove Lindbo Larsen (S) Tommy Dinesen (SF) Vibeke Peschardt  \r\n\r\n (RV) Jette Gottlieb (EL) Arne Melchior (CD)</I>  fmd. <I>Svend Heiselberg (V)  \r\n\r\n Jens Løgstrup Madsen (V) Helge Sander (V) Erik Jacobsen (V) Kaj Ikast (KF)  \r\n\r\n Brian Mikkelsen (KF) Niels Jørgen Langkilde (KF) Ole Donner (DF)</I>  </P>  \r\n\r\n<P>Fremskridtspartiet havde ikke medlemmer i udvalget. </P>  \r\n\r\n<P> <B>Bilag</B>  </P>  \r\n\r\n<P> <B>Trafikministerens besvarelse af udvalgets spørgsmål 3 (L 100 - bilag  \r\n\r\n 10)</B>  </P>  \r\n\r\n<P> <B>Trafikministerens besvarelse af Retsudvalgets spørgsmål 1-4 vedrørende  \r\n\r\n L 176 (folketingsåret 1996-97, L 176 - bilag 8)</B>  </P>  \r\n\r\n<P> <B>Østre Landsrets høringssvar over L 176 (folketingsåret 1996-97, L 176  \r\n\r\n - bilag 11)</B>  </P>  \r\n\r\n<P> <B>Trafikministerens besvarelse af udvalgets spørgsmål 3 (L 100 - bilag  \r\n\r\n 10)</B>  </P>  \r\n\r\n<P> <I>Spørgsmål 3:</I>  </P>  \r\n\r\n<P>Ministeren bedes hos Justitsministeriets lovafdeling indhente en udtalelse  \r\n\r\n om, hvorvidt domstolene har ret i, at faste omregningsregler fra  \r\n\r\n blodalkoholkoncentration til udåndingsluft strider mod retsplejelovens regler  \r\n\r\n om fri bevisbedømmelse. </P>  \r\n\r\n<P> <I>Svar:</I>  </P>  \r\n\r\n<P>Jeg kan henvise til vedlagte udtalelse af 14. januar 1998 fra  \r\n\r\n Justitsministeriets lovafdeling, som jeg henholder mig til. </P>  \r\n\r\n<P>Den 14. januar 1998 </P>  \r\n\r\n<P> <B>Justitsministeriet</B>  </P>  \r\n\r\n<P>Lovafdelingen </P>  \r\n\r\n<P>Slotsholmsgade 10 </P>  \r\n\r\n<P>1216 København K. </P>  \r\n\r\n<P>33 92 33 40 Telefax 33 93 35 10 </P>  \r\n\r\n<P>Trafikministeriet </P>  \r\n\r\n<P>Frederiksholms Kanal 27 </P>  \r\n\r\n<P>1220 København K </P>  \r\n\r\n<P>Ved skrivelse af 10. december 1997 (j.nr. 1997-4401-21) har  \r\n\r\n Trafikministeriet anmodet Justitsministeriet om en udtalelse i anledning af  \r\n\r\n spørgsmål nr. 3 fra Folketingets Trafikudvalg vedrørende forslag til lov om  \r\n\r\n ændring af færdselsloven (L 100 - bilag 3). </P>  \r\n\r\n<P>Spørgsmålet har følgende ordlyd: </P>  \r\n\r\n<P> <I>Spørgsmål nr. 3</I>  </P>  \r\n\r\n<P>Ministeren bedes hos Justitsministeriets lovafdeling indhente en udtalelse  \r\n\r\n om, hvorvidt domstolene har ret i, at faste omregningsregler fra  \r\n\r\n blodalkoholkoncentration til udåndingsluft strider mod retsplejelovens regler  \r\n\r\n om fri bevisbedømmelse. </P>  \r\n\r\n<P>I den anledning skal Justitsministeriet udtale følgende: </P>  \r\n\r\n<P> <B>1.</B> Trafikministeren fremsatte den 26. februar 1997 forslag til lov  \r\n\r\n om ændring af færdselsloven (Spiritus- og promillekørsel, mobiltelefoner  \r\n\r\n m.v.) (L 176). </P>  \r\n\r\n<P>Efter den gældende færdselslov § 53, stk. 1 og 3, straffedes for  \r\n\r\n spiritus-, henholdsvis promillekørsel den, som fører eller forsøger at føre  \r\n\r\n et motordrevet køretøj efter at have indtaget spiritus i et sådant omfang, at  \r\n\r\n alkoholkoncentrationen i blodet under eller efter kørslen overstiger 1,20,  \r\n\r\n henholdsvis 0,80 promille. </P>  \r\n\r\n<P>Efter forslaget blev grænsen for promillekørsel nedsat fra 0,80 til 0,50  \r\n\r\n promille. Endvidere blev det efter forslaget ved indsættelsen af ordene  \r\n\r\n &#187;eller tilsvarende alkoholkoncentration i udåndingsluften&#171; gjort  \r\n\r\n muligt at fastslå en overtrædelse af færdselslovens regler om spiritus- og  \r\n\r\n promillekørsel ved såvel en blodprøve som en udåndingsprøve. </P>  \r\n\r\n<P>Efter lovforslaget blev i færdselslovens § 53, stk. 4, indsat en  \r\n\r\n bestemmelse, hvorefter trafikministeren efter forhandling med  \r\n\r\n justitsministeren fastsatte bestemmelser om, hvilke alkoholkoncentrationer i  \r\n\r\n udåndingsluften der svarer til alkoholkoncentrationen i blodet. </P>  \r\n\r\n<P>I forbindelse med høringen over lovforslaget udtalte præsidenten for Østre  \r\n\r\n Landsret sig imod en gennemførelse af de foreslåede ændringer af  \r\n\r\n færdselslovens § 53, stk. 1 og 3, vedrørende alkoholkoncentrationen i  \r\n\r\n udåndingsluften i den foreliggende form, da det efter landsrettens opfattelse  \r\n\r\n var i strid med princippet om bevisbedømmelsens frihed, at domstolene skal  \r\n\r\n være bundet af trafikministerens bestemmelse om, hvad der skal til, for at  \r\n\r\n gerningsindholdet er realiseret. Landsretspræsidenten henviste i den  \r\n\r\n forbindelse til pkt. 5 i et notat, der var vedlagt udtalelsen. I dette notat  \r\n\r\n anførtes bl.a. følgende: </P>  \r\n\r\n<P>&#187;. . . </P>  \r\n\r\n<P>Endvidere skal trafikministeren efter forslaget efter forhandling med  \r\n\r\n justitsministeren fastsætte bestemmelser om, hvilke alkoholkoncentrationer i  \r\n\r\n udåndingsluften der svarer til alkoholkoncentrationen i blodet. </P>  \r\n\r\n<P>Denne del af lovforslaget må give anledning til principielle juridiske  \r\n\r\n betænkeligheder. </P>  \r\n\r\n<P>Dette havde ikke været tilfældet, hvis ændringen havde ført til en <I>  \r\n\r\n udvidelse</I> af gerningsindholdet af spritkørsel, således at der foreligger  \r\n\r\n spritkørsel, <I>enten</I> hvis alkoholkoncentrationen i blodet overstiger en  \r\n\r\n bestemt værdi, <I>eller</I> hvis alkoholkoncentrationen i udåndingsluften  \r\n\r\n overstiger en bestemt værdi. </P>  \r\n\r\n<P>Når det imidlertid foreslås, at alkoholkoncentrationen i udåndingsluften  \r\n\r\n skal overstige en værdi, der <I>svarer til</I> den gældende grænse for  \r\n\r\n alkoholkoncentrationen i blodet, og at trafikministeren fastsætter  \r\n\r\n bestemmelser herom, som domstolene er bundet til at følge, er der i  \r\n\r\n realiteten tale om, at det foreslås, at domstolene skal være bundet af  \r\n\r\n trafikministerens bestemmelse om, hvad der skal til, for at det kan anses for  \r\n\r\n bevist, at gerningsindholdet er realiseret. </P>  \r\n\r\n<P>Dette er i strid med det fundamentale princip om bevisbedømmelsens frihed,  \r\n\r\n hvorefter bedømmelsen af bevisernes vægt ikke er bundet ved lovregler, jf.  \r\n\r\n retsplejelovens § 896. </P>  \r\n\r\n<P>De vanskeligheder, som forslaget giver anledning til, kan illustreres ved  \r\n\r\n følgende eksempel: </P>  \r\n\r\n<P>A bliver standset i sin bil og foretager en udåndingsprøve, der efter  \r\n\r\n Trafikministeriets ækvivalensbestemmelser svarer til en alkoholpromille i  \r\n\r\n blodet på 1,22. Han insisterer på at få foretaget en blodprøve, og politiet  \r\n\r\n overtales hertil. Blodprøven viser en promille på 1,19.&#171; </P>  \r\n\r\n<P>Præsidenten for Vestre Landsret tilsluttede sig i en skrivelse af 21.  \r\n\r\n april 1997 præsidenten for Østre Landsrets udtalelse. </P>  \r\n\r\n<P>Lovforslaget blev for så vidt angår ændringerne i færdselslovens § 53  \r\n\r\n vedtaget i den fremsatte form, jf. lov nr. 468 af 10. juni 1997 om ændring af  \r\n\r\n færdselsloven. Tidspunktet for ikrafttræden af ændringen af færdselslovens §  \r\n\r\n 53, stk. 1 og 3, fastsættes af trafikministeren, jf. ændringslovens § 2, stk.  \r\n\r\n 3. Bestemmelserne er ikke sat i kraft. </P>  \r\n\r\n<P> <B>2.</B> Ved skrivelse af 14. oktober 1997 sendte Trafikministeriet et  \r\n\r\n udkast til forslag til lov om ændring af færdselsloven og godskørselsloven  \r\n\r\n til bl.a. præsidenten for Østre Landsret og præsidenten for Vestre Landsret.  \r\n\r\n Udkastet indeholdt bl.a. følgende bestemmelser vedrørende færdselsloven: </P>  \r\n\r\n<P> <B>&#187;1.</B> I § 53, stk. 1, ændres &#187;eller tilsvarende  \r\n\r\n alkoholkoncentrationer i udåndingsluften&#171; til: &#187;, eller  \r\n\r\n alkoholkoncentrationen i udåndingsluften under eller efter kørslen overstiger  \r\n\r\n 0,60 mg pr. liter luft.&#171; </P>  \r\n\r\n<P> <B>2.</B> I § 53, stk. 3, ændres &#187;eller tilsvarende  \r\n\r\n alkoholkoncentration i udåndingsluften&#171; til: &#187;, eller  \r\n\r\n alkoholkoncentrationen i udåndingsluften under eller efter kørslen overstiger  \r\n\r\n 0,25 mg pr. liter luft.&#171; </P>  \r\n\r\n<P> <B>3.</B> § 54, stk. 4, udgår. </P>  \r\n\r\n<P> <B>15.</B> I § 126, stk. 1, nr. 3, der bliver nr. 5, ændres &#187;eller  \r\n\r\n tilsvarende alkoholkoncentration i udåndingsluften&#171; til: &#187;, eller  \r\n\r\n en alkoholkoncentration i udåndingsluften under eller efter kørslen over 0,4  \r\n\r\n mg pr. liter luft.&#171; </P>  \r\n\r\n<P> <B>17.</B> I § 127 indsættes efter &#187;2,00 promille&#171;: &#187;,  \r\n\r\n eller alkoholkoncentrationen i udåndingsluften under eller efter kørslen har  \r\n\r\n oversteget 1,00 mg pr. liter luft.&#171; </P>  \r\n\r\n<P>I høringssvaret af 13. november 1997 udtalte præsidenten for Østre  \r\n\r\n Landsret følgende vedrørende lovudkastets nr. 1-3, 5, 15 og 17: </P>  \r\n\r\n<P>Med forslaget til ny formulering af færdselslovens § 53, § 117, stk. 1, 2.  \r\n\r\n pkt., § 126, stk. 1, nr. 3 (der bliver stk. 5) og § 127 med hensyn til  \r\n\r\n fastlæggelsen af grænser for alkoholkoncentrationen i udåndingsluften har man  \r\n\r\n imødekommet de indvendinger mod de tilsvarende bestemmelser i lov nr. 468 af  \r\n\r\n 10. juni 1997, som landsretten fremsatte i sit svar på høringen over  \r\n\r\n forslaget til denne lov i sin udtalelse af 10. april 1997. På dette punkt  \r\n\r\n giver udkastet herefter ikke landsretten anledning til yderligere  \r\n\r\n bemærkninger. </P>  \r\n\r\n<P>I høringssvaret af 17. november 1997 fra præsidenten for Vestre Landsret  \r\n\r\n tilsluttede Vestre Landsret sig Østre Landsrets udtalelse. Vestre Landsret  \r\n\r\n tilføjede dog, at der under drøftelsen i landsretten blev peget på, at det  \r\n\r\n efter forslaget tilsyneladende er således, at en person gennemsnitligt vil  \r\n\r\n blive bedømt hårdere ved afgørelse af sagen på grundlag af  \r\n\r\n alkoholkoncentrationen i blodet end ved afgørelse af sagen på grundlag af  \r\n\r\n alkoholkoncentrationen i udåndingsluften, og at dette - når sager i øvrigt i  \r\n\r\n almindelighed forudsættes afgjort på grundlag af en udåndingsprøve - vil  \r\n\r\n kunne virke mindre rimeligt især i forhold til de personer, der ikke er i  \r\n\r\n stand til at afgive en udåndingsprøve. </P>  \r\n\r\n<P> <B>3.</B> Trafikministeren fremsatte den 20. november 1997 forslag til  \r\n\r\n lov om ændring af færdselsloven (L 100). Lovforslaget indeholder bl.a.  \r\n\r\n følgende bestemmelser: </P>  \r\n\r\n<P> <B>&#187;1.</B> § 53, stk. 3, affattes således: </P>  \r\n\r\n<P> <I>&#187;Stk. 3.</I> For promillekørsel straffes den, som uden at være  \r\n\r\n skyldig i spirituskørsel fører eller forsøger at føre et motordrevet køretøj  \r\n\r\n efter at have indtaget spiritus i et sådant omfang, at alkoholkoncentrationen  \r\n\r\n i blodet under eller efter kørslen overstiger 0,50 promille.&#171; </P>  \r\n\r\n<P> <B>3.</B> § 126, stk. 1, nr. 3, affattes således: </P>  \r\n\r\n<P>&#187;3) har gjort sig skyldig i promillekørsel med en  \r\n\r\n alkoholkoncentration i blodet under eller efter kørslen over 0,80 promille,  \r\n\r\n eller&#171;. </P>  \r\n\r\n<P>Det fremsatte lovforslag indeholder således ikke bestemmelser om  \r\n\r\n alkoholkoncentration i udåndingsluften, og lovforslaget indebærer, at  \r\n\r\n bestemmelserne i færdselslovens § 53, stk. 3, og § 126, stk. 1, nr. 3, om  \r\n\r\n alkoholkoncentration i udåndingsluften, der blev gennemført ved lov nr. 468  \r\n\r\n af 10. juni 1997 om ændring af færdselsloven, udgår. </P>  \r\n\r\n<P>Det fremgår af bemærkningerne til lovforslag nr. L 100, at baggrunden  \r\n\r\n herfor er, at der vil gå nogen tid, før der foreligger et tilstrækkeligt  \r\n\r\n grundlag for et forslag om ækvivalensregler, og at Trafikministeriet har  \r\n\r\n fundet det bedst stemmende med intentionerne bag lov nr. 468 af 10. juni  \r\n\r\n 1997, at nedsættelsen af promillegrænsen til 0,50 gennemføres i begyndelsen  \r\n\r\n af 1998. I bemærkningerne til lovforslaget anføres det endvidere, at det vil  \r\n\r\n blive nødvendigt at ændre § 53, stk. 3, og § 126, stk. 1, nr. 3, på ny, når  \r\n\r\n der foreligger en afklaring om ækvivalensreglerne. </P>  \r\n\r\n<P> <B>4.</B> Lovforslag nr. L 100 om ændring af færdselsloven indeholder som  \r\n\r\n nævnt ovenfor under pkt. 3 ikke bestemmelser om alkoholkoncentration i  \r\n\r\n udåndingsluften, men indebærer, at bestemmelserne herom i færdselslovens §  \r\n\r\n 53, stk. 3, og § 126, stk. 1, nr. 3, der blev indsat ved lov nr. 468 af 10.  \r\n\r\n juni 1997 om ændring af færdselsloven, udgår. </P>  \r\n\r\n<P>Trafikministeriet har oplyst, at det er hensigten, at det forslag til  \r\n\r\n regler om alkoholkoncentration i udåndingsluften, der senere vil blive  \r\n\r\n fremsat, udformes som i det lovudkast, der den 14. oktober 1997 blev sendt  \r\n\r\n til høring hos bl.a. domstolene. Som anført ovenfor under pkt. 2 har  \r\n\r\n præsidenterne for Østre og Vestre Landsret ikke bemærkninger til  \r\n\r\n fremgangsmåden for fastsættelsen af kravene til alkoholkoncentration i  \r\n\r\n udåndingsluften i dette lovudkast. </P>  \r\n\r\n<P>Justitsministeriet finder - ligesom Trafikministeriet og de 2 landsretter  \r\n\r\n - at reglerne om alkoholkoncentration i udåndingsluften bør fastsættes som i  \r\n\r\n Trafikministeriets lovudkast, dvs. således, at gerningsindholdet  \r\n\r\n (alkoholkoncentrationen) fremgår af lovteksten. </P>  \r\n\r\n<P>FRANK JENSEN </P>  \r\n\r\n<P>/ Torsten Hesselbjerg </P>  \r\n\r\n<P> <B>Trafikministerens besvarelse af Retsudvalgets spørgsmål 1-4 vedrørende  \r\n\r\n L 176 (folketingsåret 1996-97, L 176 - bilag 8)</B>  </P>  \r\n\r\n<P> <I>Spørgsmål 1:</I>  </P>  \r\n\r\n<P>Hvor mange ulykker er der sket, hvor en bilist med en promille på mellem  \r\n\r\n 0,5 og 0,8 har været indblandet? </P>  \r\n\r\n<P> <I>Svar:</I>  </P>  \r\n\r\n<P>I 1995 indberettede politiet i alt 81 førere af person- og varebil, der  \r\n\r\n havde været involveret i et personskadeuheld, og hvor en blodprøve viste  \r\n\r\n promiller mellem 0,5 og 0,8. </P>  \r\n\r\n<P>Da det kan forekomme, at der i et uheld er to førere, der begge er  \r\n\r\n påvirkede med en promille mellem 0,5 og 0,8, kan antal uheld eventuelt være  \r\n\r\n lavere end 81. </P>  \r\n\r\n<P>Der henvises i øvrigt til besvarelse af 5. februar 1997 af spørgsmål S  \r\n\r\n 1174. </P>  \r\n\r\n<P> <I>Spørgsmål 2:</I>  </P>  \r\n\r\n<P>Er der i lovgivningen regler for, hvor langt der skal være mellem  \r\n\r\n fartskilte? Ved Folehaven i København er der f.eks. meget kort afstand  \r\n\r\n imellem de skilte der viser, at den tilladte hastighed ændres fra 110 km til  \r\n\r\n 50 km? </P>  \r\n\r\n<P> <I>Svar:</I>  </P>  \r\n\r\n<P>I den anledning kan jeg bl.a. pa indhentede oplysninger fra  \r\n\r\n Vejdirektoratet oplyse følgende: </P>  \r\n\r\n<P>I Justitsministeriets cirkulære nr. 96 af 24. juni 1992 om vejafmærkning,  \r\n\r\n pkt. 81, findes der bindende regler om placering af  \r\n\r\n hastighedsbegrænsningstavlen C 55 i forbindelse med vejtilslutninger og om  \r\n\r\n gentagelse af skiltningen. </P>  \r\n\r\n<P>På baggrund af henvisningen til skiltningen ved Folehaven i København,  \r\n\r\n hvor den tilladte hastighed &#187;ændres fra 110 km/t til 50 km/t&#171;, kan  \r\n\r\n spørgsmålet forstås således, </P>  \r\n\r\n<P>1. at der ønskes oplyst, om der findes regler i lovgivningen for, hvor  \r\n\r\n langt der skal være mellem skilte, der angiver den tilladte hastighed, i  \r\n\r\n forbindelse med ændringer fra en højere til en lavere hastighed, eller </P>  \r\n\r\n<P>2. at det ønskes oplyst, om der findes regler for afmærkning af en  \r\n\r\n &#187;nedtrapning&#171; af hastigheden fra 110 til 50 km/t. </P>  \r\n\r\n<P>Ad 1 </P>  \r\n\r\n<P>Herom findes der ingen bindende, specielle regler for C 55-tavlen. Af  \r\n\r\n ovennævnte cirkulæres generelle bestemmelser om færdselstavler fremgår bl.a.,  \r\n\r\n at færdselstavler skal anbringes på en sådan måde, at de under hensyn til  \r\n\r\n vejforholdene og trafikkens hastighed umiddelbart opfattes i tilstrækkelig  \r\n\r\n afstand. </P>  \r\n\r\n<P>De skal placeres, så de både i lys og mørke umiddelbart opfattes inden for  \r\n\r\n en sådan afstand, at trafikanterne får tilstrækkelig tid til at reagere over  \r\n\r\n for de forhold, som tavlerne vedrører. </P>  \r\n\r\n<P>Færdselstavler, der vedrører <I>forskellige forhold,</I> skal opsættes med  \r\n\r\n en sådan indbyrdes afstand, at trafikanterne kan nå at opfatte hver enkelt  \r\n\r\n tavles betydning. </P>  \r\n\r\n<P>Ifølge vejreglerne om færdselstavler (generelt), udstedt i medfør af lov  \r\n\r\n om offentlige veje § 6, gælder der en række vejledende regler om  \r\n\r\n &#187;færdselstavlers synlighed&#171;. </P>  \r\n\r\n<P>Det følger heraf, at &#187;færdselstavler skal placeres, så de er  \r\n\r\n iøjnefaldende og deres symbol og eventuelle undertavle kan opfattes over en  \r\n\r\n passende strækning. </P>  \r\n\r\n<P>Ved bedømmelse af den tilstrækkelige strækningslængde og dermed den tid,  \r\n\r\n hvor trafikanterne har mulighed for at opfatte tavlen, skal der tages hensyn  \r\n\r\n til, at trafikanternes opmærksomhed kan være rettet mod andre vej- eller  \r\n\r\n trafikforhold, og at tavlerne kan være dækket af andre trafikanter. </P>  \r\n\r\n<P>Den acceptable tid afhænger derfor bl.a. af hastigheden og trafiktætheden.  \r\n\r\n Den ligger erfaringsmæssigt mellem 2 og 5 sekunder.&#171; </P>  \r\n\r\n<P>Dette svarer ved en hastighed på 110 km/t til en strækningslængde på 61 m  \r\n\r\n for en information, der vil kunne opfattes på 2 sekunder, og til en længde på  \r\n\r\n 153 m for en information, der vil kunne opfattes på 5 sekunder. </P>  \r\n\r\n<P>Vejdirektoratet har i forbindelse med nærværende sag telefonisk anbefalet  \r\n\r\n en strækningslængde på ca. 150 meter i forbindelse med en C 55-tavle på  \r\n\r\n motorvej. </P>  \r\n\r\n<P>Ad 2 </P>  \r\n\r\n<P>Der findes ingen skrevne specielle regler om afmærkningen af en sådan  \r\n\r\n &#187;nedtrapning&#171;, hverken bindende eller vejledende. </P>  \r\n\r\n<P>Vejdirektoratet har dog oplyst, at det findes uhensigtsmæssigt at lade  \r\n\r\n hastigheden gå direkte fra 110 km/t til 50 km/t. </P>  \r\n\r\n<P>Det anbefales generelt at nedtrappe hastigheden med 20 km ad gangen, altså  \r\n\r\n fra 110 til 90 til 70 km/t. Med hensyn til placering af tavlerne i  \r\n\r\n forbindelse med en sådan nedtrapning henvises til det ovenfor under 1 anførte  \r\n\r\n om strækningslængder, jf. vejreglerne herom. </P>  \r\n\r\n<P>Afslutningsvis skal det nævnes, at beslutninger om etablering af lokale  \r\n\r\n hastighedsbegrænsninger og den konkrete placering af afmærkningen heraf  \r\n\r\n træffes ifølge færdselslovens § 92, stk. 4, af politiet i samarbejde med  \r\n\r\n vedkommende vejbestyrelse. </P>  \r\n\r\n<P> <I>Spørgsmål 3:</I>  </P>  \r\n\r\n<P>Er de forhøjede gebyrer både til syn og til udstedelse af nye kørekort  \r\n\r\n omkostningsdækkende eller overskudsgivende? </P>  \r\n\r\n<P> <I>Svar:</I>  </P>  \r\n\r\n<P>Lovforslaget indeholder ikke forslag om en højere betaling for kørekort.  \r\n\r\n Ved lovforslagets pkt. 34 er foreslået en ændring af lovens § 124 c, stk. 1,  \r\n\r\n nr. 2, om duplikatkørekort. I bemærkningerne til det nævnte ændringsforslag  \r\n\r\n er der nærmere redegjort for baggrunden for forslaget. Som det fremgår heraf,  \r\n\r\n er der ikke foreslået en ændring af betalingen for udstedelse af  \r\n\r\n duplikatkørekort. </P>  \r\n\r\n<P>Rigspolitichefen har på den nævnte baggrund oplyst, at der ikke er  \r\n\r\n foretaget en omkostningsberegning vedrørende udstedelse af duplikatkørekort.  \r\n\r\n</P>  \r\n\r\n<P>For så vidt angår synspriser, kan det oplyses, at disse i kroner og øre  \r\n\r\n har ligget fast i de sidste 6 år. Reelt - det vil sige regnet i faste priser  \r\n\r\n - er synspriserne således blevet væsentligt reduceret i perioden, idet en  \r\n\r\n almindelig prisregulering af synspriserne ville indebære, at synsprisen for  \r\n\r\n en personbil pr. 1. januar 1998 vil være godt 405 kr. eller 16 procent mere  \r\n\r\n end de foreslåede 350 kr. </P>  \r\n\r\n<P>Det fremsatte lovforslag indeholder således ikke et forslag om en reel  \r\n\r\n forhøjelse af prisen for syn eller omstillingssyn. Det er imidlertid  \r\n\r\n foreslået fremover at foretage en satsregulering af synspriserne i lighed med  \r\n\r\n det, der gælder for andre betalingsbestemmelser i færdselsloven, for derved  \r\n\r\n at sikre en rimelig indtægtsudvikling også for Statens Bilinspektion. </P>  \r\n\r\n<P> <I>Spørgsmål 4:</I>  </P>  \r\n\r\n<P>Hvad er forskellen mellem måling af alkoholkoncentrationen i blodet og i  \r\n\r\n udåndingsluften? </P>  \r\n\r\n<P> <I>Svar:</I>  </P>  \r\n\r\n<P>Til brug for besvarelse af spørgsmålet har jeg indhentet en udtalelse fra  \r\n\r\n Retskemisk afdeling, Retsmedicinsk Institut, hvortil jeg kan henholde mig.  \r\n\r\n</P>  \r\n\r\n<P>Retskemisk afdeling har i den anledning udtalt følgende: </P>  \r\n\r\n<P>&#187;Alkoholkoncentrationen i udåndingsluften er et indirekte mål for  \r\n\r\n blodalkoholkoncentrationen. Dette skyldes, at der i de dybe dele af lungerne  \r\n\r\n (alveolerne) sker en udveksling af alkohol mellem blodet og lungeluften. I  \r\n\r\n disse dybe afsnit er det alene en tynd membran, som i al væsentlighed består  \r\n\r\n af et enkelt lag celler, der adskiller lungeluften fra blodet. Der vil derfor  \r\n\r\n relativt hurtigt indstille sig ligevægt over denne membran med hensyn til  \r\n\r\n alkohol, idet alkohol diffunderer gennem membranen fra blodet og ud i den  \r\n\r\n dybe lungeluft i alveolerne. </P>  \r\n\r\n<P>Alkoholkoncentrationen i alveoleluften vil således afspejle  \r\n\r\n koncentrationen i blodet, men vil på grund af fordelingsforholdet mellem blod  \r\n\r\n og luft være ca. 2000 gange lavere end blodalkoholkoncentrationen. </P>  \r\n\r\n<P>Når den dybe lungeluft passerer forbi de øvre dele af luftvejene, sker der  \r\n\r\n en afkøling af lungeluften, en udveksling af alkohol mellem lungeluften og de  \r\n\r\n øvre slimhinder samt en delvis opblanding med den øvre lungeluft, som gør, at  \r\n\r\n forholdet ændrer sig undervejs. </P>  \r\n\r\n<P>Forholdet mellem alkoholkoncentrationen i blodet og den alveole luft, som  \r\n\r\n har passeret de øvre luftveje, kaldet udåndingsluften, varierer fra individ  \r\n\r\n til individ mellem 1:1800 til 1:3000. Blodalkoholkoncentrationen kan derfor  \r\n\r\n beregnes ud fra udåndingsluftalkoholkoncentrationen ved følgende ligning:  \r\n\r\n</P>  \r\n\r\n<P>Blodalkoholkoncentrationen = F x udåndingsluftalkoholkoncentrationen, hvor  \r\n\r\n F, afhængig af det enkelte individ, ligger mellem 1800 og 3000, svarende til  \r\n\r\n en variationsbredde på 40 pct. </P>  \r\n\r\n<P>Forholdet mellem alkoholkoncentrationen i udåndingsluften og i blodet  \r\n\r\n varierer også inden for det enkelte individ, idet en række fysiologiske  \r\n\r\n faktorer har betydning for forholdets størrelse. </P>  \r\n\r\n<P>Nogle af disse fysiologiske faktorer er følgende: </P>  \r\n\r\n<P>Omgivelsernes temperatur og fugtighed. </P>  \r\n\r\n<P>Udåndingslufttemperaturen. </P>  \r\n\r\n<P>Åndedrætsrytmen (forceret/undertrykt). </P>  \r\n\r\n<P>Sygdomme i åndedrætssystemet. </P>  \r\n\r\n<P>Tilstedeværelse af alkohol i munden. </P>  \r\n\r\n<P>Opstød fra maven. </P>  \r\n\r\n<P>Lungeluftens sammensætning. </P>  \r\n\r\n<P>Lungekapaciteten (forceret vital kapacitet). </P>  \r\n\r\n<P>Legemstemperaturen. </P>  \r\n\r\n<P>Der er således en række faktorer og forhold, man må tage hensyn til,  \r\n\r\n såfremt man vil anvende alkoholkoncentrationen i udåndingsluften som et mål  \r\n\r\n for påvirkningsgraden på samme måde, som man i dag anvender  \r\n\r\n blodalkoholkoncentrationen.&#171; </P>  \r\n\r\n<P> <B>Østre Landsrets høringssvar over L 176 (folketingsåret 1996-97, L 176  \r\n\r\n - bilag 11)</B>  </P>  \r\n\r\n<P>Trafikministeriet </P>  \r\n\r\n<P>Nytorv 11-13 </P>  \r\n\r\n<P>1450 København K. </P>  \r\n\r\n<P>Telefax 33 93 27 80 </P>  \r\n\r\n<P>Ved skrivelse af 12. marts 1997 (4. ktr. j.nr. 1996-4401-16) har  \r\n\r\n Trafikministeriet anmodet Østre Landsret om en udtalelse i anledning af  \r\n\r\n forslag til lov om ændring af færdselsloven (Spiritus- og promillekørsel  \r\n\r\n m.v.) fremsat for Folketinget den 26. februar 1997 (nr. L 176). </P>  \r\n\r\n<P>Lovforslaget har været drøftet på et plenarmøde for landsrettens dommere  \r\n\r\n den 4. april 1997. På baggrund af drøftelsen skal jeg udtale følgende: </P>  \r\n\r\n<P>1) Landsretten kan ikke have bemærkninger til forslagets politiske sigte,  \r\n\r\n at gennemføre en nedsættelse af promillegrænser til 0,50. </P>  \r\n\r\n<P>2) Derimod giver lovforslaget anledning til følgende bemærkninger af både  \r\n\r\n principiel og mere teknisk art. </P>  \r\n\r\n<P>Det fremsendte lovforslag indeholder i sine bemærkninger særdeles  \r\n\r\n detaillerede reguleringer af sanktionerne i anledning af overtrædelser af de  \r\n\r\n pågældende bestemmelser i færdselsloven. Det er - når det sammenholdes med  \r\n\r\n bl.a. de seneste lovforslag om ændring af straffeloven m.v. - udtryk for en  \r\n\r\n tendens til øget anvendelse af detaillerede tilkendegivelser, der for nærmere  \r\n\r\n angivne tilfælde ganske nøje angiver det forudsatte niveau for den konkrete  \r\n\r\n strafudmåling m.v. inden for lovens rammer. Landsretten finder, at denne  \r\n\r\n tendens giver anledning til principielle betænkeligheder. </P>  \r\n\r\n<P>Efter grundlovens § 3 er den dømmende magt hos domstolene. Til udøvelsen  \r\n\r\n af dømmende magt hører som en meget central opgave afgørelsen af  \r\n\r\n straffesager, herunder udmåling af straf m.v. inden for de generelle rammer,  \r\n\r\n der er fastsat af lovgivningsmagten, dels i den enkelte straffebestemmelse,  \r\n\r\n dels i mere generelle lovbestemmelser om straffens fastsættelse. </P>  \r\n\r\n<P>Landsretten finder det derfor principielt betænkeligt, at lovforslaget  \r\n\r\n vedtaget med de nuværende bemærkninger. </P>  \r\n\r\n<P>I denne forbindelse bemærkes, at det også af domstolene erkendes, at det  \r\n\r\n store antal straffesager om overtrædelse af færdselsloven taler for, at der  \r\n\r\n opstilles retningslinjer for behandlingen af disse sager. Dette er også sket  \r\n\r\n i forbindelse med tidligere ændringer af færdselslovens bestemmelser om  \r\n\r\n spiritus- og promillekørsel, jf. landsretspræsidenternes cirkulæreskrivelse  \r\n\r\n af 22. juni 1981 til samtlige byretter om de retningslinjer, der vil blive  \r\n\r\n fulgt af landsretterne ved behandlingen af de pågældende sager. Der er god  \r\n\r\n grund til at fremhæve, at udarbejdelsen af disse retningslinjer principielt  \r\n\r\n bør henhøre under domstolene selv. </P>  \r\n\r\n<P>Det blev under drøftelsen af flere landsdommere fremhævet, at indpasningen  \r\n\r\n af nye sanktioner i den bestående praksis på flere punkter giver anledning  \r\n\r\n til problemer, der nødvendiggør en nøje gennemgang i en arbejdsgruppe mellem  \r\n\r\n de to landsretter på samme måde, som dette skete i 1981. </P>  \r\n\r\n<P>Det tilføjes, at domstolene selvsagt må antages at ville tage generelle  \r\n\r\n tilkendegivelser fra lovgivningsmagten om sanktionsniveauet i betragtning ved  \r\n\r\n udarbejdelsen af kommende retningslinjer, men at man ikke kan antages at  \r\n\r\n ville føle sig afskåret fra at fravige dem, hvis deres anvendelse i konkrete  \r\n\r\n situationer ikke skønnes velbegrundede. </P>  \r\n\r\n<P>3) Jeg skal i øvrigt henvise til vedlagte notat, som er en revideret  \r\n\r\n udgave af et notat, der dannede grundlag for drøftelsen på plenarmødet. </P>  \r\n\r\n<P>a) Landsretten må udtale sig imod en gennemførelse af forslaget til  \r\n\r\n ændring af færdselslovens § 53, stk. 1, og stk. 3 (vedrørende <I>  \r\n\r\n Alkoholkoncentrationen i udåndingsluften,</I> lovforslagets § 1, pkt. 4. og  \r\n\r\n 6.) i den foreliggende form, da det er i strid med det fundamentale princip  \r\n\r\n om bevisbedømmelsens frihed, at domstolene skal være bundet af  \r\n\r\n trafikministerens bestemmelse om, hvad der skal til, for at gerningsindholdet  \r\n\r\n er realiseret, jf. notatets pkt. 5. </P>  \r\n\r\n<P>b) Jeg gør opmærksom på uoverensstemmelsen mellem den foreslåede lovtekst  \r\n\r\n og bemærkningerne vedrørende den skærpede strafferamme for spiritus- og  \r\n\r\n promillekørsel, hvorunder der er anvendt et brugsstjålet køretøj, jf.  \r\n\r\n notatets pkt. 6. </P>  \r\n\r\n<P>4) Som nævnt ovenfor giver lovforslaget anledning til en revision af  \r\n\r\n cirkulæreskrivelsen af 22. juni 1981 fra landsretspræsidenterne, jf. notatets  \r\n\r\n pkt. 8. Under henvisning hertil skal jeg anmode om, at den skærpede  \r\n\r\n strafferamme for spriritus- og promillekørsel, hvorunder der er anvendt et  \r\n\r\n brugsstjålet køretøj, der efter lovforslaget skal træde i kraft 1. juli 1997,  \r\n\r\n får samme ikrafttrædelsestidspunktet som de øvrige ændringsbestemmelser, der  \r\n\r\n er omhandlet i notatet, og at dette ikrafttrædelsestidspunkt fastsættes  \r\n\r\n således, at landsretterne får den fornødne tid til at udarbejde en revideret  \r\n\r\n cirkulæreskrivelse. </P>  \r\n\r\n<P>ZIEGLER </P>  \r\n\r\n<P> <B>NOTAT</B>  </P>  \r\n\r\n<P> <I>om forslag til lov om ændring af færdselsloven</I>  </P>  \r\n\r\n<P> <I>(Spiritus- og promillekørsel m.v.)</I>  </P>  \r\n\r\n<P>Foranlediget af en henvendelse fra præsidenten for Østre landsret har  \r\n\r\n Trafikministeriet ved skrivelse af 12. marts 1997 hørt Østre Landsret over et  \r\n\r\n forslag til lov om ændring af færdselsloven (Spiritus- og promillekørsel  \r\n\r\n m.v.) fremsat den 26. februar 1997 (nr. L 176). </P>  \r\n\r\n<P>Dette notat indeholder nogle bemærkninger af juridisk og teknisk karakter,  \r\n\r\n som lovforslaget giver anledning til. Lovforslagets politiske sigte - navnlig  \r\n\r\n den foreslåede nedsættelse af promillegrænsen fra 0,80 til 0,50 - kommenteres  \r\n\r\n derimod ikke. </P>  \r\n\r\n<P> <I>1) Straffen for promillekørsel i intervallet 0,51-0,80</I>  </P>  \r\n\r\n<P> <I>1. gangstilfælde:</I>  </P>  \r\n\r\n<P>Ifølge bemærkningerne til lovforslaget må en fast bødestørrelse for  \r\n\r\n promillekørsel i intervallet 0,51-0,80 på 4.000 kr. anses som passende. De  \r\n\r\n almindelige regler for bødenedsættelse for mindrebemidlede vil dog også finde  \r\n\r\n anvendelse. </P>  \r\n\r\n<P> <I>Gentagelsestilfælde:</I>  </P>  \r\n\r\n<P>Ifølge bemærkningerne til lovforslaget foreslås de gældende regler for  \r\n\r\n gentagelsesvirkning for straffen, jf. færdselslovens § 117, at skulle finde  \r\n\r\n anvendelse for promillekørsel i intervallet 0,51-0,80. Der henvises endvidere  \r\n\r\n til den almindelige regel om 5 års gentagelsesvirkning af bødestraf. I  \r\n\r\n bemærkningerne til lovforslaget opstilles s. 13 en oversigt over de  \r\n\r\n sanktioner, der ifølge lovforslaget forudsættes idømt ved promillekørsel i  \r\n\r\n intervallet mellem 0,51 og 0,80 promille. </P>  \r\n\r\n<P>Denne oversigt omhandler direkte <I>kun</I> tilfælde, hvor både de  \r\n\r\n aktuelle kørsler og forstraffene er for promillekørsel i intervallet  \r\n\r\n 0,51-0,80. Oversigten stopper ved 4. gangstilfælde, og der nævnes intet om,  \r\n\r\n hvorvidt sanktionen i 4. gangstilfælde skal anses som maksimum, altså  \r\n\r\n gældende også i 5. gangstilfælde og opefter, eller om det forudsættes, at der  \r\n\r\n skal ske en yderligere skærpelse for hver følgende kørsel. </P>  \r\n\r\n<P>Til sammenligning kan nævnes, at straffen for kørsel i frakendelsestiden  \r\n\r\n allerede i 2. gangstilfælde er hæfte i 14 dage, stigende til 60 dages fængsel  \r\n\r\n i 8. gangstilfælde. Denne sanktion er efter Højesterets praksis  \r\n\r\n maksimumstraf, idet der ikke udmåles højere straf i 9. gangs- og senere  \r\n\r\n tilfælde. </P>  \r\n\r\n<P>Det må være forudsat, at også domme for promillekørsel over 0,81 og for  \r\n\r\n spirituskørsel skal have gentagelsesvirkning på promillekørsel i intervallet  \r\n\r\n 0,51-0,80. Bemærkningerne må formentlig forstås således, at straffen for  \r\n\r\n gentagen spritkørsel i form af promillekørsel i intervallet 0,51-0,80 er den  \r\n\r\n samme, hvad enten forstraf(fe) med gentagelsesvirkning har været for  \r\n\r\n promillekørsel i intervallet 0,51-0,80 eller for spritkørsler med højere  \r\n\r\n promiller. Det må således antages, at den, der kører promillekørsel i  \r\n\r\n intervallet 0,51-0,80 efter 3 domme for kørsel med en promille over 2 skal  \r\n\r\n have den samme straf (hæfte i 14 dage) som den, hvis forstraffe alene har  \r\n\r\n drejet sig om kørsler i intervallet 0,51-0,80. </P>  \r\n\r\n<P>Det siges ikke i bemærkningerne til lovforslaget, men følger af  \r\n\r\n straffelovens § 5, at også spritdomme, der er afsagt, <I>inden</I>  \r\n\r\n  lovændringen træder i kraft, har gentagelsesvirkning på en promillekørsel i  \r\n\r\n intervallet 0,51-0,80. </P>  \r\n\r\n<P> <I>2) Gentagelsesvirkningen af promillekørsel i intervallet 0,51-0,80 på  \r\n\r\n promillekørsel over 0,81 og på spirituskørsel</I>  </P>  \r\n\r\n<P>Efter færdselslovens § 117 er straffen for spirituskørsel under 2,01  \r\n\r\n promille og for promillekørsel bøde. Er den pågældende tidligere dømt for  \r\n\r\n spiritus- eller promillekørsel, kan straffen stige til hæfte eller fængsel i  \r\n\r\n 1 år. Som nævnt under pkt. 1) siges det i bemærkningerne til lovforslaget, at  \r\n\r\n reglerne for gentagelsesvirkning for straffen i færdselslovens § 117 foreslås  \r\n\r\n at finde anvendelse på promillekørsel i intervallet 0,51-0,80. Dette må  \r\n\r\n formentlig indebære, at en dom for promillekørsel i intervallet 0,51-0,80  \r\n\r\n<I>også</I> har gentagelsesvirkning på straffen for en senere promillekørsel  \r\n\r\n over 0,80 og for spirituskørsel. Da udtrykket &#187;promillekørsel&#171;  \r\n\r\n efter lovændringen også omfatter kørsel i intervallet 0,51-0,80, lægger  \r\n\r\n lovens ord også op hertil. </P>  \r\n\r\n<P>Det kan imidlertid ikke udledes af bemærkningerne til lovforslaget, <I>  \r\n\r\n med hvilken styrke</I> gentagelsesvirkningen af en dom for promillekørsel i  \r\n\r\n intervallet 0,51-0,80 skal slå igennem på en senere dom for promillekørsel  \r\n\r\n eller spirituskørsel. </P>  \r\n\r\n<P>Hvis man i denne henseende ikke sondrer mellem promillekørsel under 0,51  \r\n\r\n og over 0,80, vil det kunne føre til resultater, der ikke harmonerer særlig  \r\n\r\n godt med den markant mildere reaktion for promillekørsel i intervallet  \r\n\r\n 0,51-0,80 set i forhold til andre tilfælde af spritkørsel. </P>  \r\n\r\n<P>Et eksempel kan illustrere dette: </P>  \r\n\r\n<P>Straffen for 5. gangs spritkørsel er efter praksis mindst 60 dages  \r\n\r\n fængsel, uanset om der evt. er tale om promillekørsel (i intervallet  \r\n\r\n 0,81-1,20) hver gang, og der sker frakendelse for bestandig. </P>  \r\n\r\n<P>En person, der er straffet 4 gange for promillekørsel i intervallet  \r\n\r\n 0,51-0,80-kørsel skal efter bemærkningerne til lovforslaget straffes med 14  \r\n\r\n dages hæfte, og der sker ingen frakendelse, ej heller betinget. </P>  \r\n\r\n<P>Hvis vedkommende herefter (som 5. gangs kørsel) kører med en promille på  \r\n\r\n 0,85, vil der alene ske betinget frakendelse, da de foregående kørsler ikke  \r\n\r\n har ført til betinget frakendelse af førerretten, jf. nedenfor under 4). Men  \r\n\r\n straffen vil - hvis der tillægges de tidligere domme den gentagelsesvirkning,  \r\n\r\n som der tillægges promillekørsel over 0,8 - være fængsel i (mindst) 60 dage.  \r\n\r\n Havde promillen ligget på 0,79, ville straffen have ligget på 14 dage, hvis  \r\n\r\n man antager, at dette er maksimumstraffen, jf. under 1, og ellers formentlig  \r\n\r\n 20 dages hæfte. </P>  \r\n\r\n<P> <I>3) Forholdet til færdselslovens § 53, stk. 2</I>  </P>  \r\n\r\n<P>Det siges - korrekt - i bemærkningerne til lovforslaget, at efter  \r\n\r\n bestemmelsen straffes for spirituskørsel, når der foreligger grove  \r\n\r\n kørselsfejl ved kørsel i intervallet 0,81-1,20, og at det ikke er udelukket  \r\n\r\n at anvende bestemmelsen i § 53, stk. 2, selv om promillen har været lavere  \r\n\r\n end den nuværende grænse på 0,81. Herefter hedder det: </P>  \r\n\r\n<P>&#187;Efter retspraksis stilles der imidlertid skærpede krav til  \r\n\r\n årsagsforbindelsen mellem spiritusindtagelse og kørselsfejl, jo lavere  \r\n\r\n promillen er, og domstolene dømmer kun i ganske særlige tilfælde efter § 53,  \r\n\r\n stk. 2, ved lavere promiller end 0,81.&#171; </P>  \r\n\r\n<P>Herefter siges det, at § 53, stk. 2, forudsættes opretholdt med dets  \r\n\r\n nuværende anvendelsesområde. </P>  \r\n\r\n<P>Det er fastslået ved Højesterets dom i U 1982 825, at en  \r\n\r\n<I>kørselsfejl</I>  kun kan bevirke, at et forhold bedømmes som  \r\n\r\n spirituskørsel (i stedet for promillekørsel), hvis føreren &#187;under  \r\n\r\n tilsidesættelse af væsentlige hensyn til færdselssikkerheden har voldt skade  \r\n\r\n på person eller ting eller fremkaldt fare herfor&#171;. </P>  \r\n\r\n<P>Udtalelsen i bemærkningerne om, at der i retspraksis stilles skærpede krav  \r\n\r\n til årsagsforbindelsen mellem spiritusindtagelse og kørselsfejl, jo lavere  \r\n\r\n promillen er, for at der kan dømmes for overtrædelse af færdselslovens § 53,  \r\n\r\n stk. 2, er næppe holdbar. Tidligere antog man ganske vist, at det skulle være  \r\n\r\n godtgjort, at en kørselsfejl havde sammenhæng med tiltaltes  \r\n\r\n spiritusindtagelse, men i nyere landsretspraksis antages det, at det ikke er  \r\n\r\n en betingelse for domfældelse efter færdselslovens § 53, stk. 2, at der  \r\n\r\n godtgøres en sammenhæng mellem spiritusindtagelse og kørselsfejlen, jf. U  \r\n\r\n 1996. 3 (V): </P>  \r\n\r\n<P>T, der kl. ca. 20.50 havde en promille, som kl. 21.36 udgjorde 1,02, havde  \r\n\r\n med mindst 150 km/t påbegyndt overhaling af en personbil og en bus og, da der  \r\n\r\n kom to modkørende personbiler, foretaget en blokadeopbremsning på 125 meter,  \r\n\r\n mens de modkørende måtte vige ud i rabatten. I byretten var T frifundet for  \r\n\r\n spirituskørsel og alene straffet for promillekørsel og overtrædelse af  \r\n\r\n færdselslovens § 3, stk. 1, § 21, stk. 2, nr. 1, og § 42, stk. 1, nr. 2, med  \r\n\r\n en bøde på 6.000 kr. Der var endvidere alene sket betinget frakendelse af  \r\n\r\n førerretten efter § 126, stk. 1, nr. 1 og 2. Landsretten tiltrådte, at T  \r\n\r\n havde tilsidesat væsentlige hensyn til færdselssikkerhed som anført i § 126,  \r\n\r\n stk. 1, nr. 1. Herefter og under hensyn til den konstaterede promille fandtes  \r\n\r\n tiltalte imidlertid også skyldig i spirituskørsel efter § 53, stk. 2, <I>idet  \r\n\r\n det ikke kan anses for en betingelse herfor, at der påvises en vis sammenhæng  \r\n\r\n mellem spiritusindtagelsen og kørselsfejlen.</I>  Straffen fandtes passende,  \r\n\r\n men førerretten frakendtes ubetinget i 1 år. (1 af de 6 voterende - der var  \r\n\r\n tale om en domsmandssag - stemte for at stadfæste byrettens dom). I en note  \r\n\r\n til dommen henvises til en dom afsagt af Vestre Landsret 2. maj 1995  \r\n\r\n (S-2054-94), hvori det bl.a. udtaltes: &#187;Efter forarbejderne til den  \r\n\r\n nugældende affattelse af færdselslovens § 117 kan der - som det nogle gange  \r\n\r\n er sket i praksis - stilles krav om, at der skal være påvist en vis  \r\n\r\n sammenhæng mellem spiritusindtagelsen og kørselsfejlen. Et krav herom ville i  \r\n\r\n øvrigt normalt ikke være hensigtsmæssigt, da kørselsfejl af nærmest enhver  \r\n\r\n art . . . begås også af personer, der ikke har indtaget spiritus, og en  \r\n\r\n nærmere klarlæggelse af årsagen til, at der er begået kørselsfejl, derfor  \r\n\r\n normalt ikke vil kunne ske med blot nogen grad af sikkerhed.&#171; </P>  \r\n\r\n<P>I skemaet i bemærkningerne til lovforslaget s. 13 omtales promillekørsel i  \r\n\r\n intervallet 0,51-0,80 &#187;med skærpende omstændigheder&#171;, og skærpende  \r\n\r\n omstændigheder må antages at foreligge, når der foreligger  \r\n\r\n &#187;tilsidesættelse af væsentlige hensyn til færdselssikkerheden&#171;,  \r\n\r\n altså samme kriterium som det, der bringer en promillekørsel ind under  \r\n\r\n færdselslovens § 53, stk. 2. </P>  \r\n\r\n<P>Det er svært at se, hvilken plads der herefter er for en domfældelse efter  \r\n\r\n færdselslovens § 53, stk. 2, når promillen er under 0,81. </P>  \r\n\r\n<P>Færdselslovens § 53, stk. 2, er i øvrigt en problematisk bestemmelse, og  \r\n\r\n forholdet mellem § 53, stk. 1 og 3 på den ene side og § 53, stk. 2 på den  \r\n\r\n anden side har ofte givet anledning til vanskelige afgrænsningsproblemer. I  \r\n\r\n Færdselsloven med Kommentarer (Waaben m.fl. 1992) argumenteres med styrke  \r\n\r\n for, at bestemmelsen ophæves, og at der i stedet for gives mulighed for  \r\n\r\n ubetinget frakendelse af førerretten ved promillekørsel under skærpende  \r\n\r\n omstændigheder. Hvis det nu foreliggende lovforslag gennemføres, vil det  \r\n\r\n yderligere styrke argumentationen for en ophævelse af § 53, stk. 2. </P>  \r\n\r\n<P>Der er således behov for, at § 53 i det hele underkastes en gennemgang med  \r\n\r\n henblik på en eventuel lovteknisk revision. </P>  \r\n\r\n<P> <I>4) Frakendelsesspørgsmålet</I>  </P>  \r\n\r\n<P>Efter lovforslaget skal promillekørsel i intervallet 0,51-0,80 ikke udløse  \r\n\r\n førerretsfrakendelse. En promillekørsel i intervallet 0,51-0,80 vil derfor  \r\n\r\n næppe have gentagelsesvirkning på senere spritkørsel i henseede til  \r\n\r\n frakendelsesspørgsmålet. Dette er sikkert i forhold til senere promillekørsel  \r\n\r\n i intervallet 0,81-1,20, idet færdselslovens § 126, stk. 2, nr. 3 og 4, (der  \r\n\r\n er uændret) som betingelse for gentagelsesvirkning på ny promillekørsel  \r\n\r\n kræver, at førerretten tidligere har været frakendt betinget, henholdsvis  \r\n\r\n ubetinget. Efter færdselslovens § 125, jf. § 127, skal førerretten frakendes  \r\n\r\n ubetinget eller for bestandig for spirituskørsel. Den gentagelsesvirkning,  \r\n\r\n der i praksis er tillagt tidligere afgørelser, er ikke lovbestemt, men er  \r\n\r\n fastlagt i praksis inden for de rammer, der er angivet i bestemmelserne. </P>  \r\n\r\n<P>Imidlertid vil introduktionen af promillekørsel i intervallet 0,51-0,80  \r\n\r\n som helhed indebære et endnu mere indviklet sanktionssystem inden for  \r\n\r\n spritkørsel, end der er tale om i dag. </P>  \r\n\r\n<P>Tænker man sig f.eks., at en person i år 0 kører med en promille på 0,76,  \r\n\r\n i år 1 med 2,25, i år 2 med 0,79 og i år 3 med en promille på 0,99, vil der i  \r\n\r\n år 3 i henseende til straffen foreligge et 4. gangstilfælde, men kun et 2.  \r\n\r\n gangstilfælde i relation til frakendelsesspørgsmålet. </P>  \r\n\r\n<P> <I>5) Alkoholkoncentrationen i udåndingsluften som bevis for  \r\n\r\n spritkørsel</I>  </P>  \r\n\r\n<P>Det siges i bemærkningerne til lovforslaget, at der i en række europæiske  \r\n\r\n lande anvendes apparater, der kan måle alkoholkoncentrationen i  \r\n\r\n udåndingsluft. Disse såkaldte elektroniske udåndingsprøver erstatter i vidt  \r\n\r\n omfang blodprøver i sager om spiritus- og promillekørsel. Det anføres, at  \r\n\r\n indførelse af sådant udstyr vil kunne frigøre ressourcer hos politiet. Ved  \r\n\r\n forslaget bemyndiges trafikministeren til efter forhandling med  \r\n\r\n justitsministeren at indføre regler om udstyr til måling af udåndingsluften  \r\n\r\n samt ækvivalensregler om alkoholkoncentrationen i udåndingsluften i forhold  \r\n\r\n til alkoholkoncentrationen i blodet. Det udtales, at de af trafikministeren  \r\n\r\n fastsatte ækvivalensregler skal lægges til grund af domstolene. </P>  \r\n\r\n<P>Der foreslås i anledning af fremkomsten af elektroniske målere af  \r\n\r\n alkoholkoncentrationen i udåndingsluften en ændret formulering af  \r\n\r\n færdselslovens § 53, stk. 1 og stk. 3. Ændringen går ud på, at der foreligger  \r\n\r\n spritkørsel, ikke blot, når alkoholkoncentrationen i blodet overstiger en  \r\n\r\n bestemt værdi, men også ved en <I>tilsvarende</I>  alkoholkoncentrationen i  \r\n\r\n udåndingsluften. </P>  \r\n\r\n<P>Endvidere skal trafikministeren efter forslaget efter forhandling med  \r\n\r\n justitsministeren fastsætte bestemmelser om, hvilke alkoholkoncentrationer i  \r\n\r\n udåndingsluften der svarer til alkoholkoncentrationen i blodet. </P>  \r\n\r\n<P>Denne del af lovforslaget må give anledning til principielle juridiske  \r\n\r\n betænkeligheder </P>  \r\n\r\n<P>Dette havde ikke været tilfældet, hvis ændringen havde ført til en <I>  \r\n\r\n udvidelse</I> af gerningsindholdet af spritkørsel, således at der foreligger  \r\n\r\n spritkørsel, <I>enten</I> hvis alkoholkoncentrationen i blodet overstiger en  \r\n\r\n bestemt værdi, <I>eller</I> hvis alkoholkoncentrationen i udåndingsluften  \r\n\r\n overstiger en bestemt værdi. </P>  \r\n\r\n<P>Når det imidlertid foreslås, at alkoholkoncentration i udåndingsluften  \r\n\r\n skal overstige en værdi, der <I>svarer til</I> den gældende grænse for  \r\n\r\n alkoholkoncentrationen i blodet, og at trafikministeren fastsætter  \r\n\r\n bestemmelser herom, som domstolene er bundet til at følge, er der i  \r\n\r\n realiteten tale om, at det foreslås, at domstolene skal være bundet af  \r\n\r\n trafikministerens bestemmeler om, hvad der skal til for, at det kan anses for  \r\n\r\n bevist, at gerningsindholdet er realiseret. </P>  \r\n\r\n<P>Dette er i strid med det fundamentale princip om bevisbedømmelsens frihed,  \r\n\r\n hvorefter bedømmelsen af bevisernes vægt ikke er bundet ved lovregler, jf.  \r\n\r\n retsplejelovens § 896. </P>  \r\n\r\n<P>De vanskeligheder, som forslaget giver anledning til, kan illustreres ved  \r\n\r\n følgende eksempel: </P>  \r\n\r\n<P>A bliver standset i sin bil af politiet og foretager en udåndingsprøve,  \r\n\r\n der efter trafikministerens ækvivalensbestemmelser svarer til en  \r\n\r\n alkoholpromille i blodet på 1,22. Han insisterer på at få taget en blodprøve,  \r\n\r\n og politiet overtales hertil. Blodprøven viser en promille på 1,19. </P>  \r\n\r\n<P> <I>6) Skærpet strafferamme for spiritus- og promillekørsel, hvorunder der  \r\n\r\n er anvendt et brugsstjålet køretøj</I>  </P>  \r\n\r\n<P>I bemærkningerne anføres det, at førstegangs brugstyveri af en bil normalt  \r\n\r\n straffes med en bøde på 3.000 kr., og at brugstyveri i kombination med  \r\n\r\n sprituskørsel, der medfører frihedsstraf, normalt ikke medfører forhøjelse af  \r\n\r\n straffen. Det anføres, at det er politiets erfaring, at der er højere risiko  \r\n\r\n for uheld, når der foregår spirituskørsel i en brugsstjålet bil. Der foreslås  \r\n\r\n derfor en skærpelse af straffen (men ikke af frakendelsen) i den slags sager.  \r\n\r\n Lovgrundlaget for denne skærpelse foreslås formuleret som et sålydende nyt  \r\n\r\n stk. i § 117 (nyt stk. 4): </P>  \r\n\r\n<P>&#187;Spiritus- og promillekørsel, der foregår ved uberettiget brug af et  \r\n\r\n motorkøretøj . . ., jf. straffelovens § 293, stk. 1, straffes med bøde eller  \r\n\r\n under skærpende omstændigheder med hæfte eller fængsel indtil 1 år. </P>  \r\n\r\n<P>I bemærkningerne til lovforslaget anføres det, at forslaget lægger op til,  \r\n\r\n at der i tilfælde af spirituskørsel kombineret med brugstyveri skal ske <I>en  \r\n\r\n skærpelse af straffen (men ikke frakendelsestiden) for spiritus- eller  \r\n\r\n promillekørsel til næste strafposition.</I> I bemærkningrne er det  \r\n\r\n strafniveau, som efter forslaget i de typiske tilfælde vil kunne komme i  \r\n\r\n anvendelse ved spiritus- og promillekørsel med brugsstjålet køretøj, gengivet  \r\n\r\n i et skema s. 18. </P>  \r\n\r\n<P>Der er ikke overensstemmelse mellem den foreslåede straffebestemmelse og  \r\n\r\n skemaet. I 1. gangstilfælde uden skærpende omstændigheder er f.eks. straffen  \r\n\r\n for kørsel i intervallet 1,21-1,50 angivet til 10 dages hæfte, men efter  \r\n\r\n lovteksten skal der foreligge skærpende omstændigheder for, at der kan gives  \r\n\r\n hæftestraf. Den almindelige straffehjemmel for 1. gangstilfælde af  \r\n\r\n spirituskørsel (uden brugstyveri) i § 117, stk. 1, er også begrænset til bøde  \r\n\r\n for så vidt angår intervallet 1,21-2,00. Derimod er der mulighed for  \r\n\r\n hæftestraf efter straffelovens § 293, stk. 1, men da den tilsigtede skærpelse  \r\n\r\n af straffeniveauet er knyttet til den foreslåede nye § 117, stk. 4, må denne  \r\n\r\n bestemmelse i sig selv give hjemmel til hæftestraf i det tilsigtede omfang,  \r\n\r\n hvis bemærkningerne skal give nogen fornuftig mening. </P>  \r\n\r\n<P>Skal der være overensstemmelse mellem lovtekst og lovmotiver, må ordene  \r\n\r\n &#187;eller under skærpende omstændigheder&#171; herefter udgå, således at  \r\n\r\n lovteksten kommer til at lyde således: </P>  \r\n\r\n<P>&#187;Spiritus- og promillekørsel, der foregår ved uberettiget brug af et  \r\n\r\n motorkøretøj . . ., jf. straffelovens § 293, stk. 1, straffes med bøde, hæfte  \r\n\r\n eller fængsel indtil 1 år.&#171; </P>  \r\n\r\n<P> <I>7) Skærpede sanktioner for kørsel uden at have erhvervet eller  \r\n\r\n generhvervet kørekort</I>  </P>  \r\n\r\n<P>Lovgrundlaget herfor er formuleret i et nyt pkt. i § 117, stk. 4 (der  \r\n\r\n bliver stk. 5), som herefter lyder således: </P>  \r\n\r\n<P>&#187;§ 117, stk. 5: Overtrædelse af . . . § 56, stk. 1 (føre motordrevet  \r\n\r\n køretøj uden kørekort) . . . og § 63 a (kørsel på registreringspligtig  \r\n\r\n knallert uden kørekort) straffes med bøde eller under skærpende  \r\n\r\n omstændigheder med hæfte eller fængsel indtil 1 år. Ved udmåling af bøde for  \r\n\r\n overtrædelse af § 56, stk. 1, og § 63 a tages særligt hensyn til størrelsen  \r\n\r\n af en opnået eller tilsigtet økonomisk fordel.&#171; </P>  \r\n\r\n<P>Det fremgår af bemærkningerne, at formålet med denne skærpelse er, at  \r\n\r\n bødens størrelse som udgangspunkt i højere grad end i dag kommer til at stå i  \r\n\r\n forhold til de udgifter, der er forbundet med at erhverve eller generhverve  \r\n\r\n kørekørt. På denne baggrund anses en bøde med et udgangspunkt på 5.000 kr.  \r\n\r\n som passende i førstegangstilfælde. I modsætning til, hvad der er anført med  \r\n\r\n hensyn til standardbøden for promillekørsel i intervallet 0,51-0,80, udtales  \r\n\r\n der intet om, hvorvidt de almindelige regler for bødenedsættelse for  \r\n\r\n mindrebemidlede skal finde anvendelse. Der opstilles i bemærkningerne til  \r\n\r\n lovforslaget, s. 19, en oversigt over den gældende praksis og den, der  \r\n\r\n forudsættes fulgt i forslaget. </P>  \r\n\r\n<P>Der er tale om en meget betydelig forhøjelse af bøden, og det synes som  \r\n\r\n anført forudsat, at 5.000 kr. er minimumstraffen uanset den tiltaltes  \r\n\r\n økonomiske forhold. Hvis man forestiller sig en promillekørsel i intervallet  \r\n\r\n 0,51-0,80 i et brugsstjålet køretøj (hvilket i sig selv giver en skærpet  \r\n\r\n bøde) foretaget af en person uden kørekort, bliver skærpelsen af bødestraffen  \r\n\r\n særligt iøjnefaldende, ikke mindst i betragtning af, at personer, der ikke  \r\n\r\n har erhvervet kørekort, og som brugsstjæler biler, som regel er helt unge  \r\n\r\n mennesker uden indtægter af betydning. Det vil derfor ofte være helt  \r\n\r\n urealistisk at forestille sig, at den domfældte i en sådan situation vil være  \r\n\r\n i stand til at betale bøden. </P>  \r\n\r\n<P> <I>8) Gennemførelsen af sanktionsændringerne i praksis</I>  </P>  \r\n\r\n<P>Som det fremgår af det foregående, lægger lovforslaget og bemærkningerne  \r\n\r\n hertil op til, at der på væsentlige områder med et meget stort sagsantal skal  \r\n\r\n udvikles ny og ændret sanktionspraksis. Det er af afgørende betydning for  \r\n\r\n anklagemyndigheden og domstolene, at denne praksis fastlægges så hurtigt og  \r\n\r\n effektivt som muligt, ikke mindst fordi vi befinder os på områder, hvor  \r\n\r\n særdeles mange sager afgøres ved bødeforlæg. Den mest hensigtsmæssige måde at  \r\n\r\n klare de foreliggende problemer på (for så vidt angår sager om spiritus- og  \r\n\r\n promillekørsel) er formentlig, at den gældende cirkulæreskrivelse af 22. juni  \r\n\r\n 1981 fra landsretspræsidenterne til byretterne om sanktionsfastsættelsen  \r\n\r\n efter 1. juli 1981 i sager om spriritus- og promillekørselen revideres og  \r\n\r\n udbygges med en opstilling over den sanktionspraksis, der vil blive fulgt af  \r\n\r\n landsretterne i standardsagerne inden for området spiritus- og promillekørsel  \r\n\r\n efter gennemførelsen af den foreslåede ændring af færdselsloven. </P>  \r\n\r\n<P> <I>Østre Landsret, den 7. april 1997</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "11/02/1998"
        },
        {
            "displayName": "Accession",
            "displayValue": "199714K00100"
        },
        {
            "displayName": "Entydig dokumentidentifikation",
            "displayValue": "CL008345"
        },
        {
            "displayName": "Dato for førstegangsindlæggelse",
            "displayValue": "11/02/1998"
        },
        {
            "displayName": "Dato for indlæggelse",
            "displayValue": "11/02/1998"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "100"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}