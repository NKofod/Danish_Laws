{
    "id": 39158,
    "title": "Systematisk aktion. (* 1) (* 2) Systematisk sammenhæng mellem arbejdsnedlæggelser på to forskellige virksomheder. Dansk Arbejdsgiverforening for Danske Dagblades Forenings Forhandlingsorganisation for De Berlingske Dagblade A/S og A/S Dagbladet    Politiken (advokat Helge Werner) mod Landsorganisationen i Danmark for Specialarbejderforbundet i Danmark for et antal medlemmer af dette forbund (konsulent Leo Lybæk Hansen) Dommere: Bæhring, Agnete Halmind, Arnold Hansen, Riis (retsformand), Sløk, Springborg og Westergaard. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3702 af 27/09/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Efter indholdet af en udtalelse afgivet af dirigenten på et  \r\n\r\n fagforeningsmøde lagdes det til grund, at der var systematisk sammenhæng  \r\n\r\n mellem to overenskomststridige arbejdsnedlæggelser den 18/2 1989 og den 2/3  \r\n\r\n 1989 på Berlingske Tidende og en overenskomststridig arbejdsnedlæggelse den  \r\n\r\n 18.-19/2 1989 på Politiken. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Systematisk aktion. (* 1) (* 2) Systematisk  \r\n\r\n sammenhæng mellem arbejdsnedlæggelser på to forskellige virksomheder. Dansk  \r\n\r\n Arbejdsgiverforening for Danske Dagblades Forenings Forhandlingsorganisation  \r\n\r\n for De Berlingske Dagblade A/S og A/S Dagbladet Politiken (advokat Helge  \r\n\r\n Werner) mod Landsorganisationen i Danmark for Specialarbejderforbundet i  \r\n\r\n Danmark for et antal medlemmer af dette forbund (konsulent Leo Lybæk Hansen)  \r\n\r\n Dommere: Bæhring, Agnete Halmind, Arnold Hansen, Riis (retsformand), Sløk,  \r\n\r\n Springborg og Westergaard. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Dansk Arbejdsgiverforening for Danske Dagblades  \r\n\r\n Forenings Forhandlingsorganisation for De Berlingske Dagblade A/S og A/S  \r\n\r\n Dagbladet Politiken indklaget Landsorganisationen i Danmark for  \r\n\r\n Specialarbejderforbundet i Danmark for et antal medlemmer af dette forbund  \r\n\r\n for Arbejdsretten. </P>  \r\n\r\n<P>Klagerne har nedlagt påstand om, at de indklagede forbundsmedlemmer hver  \r\n\r\n især til Dansk Arbejdsgiverforening betaler en efter rettens skøn fastsat bod  \r\n\r\n for det antal timer, hvori de fra den 18. februar 1989 har deltaget i  \r\n\r\n overenskomststridige systematiske arbejdsnedlæggelser. </P>  \r\n\r\n<P>Sagens omfatter følgende tre overenskomststridige arbejdsnedlæggelser:  \r\n\r\n</P>  \r\n\r\n<P>Fra den 18. februar 1989 kl. 20.30 til den 19. februar 1989 kl. 4.12  \r\n\r\n nedlagde 27 pakkere på De Berlingske Dagblade A/S arbejdet. </P>  \r\n\r\n<P>Fra den 2. marts 1989 kl. 15.15 til den 3. marts 1989 kl. 6.00 nedlagde 24  \r\n\r\n pakkere på De Berlingske Dagblade A/S arbejdet. </P>  \r\n\r\n<P>Kun 5 pakkere deltog i begge de to nævnte arbejdsnedlæggelser på De  \r\n\r\n Berlingske Dagblade A/S. </P>  \r\n\r\n<P>Fra den 18. februar 1989 kl. 19.30 til den 19. februar 1989 kl. 5.20  \r\n\r\n nedlagde 13 pakkere på A/S Dagbladet Politiken arbejdet. </P>  \r\n\r\n<P>De indklagede har erkendt, at de tre arbejdsnedlæggelser er  \r\n\r\n overenskomststridige. De indklagede har imidlertid påstået frifindelse, idet  \r\n\r\n de har bestridt, at de tre arbejdsnedlæggelser har karakter af systematiske  \r\n\r\n aktioner, således at der i medfør af arbejdsretslovens § 12, stk. 2, sidste  \r\n\r\n pkt., kan idømmes de indklagede forbundsmedlemmer bod. </P>  \r\n\r\n<P>Sagens omstændigheder er følgende: </P>  \r\n\r\n<P>Dagbladsklubben for specialarbejdere tilknyttet københavnske dagblade  \r\n\r\n eller beslægtede områder indkaldte den 13. februar 1989 til medlemsmøde  \r\n\r\n omkring overenskomstsituationen lørdag den 18. februar 1989 kl. 17.00 i Lager  \r\n\r\n og Handels lokaler, Rantzausgade 58, 2200 København N, 3. sal.  \r\n\r\n Mødeindkaldelsen havde i øvrigt følgende indhold: </P>  \r\n\r\n<P>&#187;Dagsorden: </P>  \r\n\r\n<P>1. Overenskomstsituationen. </P>  \r\n\r\n<P>Der er mødepligt. </P>  \r\n\r\n<P>Dette gælder også løsarbejdere. </P>  \r\n\r\n<P>Mødet må ikke afstedføre arbejdsnedlæggelse. </P>  \r\n\r\n<P>Vi har et mindre traktement.&#171; </P>  \r\n\r\n<P>Der blev på medlemsmødet den 18. februar 1989 vedtaget følgende  \r\n\r\n resolution: </P>  \r\n\r\n<P>&#187;Vi er d.d. som medlemmer blevet orienteret af vore forhandlere  \r\n\r\n omkring de forhandlinger som har fundet sted d. 3/2 89 og d. 18/2-1989. </P>  \r\n\r\n<P>DDFF og ARBEJDSGIVERNE inden for vores område har i de forløbne år ikke  \r\n\r\n haft nogle skrupler ved at give stigninger til alle de faglærte grupper som  \r\n\r\n har været 2-3 gange højere pr. time end til de ufaglærte hvilket betyder at  \r\n\r\n der er penge tilstede for en rimelig timelønsforhøjelse til de ufaglærte  \r\n\r\n denne gang. </P>  \r\n\r\n<P>Vi finder det derfor som en hån mod de i forvejen lavest betalte områder  \r\n\r\n at komme med et tilbud som i princippet ligger på et stort 0. </P>  \r\n\r\n<P>Specielt set i lyset af at vi er et normallønsområde der kun kan forhandle  \r\n\r\n hvert andet år i modsætning til de faglærte som kan forhandle i perioden og  \r\n\r\n gør det ikraft af deres minimallønsoverenskomst. </P>  \r\n\r\n<P>Vi skal derfor kræve at DDFF og ARBEJDSGIVERNE sætter sig til  \r\n\r\n forhandlingsbordet igen og kommer med et mere realistisk tilbud på timelønnen  \r\n\r\n og diverse tillæg. </P>  \r\n\r\n<P>Vi betragter trods alt stadig DDFF som en arbejdsgiverorganisation og ikke  \r\n\r\n som et arbejdsudvalg under den siddende regering. </P>  \r\n\r\n<P>Vi skal derfor gøre opmærksom på at en nulløsning eller deromkring hverken  \r\n\r\n KAN SKAL eller VIL vi acceptere som nogen løsning. </P>  \r\n\r\n<P>Det er DA eget ønske at forhandlingerne fortsat skal være decentrale og vi  \r\n\r\n må derfor forlange at DDFF lever op til dette.&#171; </P>  \r\n\r\n<P>Resolutionen blev på klubbens vegne underskrevet af Kim Nielsen, Per  \r\n\r\n Jacobsen, Jesper Klindt og Bent Eltong, der er tillidsrepræsentanter på  \r\n\r\n Politiken, og Carl Simonsen og Bent Jacobsen, der er tillidsrepræsentanter på  \r\n\r\n Berlingske Tidende. </P>  \r\n\r\n<P>Der foreligger endvidere følgende af mødets dirigent, Lars Hedegaard, der  \r\n\r\n er sikkerhedsrepræsentant på Politiken, underskrevne udtalelse: </P>  \r\n\r\n<P>&#187;Specialarbejdere på Dagbladene forsamlet til møde lørdag d. 18.  \r\n\r\n februar 89 skal udtale: </P>  \r\n\r\n<P>I forhandlingerne med DDFF er tilbuddet stort set et nul i lønstigning for  \r\n\r\n de næste to år. DDFF har som alle arbejdsgiverorganisationer med denne  \r\n\r\n holdning lagt sig bag den borgerlige regerings krav om en nulløsning. Dette  \r\n\r\n på trods af at samme regering har tilgodeset aktie- og obligationsejerne med  \r\n\r\n en gevinst i 1988 på 183 tusinde millioner (183.000.000.000) kr. på  \r\n\r\n kursstigninger. </P>  \r\n\r\n<P>Udfra DDFF's uacceptable nulløsning har medlemmerne i Dagbladsklubben  \r\n\r\n fundet det nødvendigt, at nedlægge arbejdet idag - på trods af Lager og  \r\n\r\n Handels gentagne opfordringer om ikke at gøre det. </P>  \r\n\r\n<P>Vi må kræve, at DDFF åbner op for mere realistiske tilbud om  \r\n\r\n lønstigninger. Vi er med vores normaltimeløn på 61.00 kr. i timen et  \r\n\r\n lavtlønsområde, og vi sakker mere og mere bagud i forhold til de faglærte  \r\n\r\n grupper. Vi har jo kun mulighed for at hæve vores normaltimeløn hvert andet  \r\n\r\n år. </P>  \r\n\r\n<P>Vi må kræve af DDFF, at de opfylder DA's krav om reelle decentrale  \r\n\r\n forhandlinger. Såfremt man ikke fra DDFF's side tager dette seriøst, kan vi i  \r\n\r\n den kommende tid ikke garantere for roen på arbejdspladsen.&#171; </P>  \r\n\r\n<P>Hverken mødets dirigent eller de seks tillidsrepræsentanter, der  \r\n\r\n underskrev den først nævnte resolution, deltog i de indklagede  \r\n\r\n arbejdsnedlæggelser. </P>  \r\n\r\n<P>Arbejdsnedlæggelserne medførte tab for Berlingske Tidende søndag den 19.  \r\n\r\n februar 1989 og fredag den 3. marts 1989 på henholdsvis 6.037.000 kr. og  \r\n\r\n 998.000 kr. </P>  \r\n\r\n<P>Arbejdsnedlæggelsen på Politiken medførte søndag den 19. februar 1989 et  \r\n\r\n tab på 2.853.000 kr. </P>  \r\n\r\n<P>Der er under domsforhandlingen afgivet vidneforklaring af fuldmægtig Eva  \r\n\r\n Hvelplund, Danske Dagblades Forenings Forhandlingsorganisation, driftschef  \r\n\r\n Kurt Sandberg, Politiken, trykkerichef Erik Møller, Politiken,  \r\n\r\n produktionschef Asger Sadolin, Berlingske Tidende, og afdelingssekretær Frank  \r\n\r\n Kieffer, Lager og Handelsarbejder Forbundet. </P>  \r\n\r\n<P>Fuldmægtig Eva Hvelplund har forklaret, at pakkerne på Berlingske Tidende  \r\n\r\n og Politiken er omfattet af en fælles overenskomst. Hun ledede lørdag den 18.  \r\n\r\n februar 1989 kl. 10 forhandlinger med Specialarbejderforbundet om ændring af  \r\n\r\n denne fælles overenskomst. Hun havde inden forhandlingen hørt om mødet i  \r\n\r\n Dagbladsklubben samme dag kl. 17. Hun påbegyndte derfor først forhandlingerne  \r\n\r\n efter, at afdelingssekretær Frank Kieffer havde oplyst, at mødet i  \r\n\r\n Dagbladsklubben ikke kunne medføre arbejdsnedlæggelser. Hun fremsatte på  \r\n\r\n mødet, der begyndte kl. 10, et tilbud fra Danske Dagblades Forenings  \r\n\r\n Forhandlingsorganisation. Specialarbejderforbundet kunne ikke acceptere  \r\n\r\n tilbuddet, og spørgsmålet om fornyelse af overenskomsten blev derefter  \r\n\r\n fremsendt til Forligsinstitutionen. </P>  \r\n\r\n<P>Driftschef Kurt Sandberg har forklaret, at han har været ansat på  \r\n\r\n Politiken i 20 år. Han så den 18. februar 1989 om morgenen indkaldelsen til  \r\n\r\n mødet i Dagbladsklubben samme dag kl. 17, idet indkaldelsen var slået op. Han  \r\n\r\n kaldte tillidsmand Kim Nielsen ind og foreholdt ham mødeindkaldelsen. Kim  \r\n\r\n Nielsen bedyrede, at mødet ikke ville medføre arbejdsnedlæggelser. Uanset  \r\n\r\n dette følte han sig utryg ved situationen, idet han ikke troede, at Kim  \r\n\r\n Nielsen kunne styre den. Pakkerne skal om aftenen møde kl. 19.30, og  \r\n\r\n produktionen starter kl. 19.45. </P>  \r\n\r\n<P>Trykkerichef Erik Nielsen har forklaret, at han den 18. februar 1989 var  \r\n\r\n hjemme kl. 19.30, da han blev ringet op af faktoren, der sagde, at det var  \r\n\r\n galt. Pakkerne holdt møde, og ingen var klædt om. Han tog ind til Politiken,  \r\n\r\n hvortil han kom kl. 20.02. Han traf Kim Nielsen, der ikke skulle møde om  \r\n\r\n aftenen, men alligevel var der, og spurgte ham, hvad fanden det var. Kim  \r\n\r\n Nielsen svarede, at han ikke kunne få pakkerne til at gå i arbejde. </P>  \r\n\r\n<P>Produktionschef Asger Sadolin har forklaret, at baggrunden for  \r\n\r\n arbejdsnedlæggelserne den 18. februar 1989 og den 2. marts 1989 på Berlingske  \r\n\r\n var den samme: Utilfredsheden med lønforhandlingerne. </P>  \r\n\r\n<P>Afdelingssekretær Frank Kieffer har forklaret, at Dagbladsklubben  \r\n\r\n omfattede Berlingske Tidende, Politiken og fire andre virksomheder. Klubben  \r\n\r\n havde 200 medlemmer, hvoraf 130 deltog i mødet lørdag den 18. februar 1989,  \r\n\r\n der var lagt til at begynde kl. 17.00, således at medarbejderne kunne blive  \r\n\r\n orienteret, før de kl. 19.30 skulle møde på arbejdet. Han deltog i mødet og  \r\n\r\n orienterede om de førte forhandlinger. Han sluttede orienteringen kl. 18.30  \r\n\r\n og tog hjem. Den af dirigenten Lars Hedegaard underskrevne udtalelse var ikke  \r\n\r\n fremme, medens han deltog i mødet. </P>  \r\n\r\n<P>Arbejdsretten skal udtale: </P>  \r\n\r\n<P>Efter indholdet af den af mødets dirigent Lars Hedegaard den 18. februar  \r\n\r\n 1989 underskrevne udtalelse må det lægges til grund, at arbejdsnedlæggelserne  \r\n\r\n på Berlingske Tidende og Politiken lørdag den 18. februar 1989 og søndag den  \r\n\r\n 19. februar 1989 var aftalt og blev foretaget i utilfredshed med de førte  \r\n\r\n overenskomstforhandlinger. Arbejdsnedlæggelsen på Berlingske Tidende torsdag  \r\n\r\n den 2. marts 1989 og fredag den 3. marts 1989 havde samme formål og fandt  \r\n\r\n sted kun 12 dage efter de første arbejdsnedlæggelser. Ingen af  \r\n\r\n arbejdsnedlæggelserne kan anses for spontane, og de har påført arbejdsgiverne  \r\n\r\n betydelige tab. Arbejdsnedlæggelserne må derimod anses for at have været et  \r\n\r\n led i en systematisk aktion, jfr. arbejdsretslovens § 12, stk. 2, sidste pkt.  \r\n\r\n Der pålægges herefter de i arbejdsnedlæggelserne deltagende medlemmer af  \r\n\r\n Specialarbejderforbundet i Danmark en Dansk Arbejdsgiverforening tilfaldende  \r\n\r\n bod på 20 kr. pr. strejketime. </P>  \r\n\r\n<P>T h i k e n d e s f o r r e t : </P>  \r\n\r\n<P>De på sagens bilag 1 anførte medlemmer af Specialarbejderforbundet i  \r\n\r\n Danmark skal hver til Dansk Arbejdsgiverforening betale en bod på 20 kr. for  \r\n\r\n hver time, de har deltaget i arbejdsnedlæggelser fra den 18. februar 1989 til  \r\n\r\n og med den 3. marts 1989. </P>  \r\n\r\n<P>I sagsomkostninger skal indklagede, Landsorganisationen i Danmark for  \r\n\r\n Specialarbejderforbundet i Danmark, betale 2000 kr. til Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.477 ff, K.10.204 (A 1985, s.28). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1990, side 76"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19900370213"
        },
        {
            "displayName": "Entydig dokumentidentifikation",
            "displayValue": "CA007093"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3702"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "27/09/1990"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "89.318"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}