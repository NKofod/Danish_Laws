{
    "id": 86570,
    "title": "Bekendtgørelse af York - Antwerpen reglerne af 1990 (* 1) ",
    "documentTypeId": "60",
    "isSagsforlobPeriodValid": false,
    "shortName": "BEK nr 28 af 15/01/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af York - Antwerpen reglerne af  \r\n\r\n 1990 (* 1) </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 461 i søloven, jf. lov nr. 170 af 16. marts 1994, som ændret  \r\n\r\n senest ved lov nr. 886 af 3. december 1997, og efter bemyndigelse i  \r\n\r\n bekendtgørelse nr. 694 af 17. august 1995, som ændret ved bekendtgørelse nr.  \r\n\r\n 1040 af 6. december 1996, fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Efter sølovens § 461, bekendtgøres York -  \r\n\r\n Antwerpen reglerne af 1974, som ændret i 1990, i deres engelske tekst og i  \r\n\r\n dansk oversættelse. Denne bekendtgørelse erstatter bekendtgørelse nr. 269 af  \r\n\r\n 16. juni 1967 om York - Antwerpen reglerne af 1950. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> York - Antwerpen reglerne af 1990 er optaget som  \r\n\r\n bilag til denne bekendtgørelse. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Søfartsstyrelsen, den 15. januar 1998  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Jørgen Hammer Hansen </P>  \r\n\r\n<P CLASS=MINISTER ALIGN=RIGHT>/ Birgit Sølling Olsen </P>  \r\n\r\n</DIV>  \r\n\r\n<P> <B>Bilag</B>  </P>  \r\n\r\n<P> <B>FORTOLKNINGSREGEL</B>  </P>  \r\n\r\n<P>Ved opgørelsen af havari grosse skal de følgende bogstav- og nummerregler  \r\n\r\n gælde, således at de udelukker al lov og praksis, der er uforenelig med dem.  \r\n\r\n</P>  \r\n\r\n<P>Hvor ikke andet følger af nummerreglerne, skal havari grosse opgøres efter  \r\n\r\n bogstavreglerne. </P>  \r\n\r\n<P> <B>REGEL A.</B>  </P>  \r\n\r\n<P>Der foreligger en havari grosse handling, når - og kun når - en  \r\n\r\n ekstraordinær opofrelse eller udgift forsætligt og rimeligt foretages eller  \r\n\r\n pådrages for til fælles frelse at redde værdier, der sammen er udsat for fare  \r\n\r\n på søen. </P>  \r\n\r\n<P> <B>REGEL B.</B>  </P>  \r\n\r\n<P>Havari grosse opofrelser og omkostninger bæres af de forskellige  \r\n\r\n bidragydende interesser på det i de efterfølgende regler fastsatte grundlag.  \r\n\r\n</P>  \r\n\r\n<P> <B>REGEL C.</B>  </P>  \r\n\r\n<P>Kun sådanne skader, tab eller omkostninger, der er en direkte følge af  \r\n\r\n havari grosse handlingen, godtgøres som havari grosse. </P>  \r\n\r\n<P>Tab eller skade, som skib eller ladning lider ved forsinkelse på rejsen  \r\n\r\n eller senere, såsom tidstab, og indirekte tab af enhver art, såsom tab af  \r\n\r\n marked, godtgøres ikke som havari grosse. </P>  \r\n\r\n<P> <B>REGEL D.</B>  </P>  \r\n\r\n<P>Retten til godtgørelse i havari grosse påvirkes ikke af, at den hændelse,  \r\n\r\n der foranledigede opofrelsen eller udgiften, måtte skyldes fejl hos en af de  \r\n\r\n i rejsen interesserede parter; men dette udelukker ikke anvendelsen af noget  \r\n\r\n retsmiddel, eller fremsættelsen af nogen indsigelse, som kan påberåbes mod  \r\n\r\n eller af vedkommende part på grund af sådan fejl. </P>  \r\n\r\n<P> <B>REGEL E.</B>  </P>  \r\n\r\n<P>Bevisbyrden for, at et tab eller en udgift rettelig bør godtgøres som  \r\n\r\n havari grosse, påhviler den, der fordrer godtgørelse. </P>  \r\n\r\n<P> <B>REGEL F.</B>  </P>  \r\n\r\n<P>Enhver ekstra udgift, der afholdes i stedet for en anden udgift, der ville  \r\n\r\n have været at beregne som havari grosse, skal anses for og godtgøres som  \r\n\r\n havari grosse uden hensyn til mulig besparelse for andre interesser, men kun  \r\n\r\n indtil beløbet af den havari grosse udgift, der derved er undgået. </P>  \r\n\r\n<P> <B>REGEL G.</B>  </P>  \r\n\r\n<P>Havari grosse opgøres med hensyn til tab som bidrag på grundlag af  \r\n\r\n værdierne på det tidspunkt da, og på det sted hvor, rejsen ender. </P>  \r\n\r\n<P>Denne regel har ingen indflydelse på afgørelsen af, på hvilket sted havari  \r\n\r\n grosse opgørelsen skal ske. </P>  \r\n\r\n<P> <B>REGEL I. Kastning af ladning</B>  </P>  \r\n\r\n<P>Overbordkastning af ladning godtgøres ikke som havari grosse, medmindre  \r\n\r\n ladningen transporteres i overensstemmelse med anerkendt sædvane inden for  \r\n\r\n vedkommende fragtfart. </P>  \r\n\r\n<P> <B>REGEL II. Skade ved kastning og opofrelse til fælles frelse</B>  </P>  \r\n\r\n<P>Som havari grosse godtgøres skade tilføjet skib eller ladning, ved eller  \r\n\r\n som følge af en opofrelse til fælles frelse, eller ved vand, der trænger ned  \r\n\r\n gennem skibets luger, når disse åbnes for at udføre en overbordkastning til  \r\n\r\n fælles frelse, eller gennem skibets luger, når disse åbnes for at udføre en  \r\n\r\n overbordkastning til fælles frelse, eller gennem anden åbning, der  \r\n\r\n frembringes i samme hensigt. </P>  \r\n\r\n<P> <B>REGEL III. Slukning af ild ombord</B>  </P>  \r\n\r\n<P>Som havari grosse godtgøres skade tilføjet skib eller ladning for at  \r\n\r\n slukke ild om bord ved vand eller på anden måde, herunder skade ved  \r\n\r\n strandsætning eller sænkning af et brændende skib; dog godtgøres under ingen  \r\n\r\n omstændigheder skade forårsaget af røg eller varme, der skyldes ilden. </P>  \r\n\r\n<P> <B>REGEL IV. Bortkapning af vraggods</B>  </P>  \r\n\r\n<P>Som havari grosse godtgøres ikke tab eller skade opstået ved bortkapning  \r\n\r\n af vraggods eller dele af skibet, der forinden er brækket eller fuldstændig  \r\n\r\n tabt ved ulykkelig hændelse. </P>  \r\n\r\n<P> <B>REGEL V. Frivillig stranding</B>  </P>  \r\n\r\n<P>Når et skib forsætligt sættes på grund for fælles frelse, godtgøres  \r\n\r\n opstået tab eller skade derved som havari grosse, uden hensyn til om skibet  \r\n\r\n alligevel ville være drevet i land. </P>  \r\n\r\n<P> <B>REGEL VI. Bjærgeløn</B>  </P>  \r\n\r\n<UL CLASS=PLAIN-LIST>  \r\n\r\n<LI>(a) Bjærgningsudgifter afholdt af de i rejsen interesserede parter, hvad  \r\n\r\n enten bjærgningen foretages i henhold til kontrakt eller på anden vis,  \r\n\r\n erstattes i havari grosse i det omfang, bjærgningen blev foretaget for fælles  \r\n\r\n frelse at redde værdier, der sammen er udsat for fare på søen. </LI>  \r\n\r\n</UL>  \r\n\r\n<P>Udgifter, der godtgøres som havari grosse, skal omfatte bjærgeløn, hvor  \r\n\r\n den dygtighed og de anstrengelser, som bjærgeren har udvist for at forhindre  \r\n\r\n eller begrænse miljøskade som nævnt i art. 13, § 1 (b) i Den Internationale  \r\n\r\n Konvention om Bjærgning af 1989, er taget i betragtning. </P>  \r\n\r\n<UL CLASS=PLAIN-LIST>  \r\n\r\n<LI>(b) Som havari grosse godtgøres ikke særligt vederlag, som rederen skal  \r\n\r\n betale til bjærgeren, i det omfang som nævnes i art. 14, § 4 i nævnte  \r\n\r\n konvention eller i henhold til andre bestemmelser af lignende indhold. </LI>  \r\n\r\n</UL>  \r\n\r\n<P> <B>REGEL VII. Skade på maskineri og kedler</B>  </P>  \r\n\r\n<P>Som havari grosse godtgøres skade tilføjet enhver form for maskineri og  \r\n\r\n kedler i et skib, der er grundstødt og i en farefuld stilling, under  \r\n\r\n bestræbelser for at bringe skibet flot, når skaden oplyses at hidrøre fra  \r\n\r\n handlinger foretaget i den bestemte hensigt til fælles frelse at flotbringe  \r\n\r\n skibet med risiko for sådan skades opståen; men når et skib er flot,  \r\n\r\n godtgøres tab eller skade forårsaget ved brug af fremdrivningsmaskineri og  \r\n\r\n kedler ikke under nogen omstændigheder som havari grosse. </P>  \r\n\r\n<P> <B>REGEL VIII. Udgifter ved at lette grundstødt skib og deraf opstået  \r\n\r\n skade</B>  </P>  \r\n\r\n<P>Når et skib er grundstødt, og ladning eller skibets brændsel eller  \r\n\r\n udrustningsgenstande losses under omstændigheder, der gør det til havari  \r\n\r\n grosse handling, godtgøres merudgiften (hvis der er en sådan) ved at lette  \r\n\r\n skibet, lægterleje og mulig genindladning, og herved opstået skade eller tab,  \r\n\r\n som havari grosse. </P>  \r\n\r\n<P> <B>REGEL IX. Skibsinventar og udrustningsgenstande anvendt som  \r\n\r\n brændsel</B>  </P>  \r\n\r\n<P>Skibsinventar eller udrustningsgenstande, som under farefulde  \r\n\r\n omstændigheder og til fælles frelse nødvendigvis er anvendt til brændsel,  \r\n\r\n godtgøres som havari grosse, når - og kun når - skibet havde rigelig  \r\n\r\n forsyning af brændsel om bord; men værdien af det kvantum brændsel, som  \r\n\r\n skønnes at ville være blevet forbrugt, beregnet efter gængs pris i skibets  \r\n\r\n sidste afgangshavn den dag, det afsejlede, skal krediteres havari grosse.  \r\n\r\n</P>  \r\n\r\n<P> <B>REGEL X. Nødhavnsomkostninger etc.</B>  </P>  \r\n\r\n<UL CLASS=PLAIN-LIST>  \r\n\r\n<LI>(a) Når et skib har anløbet en havn eller plads som nødhavn eller er  \r\n\r\n vendt tilbage til sin lastehavn eller -plads på grund af ulykkelig hændelse,  \r\n\r\n opofrelse eller andre ekstraordinære omstændigheder, som gør dette nødvendigt  \r\n\r\n for den fælles frelse, godtgøres udgifterne ved at anløbe sådan havn eller  \r\n\r\n plads som havari grosse; og når skibet afsejler derfra med hele sin  \r\n\r\n oprindelige ladning eller del deraf, godtgøres som havari grosse ligeledes de  \r\n\r\n tilsvarende udgifter ved at forlade havnen eller pladsen, når udgifterne er  \r\n\r\n en følge af anløbet eller returneringen. </LI>  \r\n\r\n</UL>  \r\n\r\n<P>Når et skib nødes til at forsejle fra en havn eller plads, hvor det er i  \r\n\r\n nødhavn, til en anden havn eller plads, fordi reparation ikke kan udføres det  \r\n\r\n første sted, skal bestemmelserne i denne regel finde anvendelse på den anden  \r\n\r\n havn eller plads, som om denne var en nødhavn, og omkostningerne ved en sådan  \r\n\r\n forsejling, herunder omkostninger ved midlertidig reparation og slæbning,  \r\n\r\n erstattes i havari grosse. Bestemmelserne i regel XI skal finde anvendelse på  \r\n\r\n den forlængelse af rejsen, der er en følge af sådan forsejling. </P>  \r\n\r\n<UL CLASS=PLAIN-LIST>  \r\n\r\n<LI>(b) Omkostninger ved om bord at håndtere eller ved at oplosse ladning,  \r\n\r\n brændsel eller udrustningsgenstande i lastehavn, mellemhavn eller nødhavn  \r\n\r\n eller på tilsvarende plads, godtgøres som havari grosse, når håndteringen  \r\n\r\n eller oplosningen var nødvendig til fælles frelse, eller for at muliggøre  \r\n\r\n reparation af skade på skibet, hidrørende fra opofrelse eller fra ulykkelig  \r\n\r\n hændelse, for så vidt reparationen var nødvendig for, at skibet med sikkerhed  \r\n\r\n kunne fortsætte rejsen; dette gælder dog ikke i tilfælde, hvor skaden på  \r\n\r\n skibet opdages i en lastehavn, mellemhavn eller på tilsvarende plads, uden at  \r\n\r\n en ulykkelig hændelse eller en anden ekstraordinær omstændighed forbundet med  \r\n\r\n en sådan skade er indtruffet på rejsen. </LI>  \r\n\r\n</UL>  \r\n\r\n<P>Omkostninger ved om bord at håndtere eller ved at oplosse ladning,  \r\n\r\n brændsel eller udrustningsgenstande godtgøres ikke som havari grosse, når  \r\n\r\n omkostningerne kun er påløbet for at omstuve ladning, der har forskubbet sig  \r\n\r\n på rejsen, medmindre sådan omstuvning er nødvendig af hensyn til den fælles  \r\n\r\n frelse. </P>  \r\n\r\n<UL CLASS=PLAIN-LIST>  \r\n\r\n<LI>(c) Når omkostningerne ved flytning eller oplosning af ladning, brændsel  \r\n\r\n eller udrustningsgenstande beregnes som havari grosse, godtgøres ligeledes  \r\n\r\n omkostningerne ved lagring inklusive forsikring, som det har været rimeligt  \r\n\r\n at tegne genindladning og stuvning af sådan ladning, brændsel og  \r\n\r\n udrustningsgenstande. </LI>  \r\n\r\n</UL>  \r\n\r\n<P>Men hvis skibet bliver kondemneret eller ikke fortsætter sin oprindelige  \r\n\r\n rejse, godtgøres lagringsudgifter kun som havari grosse indtil den dag,  \r\n\r\n skibet blev kondemneret eller rejsen opgivet, eller hvis skibet kondemneres  \r\n\r\n eller rejsen opgives, førend ladningen er fuldstændig udlosset, indtil den  \r\n\r\n dag, udlosningen er tilendebragt. </P>  \r\n\r\n<P> <B>REGEL XI. Hyre og kostpenge til besætning og andre omkostninger ved at  \r\n\r\n søge ind til og under ophold i nødhavn etc.</B>  </P>  \r\n\r\n<UL CLASS=PLAIN-LIST>  \r\n\r\n<LI>(a) Hyre og kostpenge til fører, officerer og mandskab, som med  \r\n\r\n rimelighed er påløbet, og brændsel og udrustningsgenstande, der er forbrugt  \r\n\r\n under en forlængelse af rejsen foranlediget ved, at et skib anløber en havn  \r\n\r\n eller plads som nødhavn eller vender tilbage til sin lastehavn eller -plads,  \r\n\r\n godtgøres som havari grosse, hvis udgifterne ved at anløbe en sådan havn  \r\n\r\n eller plads godtgøres som havari grosse i henhold til regel X (a). </LI>  \r\n\r\n<LI>(b) Når et skib har anløbet eller er blevet opholdt i en havn eller på en  \r\n\r\n plads på grund af ulykkelig hændelse, opofrelse eller andre ekstraordinære  \r\n\r\n omstændigheder, som gør dette nødvendigt for den fælles frelse, eller for at  \r\n\r\n muliggøre reparation af skade på skibet, hidrørende fra opofrelse eller fra  \r\n\r\n ulykkelig hændelse, for så vidt reparationen var nødvendig for, at skibet med  \r\n\r\n sikkerhed kunne fortsætte rejsen, godtgøres som havari grosse hyre og  \r\n\r\n kostpenge til fører, officerer og mandskab, som med rimelighed er påløbet  \r\n\r\n under det ekstraordinære ophold i sådan havn eller på sådan plads, indtil  \r\n\r\n skibet er rede eller burde være rede til at fortsætte sin rejse. </LI>  \r\n\r\n</UL>  \r\n\r\n<P>Hvis skaden på skibet opdages i lastehavn, mellemhavn eller nødhavn eller  \r\n\r\n på tilsvarende plads, uden at en ulykkelig hændelse, eller en anden  \r\n\r\n ekstraordinær omstændighed forbundet med en sådan skade, er indtruffet på  \r\n\r\n rejsen, godtgøres hyre og kostpenge til fører, officerer og mandskab samt  \r\n\r\n brændsel og udrustningsgenstande, der er forbrugt under det ekstraordinære  \r\n\r\n ophold for at reparere sådan skade, ikke som havari grosse, selvom  \r\n\r\n reparationen var nødvendig, for at skibet sikkert kunne fortsætte rejsen.  \r\n\r\n</P>  \r\n\r\n<P>Hvis skibet kondemneres eller ikke fortsætter sin oprindelige rejse,  \r\n\r\n godtgøres hyre og kostpenge til fører, officerer og mandskab og forbrug af  \r\n\r\n brændsel og udrustningsgenstande som havari grosse ikke udover den dag, da  \r\n\r\n skibet blev kondemneret eller rejsen opgivet, eller, dersom ladningen ikke da  \r\n\r\n er fuldstændig udlosset, udover den dag, da losningen er tilendebragt. </P>  \r\n\r\n<P>Brændsel og udrustningsgenstande forbrugt under det ekstraordinære ophold  \r\n\r\n godtgøres som havari grosse, undtagen brændsel og udrustningsgenstande, der  \r\n\r\n er forbrugt ved udførelsen af reparationer, som ikke erstattes i havari  \r\n\r\n grosse. </P>  \r\n\r\n<P>Havneudgifter påløbet under det ekstraordinære ophold godtgøres ligeledes  \r\n\r\n som havari grosse, undtagen udgifter, som alene er påløbet på grund af  \r\n\r\n reparationer, der ikke erstattes i havari grosse. </P>  \r\n\r\n<UL CLASS=PLAIN-LIST>  \r\n\r\n<LI>(c) I denne og de andre regler skal hyre forstås som omfattende enhver  \r\n\r\n betaling til eller til fordel for fører, officerer og mandskab, hvad enten  \r\n\r\n ydelsen deraf er pålagt rederen ved lov eller sker i henhold til  \r\n\r\n hyrekontrakten. </LI>  \r\n\r\n<LI>(d) Når overtidsbetaling ydes til fører, officerer eller mandskab for  \r\n\r\n vedligeholdelsesarbejder på skibet eller reparationer, der ikke erstattes i  \r\n\r\n havari grosse, godtgøres sådan overtidsbetaling kun som havari grosse indtil  \r\n\r\n beløbet af de udgifter, der er sparet, men ville være påløbet og godtgjort  \r\n\r\n som havari grosse, hvis sådan overtid ikke var blevet anvendt. </LI>  \r\n\r\n</UL>  \r\n\r\n<P> <B>REGEL XII. Skade på ladning ved losning etc.</B>  </P>  \r\n\r\n<P>Skade på eller tab af ladning, brændsel eller udrustningsgenstande,  \r\n\r\n forårsaget ved selve håndteringen om bord, oplosningen, lagringen,  \r\n\r\n genindladningen og stuvningen, godtgøres som havari grosse, når - og kun når  \r\n\r\n - omkostningerne ved de pågældende foranstaltninger beregnes som havari  \r\n\r\n grosse. </P>  \r\n\r\n<P> <B>REGEL XIII. Afdrag i reparationsomkostninger</B>  </P>  \r\n\r\n<P>Reparationsomkostninger, der godtgøres i havari grosse, skal, når gamle  \r\n\r\n materialer og dele erstattes med nyt, ikke gøres til genstand for afdrag  \r\n\r\n &#187;nyt for gammelt&#171;, medmindre skibet er over 15 år gammelt, i  \r\n\r\n hvilket tilfælde der gøres en tredjedels afdrag. Afdragene bestemmes efter  \r\n\r\n skibets alder regnet fra den 31. december i det år, da skibet blev  \r\n\r\n færdigbygget, til den dag, da havari grosse handlingen blev foretaget,  \r\n\r\n undtagen for isolation, redningsbåde og lignende både, kommunikations- og  \r\n\r\n navigationsapparater og udstyr, maskineri og kedler, for hvilke afdragene  \r\n\r\n skal bestemmes efter den pågældende dels alder. </P>  \r\n\r\n<P>Afdragene gøres kun i udgifterne til det nye materiale eller de nye dele,  \r\n\r\n når disse er færdiggjort og rede til at blive installeret i skibet. </P>  \r\n\r\n<P>Intet afdrag gøres for forråd, udrustningsgenstande, ankre og ankerkæder.  \r\n\r\n</P>  \r\n\r\n<P>Tørdok- og beddingsleje og omkostninger ved forhaling af skibet godtgøres  \r\n\r\n fuldt ud. </P>  \r\n\r\n<P>Omkostningerne ved rensning, maling eller smøring af bunden godtgøres ikke  \r\n\r\n som havari grosse, medmindre bunden er blevet malet eller smurt inden for de  \r\n\r\n sidste 12 måneder før havari grosse handlingen fandt sted, i hvilket tilfælde  \r\n\r\n halvdelen af omkostningerne godtgøres. </P>  \r\n\r\n<P> <B>REGEL XIV. Midlertidige reparationer</B>  </P>  \r\n\r\n<P>Når midlertidig reparation udføres på et skib i lastehavn, mellemhavn  \r\n\r\n eller nødhavn til fælles frelse eller for at afhjælpe skade forårsaget ved en  \r\n\r\n havari grosse opofrelse, godtgøres omkostningerne ved sådan reparation som  \r\n\r\n havari grosse. </P>  \r\n\r\n<P>Når midlertidig reparation af hændelig skade foretages alene, for at  \r\n\r\n rejsen kan fuldføres, skal omkostningerne ved sådan reparation godtgøres som  \r\n\r\n havari grosse uden hensyn til mulig besparelse for andre interesser, men kun  \r\n\r\n indtil beløbet af de udgifter, der er sparet, men ville være påløbet og  \r\n\r\n godtgjort som havari grosse, hvis midlertidig reparation ikke var blevet  \r\n\r\n udført der. </P>  \r\n\r\n<P>Intet afdrag &#187;nyt for gammelt&#171; foretages fra omkostningerne ved  \r\n\r\n midlertidige reparationer, der godtgøres som havari grosse. </P>  \r\n\r\n<P> <B>REGEL XV. Tab af fragt</B>  </P>  \r\n\r\n<P>Som havari grosse godtgøres tab af fragt, der skyldes skade på eller tab  \r\n\r\n af ladning, når enten fragttabet skyldes en havari grosse handling, eller  \r\n\r\n skaden på eller tabet af ladningen godtgøres som havari grosse. </P>  \r\n\r\n<P>I beløbet af den tabte bruttofragt skal fradrages de udgifter, som den,  \r\n\r\n hvem fragten tilkommer, skulle have afholdt for at tjene sådan fragt, men som  \r\n\r\n på grund af opofrelsen ikke er blevet afholdt. </P>  \r\n\r\n<P> <B>REGEL XVI. Erstatning for ladning tabt eller beskadiget ved  \r\n\r\n opofrelse</B>  </P>  \r\n\r\n<P>Havari grosse godtgørelse for skade på eller tab af ladning, der er  \r\n\r\n opofret, skal svare til det tab, som er lidt derved beregnet på grundlag af  \r\n\r\n værdien på udlosningstidspunktet ifølge modtagerens faktura, eller i mangel  \r\n\r\n af sådan faktura, den indskibede værdi. Værdien på udlosningstidspunktet skal  \r\n\r\n indbefatte udgifter til forsikring samt fragt, dog med undtagelse af sådan  \r\n\r\n fragt, som er i risiko for andre interesser end ladningen. </P>  \r\n\r\n<P>Når således beskadigede varer sælges, og der ikke er truffet anden  \r\n\r\n overenskomst om skadens størrelse, bliver det tab, som skal godtgøres i  \r\n\r\n havari grosse, at bestemme som forskellen mellem salgets nettoprovenu og  \r\n\r\n nettoværdien i ubeskadiget stand beregnet som anført i denne regels første  \r\n\r\n stykke. </P>  \r\n\r\n<P> <B>REGEL XVII. Bidragsværdier</B>  </P>  \r\n\r\n<P>Bidrag til havari grosse skal pålignes genstandenes virkelige nettoværdi  \r\n\r\n ved rejsens slutning, dog at værdien af ladningen skal være værdien på  \r\n\r\n udlosningstidspunktet ifølge modtagerens faktura, eller i mangel af sådan  \r\n\r\n faktura, den indskibede værdi. Værdien af ladningen skal indbefatte udgifter  \r\n\r\n til forsikring samt fragt, dog med undtagelse af sådan fragt, som er i risiko  \r\n\r\n for andre interesser end ladningen, hvorfra skal træffes enhver art af skade  \r\n\r\n eller tab, som ladningen er blevet påført før eller under udlosningen.  \r\n\r\n Værdien af skibet skal fastsættes, uden at der tages hensyn til en eventuel  \r\n\r\n fordelagtig eller ufordelagtig lejekontrakt eller tidscerteparti, som skibet  \r\n\r\n måtte sejle under. </P>  \r\n\r\n<P>Til disse værdier lægges det beløb, der godtgøres som havari grosse for de  \r\n\r\n opofrede genstande, såfremt det ikke allerede er inkluderet. I reders fragt  \r\n\r\n og passagerpenge i risiko afdrages sådanne udgifter og hyrer, som ikke ville  \r\n\r\n være påløbet for at indtjene fragten, hvis skib og ladning var gået totalt  \r\n\r\n tabt, da havari grosse handlingen fandt sted, og som ikke er blevet godtgjort  \r\n\r\n som havari grosse. Ligeledes afdrages i genstandenes værdi alle de udgifter,  \r\n\r\n der er anvendt på dem efter havari grosse handlingen, med undtagelse af  \r\n\r\n sådanne udgifter, der godtgøres som havari grosse. </P>  \r\n\r\n<P>Sælges ladning andetsteds end på bestemmelsesstedet, skal den bidrage med  \r\n\r\n det virkelige nettoprovenu af salget med tillæg af ethvert beløb, der  \r\n\r\n godtgøres som havari grosse. </P>  \r\n\r\n<P>Passagerers bagage og personlige ejendele, der ikke er afskibet på  \r\n\r\n konnossement, bidrager ikke til havari grosse. </P>  \r\n\r\n<P> <B>REGEL XVIII. Skade på skib</B>  </P>  \r\n\r\n<P>Det beløb, der godtgøres i havari grosse for skade eller tab på skibet,  \r\n\r\n dets maskineri eller tilbehør, for skade forårsaget ved en havari grosse  \r\n\r\n handling, skal udgøre følgende: </P>  \r\n\r\n<UL CLASS=PLAIN-LIST>  \r\n\r\n<LI>(a) I tilfælde af reparation eller genanskaffelse de virkelige og  \r\n\r\n rimelige omkostninger ved sådan reparation eller genanskaffelse med fradrag  \r\n\r\n efter regel XIII. </LI>  \r\n\r\n<LI>(b) Når reparation ikke udføres, godtgøres den rimelige værdiforringelse,  \r\n\r\n som sådan skade eller tab har medført, dog ikke udover den takserede  \r\n\r\n reparationsudgift. Men når der foreligger et virkeligt totalforlis af skibet,  \r\n\r\n eller når omkostningerne ved at reparere skaden ville overstige skibets  \r\n\r\n værdier i repareret stand, skal det beløb, der godtgøres i havari grosse,  \r\n\r\n være lig med forskellen mellem den takserede værdi af skibet i god stand med  \r\n\r\n fragt af den takserede reparationsudgift for skade, der ikke er havari  \r\n\r\n grosse, og værdien af skibet i beskadiget stand, som kan sættes lig med et  \r\n\r\n eventuelt salgsprovenu. </LI>  \r\n\r\n</UL>  \r\n\r\n<P> <B>REGEL XIX. Uanmeldt eller urigtigt angivet ladning</B>  </P>  \r\n\r\n<P>Skade på eller tab af varer, indladet uden rederens eller hans agents  \r\n\r\n vidende, eller på varer, som med vilje er urigtigt betegnet ved afskibningen,  \r\n\r\n godtgøres ikke som havari grosse; men sådanne varer er dog bidragspligtige,  \r\n\r\n hvis de reddes. </P>  \r\n\r\n<P>Skade på eller tab af varer, som ved afskibningen er urigtigt angivet til  \r\n\r\n en lavere værdi end deres virkelige, godtgøres som havari grosse efter den  \r\n\r\n angivne værdi, men sådanne varer er bidragspligtige efter deres virkelige  \r\n\r\n værdi. </P>  \r\n\r\n<P> <B>REGEL XX. Tilvejebringelse af pengemidler</B>  </P>  \r\n\r\n<P>En kommission på 2% af havari grosse udlæg, undtagen hyre og kostpenge til  \r\n\r\n fører, officerer og mandskab samt brændsel og udrustningsgenstande, der ikke  \r\n\r\n er genanskaffet under rejsen, godtgøres som havari grosse, men når beløbene  \r\n\r\n ikke er udlagt af nogen af de bidragende parter, godtgøres som havari grosse  \r\n\r\n de nødvendige omkostninger ved at tilvejebringe de fornødne midler ved hjælp  \r\n\r\n af det bodmerilån eller på anden måde, eller det tab, der er påført ejeren af  \r\n\r\n varer solgt i samme hensigt. </P>  \r\n\r\n<P>Omkostningerne ved at forsikre beløb udlagt til dækning af havari grosse  \r\n\r\n udgifter godtgøres ligeledes som havari grosse. </P>  \r\n\r\n<P> <B>REGEL XXI. Renter af havari grosse godtgørelse</B>  </P>  \r\n\r\n<P>Af udgifter, opofrelse og erstatninger, der er henført til havari grosse,  \r\n\r\n beregnes renter efter en rentefod af 7% p.a. indtil datoen for havari grosse  \r\n\r\n dispachens udstedelse, idet der ydes behørig rentegodtgørelse for enhver  \r\n\r\n foreløbig indbetaling fra de bidragende parter eller fra havari grosse  \r\n\r\n depositumskontoen. </P>  \r\n\r\n<P> <B>REGEL XXII. Behandling af kontante deposita</B>  </P>  \r\n\r\n<P>Såfremt kontante deposita for ladningsbidrag til havari grosse, bjærgeløn  \r\n\r\n eller særlige omkostninger er blevet opkrævet, skal sådanne deposita  \r\n\r\n ufortøvet indsættes i en bank godkendt af en repræsentant udnævnt for  \r\n\r\n rederiet og en repræsentant udnævnt for deponenterne, på en separatkonto  \r\n\r\n lydende på de to repræsentanters navne i forening. Det således deponerede  \r\n\r\n beløb tillige med muligt påløbne renter skal henstå til sikkerhed for  \r\n\r\n betaling til rette vedkommende af havari grosse, bjærgeløn eller særlige  \r\n\r\n omkostninger, der skal betales af den ladning, for hvilken disse deposita er  \r\n\r\n blevet opkrævet. Forskud eller tilbagebetaling af deposita kan ydes, hvis  \r\n\r\n dette er skriftligt godkendt af dispachøren. Sådanne deposita, forskud eller  \r\n\r\n tilbagebetalinger præjudicerer ikke parternes endelige bidragspligt. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Bekendtgørelsen er oversat til fremmed sprog."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/01/1998"
        },
        {
            "displayName": "Accession",
            "displayValue": "B19980002805"
        },
        {
            "displayName": "Entydig dokumentidentifikation",
            "displayValue": "CM046330"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "28"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/01/1998"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Erhvervsmin., Søfartsstyrelsen, j.nr. 0020-12"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}