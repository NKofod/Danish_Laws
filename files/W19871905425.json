{
    "id": 33401,
    "title": "Enkepension - overgang til førtidspension - frakendelse af pension (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19054 af 18/02/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En kvinde, der tidligere havde modtaget enkepension, fandtes at være  \r\n\r\n overgået til førtidspension den 1. januar 1984, uanset at pensionen ikke var  \r\n\r\n kommet til udbetaling på dette tidspunkt på grund af indtægtsforholdene. </I>  \r\n\r\n</P>  \r\n\r\n<P> <I>Ankestyrelsen fandt, at der i denne situation ikke kan rejses sag om  \r\n\r\n frakendelse af pensionen, da det tidligere for enkepensionister var muligt at  \r\n\r\n bevare pensioniststatus, uanset at pensionen i en periode måtte være  \r\n\r\n bortreguleret. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Enkepension - overgang til førtidspension -  \r\n\r\n frakendelse af pension (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En kvinde, der var blevet enke i 1980, modtog fra den 1. november 1983  \r\n\r\n pension efter den dagældende enkepensionslovs § 1, stk. 1, nr. 1. Hun havde  \r\n\r\n haft fuldtidsarbejde indtil medio 1983 og derefter arbejde 30 timer om ugen.  \r\n\r\n På grund af arbejdsindtægten blev pensionen kun udbetalt med ialt 261 kr. i  \r\n\r\n 1983 og kom slet ikke til udbetaling i 1984. </P>  \r\n\r\n<P>Fra 1. januar 1985 blev der på ny udbetalt pension - nu efter lov om  \r\n\r\n social pension § 14, stk. 3, nr. 3 -, idet ansøgerens socialindkomst var  \r\n\r\n faldet som følge af renteudgifter efter købet af en ejendom. </P>  \r\n\r\n<P>I februar 1985 indsendte det sociale udvalg sagen til Revaliderings- og  \r\n\r\n Pensionsnævnet med oplysning om, at ansøgerens forventede fremtidige  \r\n\r\n arbejdsindtægt var ca. 100.000 kr. om året. Udvalget indstillede, at  \r\n\r\n pensionen blev frakendt hende, da hendes forsørgelsesmuligheder væsentligt og  \r\n\r\n varigt oversteg den grænse, der udelukker tilkendelse af pension. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Revaliderings- og Pensionsnævnet udtalte, at forudsætningen for at blive  \r\n\r\n overført fra en tidligere tilkendt enkepension til førtidspension efter  \r\n\r\n reglerne i lov om invalidepension og førtidspension m.v. er, at der bliver  \r\n\r\n udbetalt pension ved lovens ikrafttræden, det vil sige den 1. januar 1984.  \r\n\r\n Nævnet henviste herved til pkt. 56 i Sikringsstyrelsens vejledning af 28.  \r\n\r\n oktober 1983 om invalide- og førtidspension. </P>  \r\n\r\n<P>Da ansøgeren ikke havde fået udbetalt pension i 1984, fandt nævnet, at hun  \r\n\r\n fra 1. januar 1984 ikke længere havde haft pensionsstatus. Hun havde således  \r\n\r\n ikke været berettiget til den udbetaling af pension, der var sket fra 1.  \r\n\r\n januar 1985. </P>  \r\n\r\n<P>Nævnet fandt imidlertid, at sagen lå udenfor nævnets kompetenceområde, da  \r\n\r\n der ikke kunne være tale om frakendelse af pension, når ansøgeren ikke var  \r\n\r\n pensionist. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Afgørelsen var indanket af ansøgeren, der fortsat mente sig berettiget til  \r\n\r\n udbetaling af pension. </P>  \r\n\r\n<P>LOVGRUNDLAG: </P>  \r\n\r\n<P>Lov nr. 248 af 8. juni 1983 om ændring af lov om invalidepension m.v. og  \r\n\r\n ophævelse af lov om pension til enker m.fl., § 3, stk. 2. </P>  \r\n\r\n<P>Lov om social pension, § 44, stk. 1, nr. 3. </P>  \r\n\r\n<P>ANKESTYRELSENS OVERVEJELSER OG AFGØRELSE: </P>  \r\n\r\n<P>Ankestyrelsen finder efter de foreliggende oplysninger, at ansøgeren må  \r\n\r\n anses for at have været pensionist på tidspunktet for ikrafttræden af lov om  \r\n\r\n invalidepension og førtidspension m.v. den 1. januar 1984. Ankestyrelsen  \r\n\r\n finder, at det ikke af overgangsreglerne fremgår, at enkepensioner, der ikke  \r\n\r\n kom til udbetaling på overgangstidspunktet, skulle bortfalde. </P>  \r\n\r\n<P>Ankestyrelsen finder herefter, at ansøgeren er berettiget til  \r\n\r\n førtidspension, forudsat de økonomiske betingelser for at modtage  \r\n\r\n førtidspensionen er opfyldt. </P>  \r\n\r\n<P>Ankestyrelsen finder endvidere, at der ikke kan rejses sag om frakendelse  \r\n\r\n af pension efter lov om social pension, § 14, stk. 3, nr. 3, jfr.  \r\n\r\n bestemmelsen herom i lovens § 44, når pensionisten før den 1. januar 1984 har  \r\n\r\n modtaget pension efter den dagældende lov om pension til enker m.fl., da det  \r\n\r\n tidligere for enkepensionister var muligt at bevare pensioniststatus, uanset  \r\n\r\n at pensionen i en periode måtte være bortreguleret. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden 1989.",
        "(* 1) Offentliggjort af Sikringsstyrelsen i SM P-006-87 15/04/1987."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19871905425"
        },
        {
            "displayName": "Entydig dokumentidentifikation",
            "displayValue": "CA001329"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19054"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "18/02/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "1557-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}