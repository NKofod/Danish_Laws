{
    "id": 37375,
    "title": "Pengeinstitutvirksomhed (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 60368 af 01/03/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En vurdering af om finansieringsformen Technology Performance  \r\n\r\n Financing kan karakteriseres som pengeinstitutvirksomhed. Forudsat at visse  \r\n\r\n betingelser er opfyldt, kan finansieringsformen betragtes som  \r\n\r\n pengeinstitutvirksomhed. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Pengeinstitutvirksomhed (* 1) </H1>  \r\n\r\n<P></P>  \r\n\r\n<BR>  \r\n\r\n<P>Finanstilsynets skrivelse af 1. marts 1994 vedrørende  \r\n\r\n pengeinstitutvirksomhed. </P>  \r\n\r\n<P>Finanstilsynet har behandlet en forespørgsel om, hvorvidt  \r\n\r\n finansieringsformen Technology Performance Financing kan karakteriseres som  \r\n\r\n pengeinstitutvirksomhed. </P>  \r\n\r\n<P>Technology Performance Financing er en finansieringsform, der har til  \r\n\r\n hensigt at fremme kommercialiseringen af opfindelser, der ellers ikke ville  \r\n\r\n kunne forventes bragt i anvendelse. </P>  \r\n\r\n<P>Finansieringsformen er karakteriseret ved, at pengeinstituttets  \r\n\r\n fortjeneste afhænger af, om opstillede &#187;performance-mål&#171; kan  \r\n\r\n opfyldes. </P>  \r\n\r\n<P>Om finansieringsformen blev blandt andet oplyst følgende: </P>  \r\n\r\n<P>1. Køber betaler 20 % i udbetaling for den nye teknologi til  \r\n\r\n pengeinstituttet (eller direkte til sælger). De resterende 80 % samt et  \r\n\r\n tillæg, afhængig af hvor god opfindelsen er, betales over de følgende 7  \r\n\r\n kvartaler i takt med, at - og i det omfang - kriterier for Technology  \r\n\r\n Performance Financing opfyldes. </P>  \r\n\r\n<P>Kriterierne bliver kontraktmæssigt aftalt mellem sælger, køber og  \r\n\r\n pengeinstitut normalt ved hjælp af en uafhængig konsulent. </P>  \r\n\r\n<P>2. Sælger modtager 80 % ved levering. De resterende 20 % samt eventuel  \r\n\r\n andel i tillæg udløses først efter, at det er konstateret, i hvilket omfang  \r\n\r\n målene for performance nås. </P>  \r\n\r\n<P>3. Pengeinstituttet står for mellemfinansieringen på 60 %. Af de 80 %, der  \r\n\r\n betales til sælger ved leveringen, kommer de 20 % fra udbetalingen modtaget  \r\n\r\n fra køber. De 80 % (eller 60 %, hvis betaling af forskud sker direkte til  \r\n\r\n sælger) ydes som lån til sælger. </P>  \r\n\r\n<P>Pengeinstituttet inddækkes ved købers betaling af restkøbesummen beregnet  \r\n\r\n efter &#187;performance-målene&#171;. En del (valgfrit) af betalingerne fra  \r\n\r\n køber tilfalder dog sælger, således at denne har incitament til at sikre  \r\n\r\n opfyldelse. </P>  \r\n\r\n<P>Ved tilsynets afgørelse blev det lagt til grund, at finansieringsformen  \r\n\r\n kan tilrettelægges således, at der altid vil være en debitor, idet  \r\n\r\n pengeinstituttets tilbagebetalingskrav enten vil kunne rettes mod køber eller  \r\n\r\n sælger af opfindelsen. </P>  \r\n\r\n<P>Selv om pengeinstituttets fortjeneste afhang af, om  \r\n\r\n &#187;performance-målene&#171; kunne opfyldes, blev det endvidere lagt til  \r\n\r\n grund, at pengeinstituttet altid ville oppebære en vis rente. Renten ville  \r\n\r\n være lav i tilfælde, hvor &#187;performance-målene&#171; kun kunne opfyldes i  \r\n\r\n ringe omfang, og høj i tilfælde, hvor &#187;performance-målene&#171; kunne  \r\n\r\n opfyldes mere tilfredsstillende. </P>  \r\n\r\n<P>Under forudsætning af, at Technology Performance Financing i øvrigt havde  \r\n\r\n karakter af finansieringsvirksomhed, og pengeinstituttets  \r\n\r\n tilbagebetalingskrav altid ville kunne rettes mod en debitor, fandt tilsynet,  \r\n\r\n at finansieringsformen kunne karakteriseres som pengeinstitutvirksomhed, jf.  \r\n\r\n bank- og sparekasselovens § 1, stk. 4. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er trykt i &#187;Beretning fra Finanstilsynet. 1993&#171;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19946036801"
        },
        {
            "displayName": "Entydig dokumentidentifikation",
            "displayValue": "CA005310"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "60368"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "01/03/1994"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}