{
    "id": 154113,
    "title": "Ankestyrelsens principafgørelse B-10-96 om børnebidrag - forskudsvis udbetaling - eftergivelse - samlever - betalingsevne - rimelig begrundet enkeltudgift",
    "documentTypeId": "240",
    "isSagsforlobPeriodValid": true,
    "shortName": "KEN nr 9262 af 15/08/1996",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse B-10-96 om børnebidrag - forskudsvis udbetaling - eftergivelse - samlever - betalingsevne - rimelig begrundet enkeltudgift</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ved bedømmelse af en skyldners betalingsevne kunne en samleversøkonomiske forhold ikke inddrages, da der ikke bestod en forsørgelsespligt. Der kunne således ikke opstilles et fælles budget for skyldneren og samleveren ved vurderingen af, om skyldneren kunne afdrage på gælden uden at mangle det fornødne til eget eller familiens underhold.</p>\r\n   <p class=\"TekstGenerel\">Ved opgørelsen af en skyldners faste udgifter, skulle medtages alle rimelige faste udgifter, herunder udgifter til radio/TV-licens, telefonabonnement, faglige kontingenter og forsikringer.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om børnetilskud og forskudsvis udbetaling af børnebidrag - lovbekendtgørelse nr. 707 af 25. august 1995 - § 21, stk. 2</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 42 af 30. januar 1996 om børnetilskud og forskudsvis udbetaling af børnebidrag - pkt. 31</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En mand ansøgte om eftergivelse af gæld for forskudsvis udbetalte børnebidrag. Kommunen gav afslag på ansøgningen, da den fandt, at manden kunne afdrage på gælden uden at mangle det fornødne til eget eller familiens underhold.</p>\r\n<p>Kommunen havde lavet en økonomiopstilling af mandens og samleverens samlede indtægter og udgifter. Kommunen fandt herefter, at han kunne afdrage på gælden, uden at mangle det fornødne til eget eller familiens underhold.</p>\r\n<p>I nogle af kommunens økonomiopstillinger var endvidere udeladt udgifter til radio/TV-licens, telefonabonnement, faglige kontingenter og forsikringer.</p>\r\n<p>Ankenævnet tiltrådte kommunens afgørelse, idet man fandt, at der måtte tages hensyn til familiens samlede økonomiske situation. Dette gjaldt også, hvor manden og kvinden ikke var gift, men papirløst samlevende.</p>\r\n<p>Sagen blev behandlet i principielt møde med henblik på afklaring af, hvorvidt en samlevers økonomiske forhold skal indgå i en vurdering af, om en skyldner kan afdrage på børnebidragsgælden, uden at komme til at mangle det fornødne til eget eller familiens underhold.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Sagen blev hjemvist til fornyet behandling i kommunen.</p>\r\n<p>Ankestyrelsen fandt det uberettiget at inddrage samleverens økono miske forhold i vurderingen af mandens økonomiske forhold, da han ikke havde forsørgelsespligt overfor samleveren. Ved vurderingen af en skyldners betalingsevne skulle der tages stilling til familiens samlede økonomiske forhold, jf. børnetilskudslovens § 21, stk. 2. Ankestyrelsen fandt ikke, at der var tilstrækkelig hjemmel til at lade en samlevers forhold indgå i denne vurdering.</p>\r\n<p>Ankestyrelsen lagde herved vægt på, at der i bestemmelsen om efter givelse i børnetilskudsloven tidligere var en henvisning til reglerne om tilbagebetalingspligt efter lov om offentlig forsorg. Efter forsorgslovens § 66 skulle der ved tilbagebetaling/eftergivelseoverlades skyldneren det fornødne til eget underhold og til op fyldelse af en i henhold til lov påhvilende forsørgelsespligt. Ved den ændrede formulering i børnetilskudsloven som følge af ophævelsen af lov om offentlig forsorg den 1. april 1976 var der ikke tilsigtet nogen indholdsmæssig ændring. Der er ikke senere gennemført ændringer i hjemmelsgrundlaget.</p>\r\n<p>Ankestyrelsen bemærkede endvidere, at ved opgørelsen af en skyldners faste udgifter, skulle medtages alle rimelige faste udgifter, herunder udgifter til radio/TV-licens, telefonabonnement, faglige kontingenter og forsikringer.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W19960926225"
        },
        {
            "displayName": "Entydig dokumentidentifikation",
            "displayValue": "BS006912"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9262"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/08/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200046-96"
        },
        {
            "displayName": "Stikord",
            "displayValue": "B-10-96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}