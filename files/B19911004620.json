{
    "id": 66032,
    "title": "Teknisk forskrift vedrørende generelle kriterier for akkrediterede inspektionsselskaber (Teknisk forskrift 7.3.01-1) ",
    "documentTypeId": "650",
    "isSagsforlobPeriodValid": false,
    "shortName": "FSK nr 10046 af 20/03/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Teknisk forskrift vedrørende generelle kriterier  \r\n\r\n for akkrediterede inspektionsselskaber </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Teknisk forskrift 7.3.01-1) </P>  \r\n\r\n<BR>  \r\n\r\n<P>I medfør af § 10, stk. 2, i lov nr. 394 af 13. juni 1990 om erhvervsfremme  \r\n\r\n samt § 1 i Industriministeriets bekendtgørelse nr. 3 af 4. januar 1991 om  \r\n\r\n henlæggelse af visse beføjelser til Industri- og Handelsstyrelsen fastsættes  \r\n\r\n følgende generelle kriterier for akkrediterede inspektionsselskaber, som  \r\n\r\n supplement til bestemmelserne i Industri- og Handelsstyrelsens bekendtgørelse  \r\n\r\n nr. 170 af 19. marts 1991 om akkreditering af selskaber mv. til inspektion.  \r\n\r\n</P>  \r\n\r\n<P CLASS=PUNKT> <B>1.</B> Generelt. </P>  \r\n\r\n<P>1.1 Alle foretagender, der ønsker at gøre brug af inspektionsselskabets  \r\n\r\n serviceydelser, skal have adgang hertil. Adgangen må ikke begrænses gennem  \r\n\r\n urimelige økonomiske eller andre betingelser. Inspektionsselskabets  \r\n\r\n procedurer skal administreres på en ikke-diskriminerende måde. </P>  \r\n\r\n<P>1.2 Inspektionsselskabet skal have det nødvendige udstyr og personale til  \r\n\r\n rådighed for at kunne udføre et passende administrativt og teknisk arbejde i  \r\n\r\n tilknytning til inspektion. </P>  \r\n\r\n<P>1.3 Inspektionsselskabet skal have tilstrækkelig erfaring i inspektion af  \r\n\r\n igangværende arbejde. </P>  \r\n\r\n<P>1.4 Det forventes, at inspektionsselskabet deltager i international  \r\n\r\n erfaringsudveksling og standardiseringsarbejde. </P>  \r\n\r\n<P>1.5 Inspektionsselskabet skal være økonomisk solidt og uafhængigt. </P>  \r\n\r\n<P CLASS=PUNKT> <B>2.</B> Upartiskhed, uafhængighed og integritet. </P>  \r\n\r\n<P>2.1 Inspektionsselskabet og dets personale skal være uafhængig af enhver  \r\n\r\n kommerciel, finansiel eller anden pression, som kan påvirke deres tekniske  \r\n\r\n dømmekraft. </P>  \r\n\r\n<P>2.2 Det skal være udelukket, at personer eller organisationer, der ikke er  \r\n\r\n tilknyttet inspektionsselskabet, kan påvirke resultaterne og prøvninger. </P>  \r\n\r\n<P>2.3 Inspektionsselskabet må ikke engagere sig i nogen aktivitet, der kan  \r\n\r\n true troværdigheden til dets uafhængige dømmekraft og integritet i  \r\n\r\n forbindelse med dets inspektionsaktiviteter. </P>  \r\n\r\n<P CLASS=PUNKT> <B>3.</B> Administrative struktur. </P>  \r\n\r\n<P>3.1 Inspektionsselskabet skal være en juridisk person. </P>  \r\n\r\n<P>3.2 Inspektionsselskabet skal have en teknisk leder (men der er ikke krav  \r\n\r\n til ledertitel), som er kvalificeret og har erfaring i inspektionsselskabets  \r\n\r\n virksomhed. Lederen skal have det overordnede ansvar for, at  \r\n\r\n inspektionsaktiviteterne bliver udført på en uvildig og professionel måde.  \r\n\r\n Lederen skal være fast ansat. </P>  \r\n\r\n<P CLASS=PUNKT> <B>4.</B> Organisationsstruktur. </P>  \r\n\r\n<P>Inspektionsselskabet skal have og på anmodning stille til rådighed: </P>  \r\n\r\n<P>a. Et organisationsdiagram, der klart viser ansvars- og  \r\n\r\n referencestrukturen i organisationen. Hvor inspektionsselskabet selv udfører  \r\n\r\n certificeringer og prøvninger, skal relationerne mellem prøvning, inspektion  \r\n\r\n og certificering klart fremgå af organisationsdiagrammet. </P>  \r\n\r\n<P>b. En status opgørelse, der viser enhver kilde til indtægter eller anden  \r\n\r\n finansiel støtte. </P>  \r\n\r\n<P>c. En dokumenteret opgørelse over dets aktivitetsområde og kompetence.  \r\n\r\n</P>  \r\n\r\n<P>d. Et dokument, der klart viser dets lovlige status. </P>  \r\n\r\n<P CLASS=PUNKT> <B>5.</B> Inspektionspersonale. </P>  \r\n\r\n<P>5.1 Inspektionsselskabet skal have tilstrækkeligt personale med den  \r\n\r\n nødvendige basisuddannelse, efteruddannelse, tekniske viden, erfaring og  \r\n\r\n kompetence til de anviste funktioner. </P>  \r\n\r\n<P>5.2 Personale, der er ansvarlig for inspektioner, skal have solid teknisk  \r\n\r\n og professionel uddannelse, tilstrækkelig viden om kravene til de  \r\n\r\n inspektioner, der udføres, evnen til at affatte certifikater, registreringer  \r\n\r\n og rapporter, der kan dokumentere inspektioner. </P>  \r\n\r\n<P>5.3 Inspektionsselskabet skal sikre, at personalets uddannelse løbende  \r\n\r\n vedligeholdes. Oplysninger om de ansattes akademiske eller andre  \r\n\r\n kvalifikationer og erfaringer skal vedligeholdes af inspektionsselskabet.  \r\n\r\n Registreringerne om uddannelse og erfaring skal løbende ajourføres. </P>  \r\n\r\n<P>5.4 Der skal være klart beskrevne instruktioner tilgængelige for  \r\n\r\n personalet. Instruktionerne skal indeholde personalets pligter og ansvar.  \r\n\r\n Instruktionerne skal løbende vedligeholdes. </P>  \r\n\r\n<P>5.5 Når arbejde er kontraheret til et eksternt organ, skal  \r\n\r\n inspektionsselskabet sikre, at det personale i det andet organ, der er  \r\n\r\n beskæftiget med underleverandørarbejdet, opfylder de relevante krav i disse  \r\n\r\n bestemmelser d.v.s., at underleverandøren skal være akkrediteret af Industri-  \r\n\r\n og Handelsstyrelsen til inspektion på det pågældende område eller har en  \r\n\r\n tilsvarende udenlandsk akkreditering. </P>  \r\n\r\n<P CLASS=PUNKT> <B>6.</B> Styring af dokumentationsmateriale og ændringer.  \r\n\r\n</P>  \r\n\r\n<P>Inspektionsselskabet skal vedligeholde et system for styring af alt  \r\n\r\n dokumentationsmateriale med relation til dets inspektionsaktiviteter og skal  \r\n\r\n sikre: </P>  \r\n\r\n<P>a. at de gældende udgaver af dokumentationsmaterialet er tilgængeligt på  \r\n\r\n alle relevante steder. </P>  \r\n\r\n<P>b. at alle ændringer af og tilføjelser til dokumentationsmaterialet er  \r\n\r\n korrekt godkendt og behandles på en måde, der sikrer en direkte og hurtig  \r\n\r\n handling på de nødvendige steder. </P>  \r\n\r\n<P>c. at tilbagetrukket dokumentationsmateriale er fjernet fra anvendelse i  \r\n\r\n hele organisationen og hos dets agenter. </P>  \r\n\r\n<P>d. at andre interesserede parter underrettes om ændringer. Dette kan ske  \r\n\r\n ved udgivelse af periodiske publikationer. </P>  \r\n\r\n<P CLASS=PUNKT> <B>7.</B> Rapporter. </P>  \r\n\r\n<P>7.1 Inspektionsselskabet skal udfærdige rapport til rekvirenten over  \r\n\r\n inspektionsarbejdet. Rapporten skal være i overensstemmelse med  \r\n\r\n inspektionsselskabets procedure og nøjagtigt og utvetydigt meddele resultatet  \r\n\r\n af inspektionen. </P>  \r\n\r\n<P>7.2 Inspektionsselskabet, rekvirent og øvrige involveret i inspektionen og  \r\n\r\n som har legitim adgang til rapporterne, skal sikre, at rapporterne behandles  \r\n\r\n fortroligt og sikkert i en passende periode. </P>  \r\n\r\n<P CLASS=PUNKT> <B>8.</B> Registreringer. </P>  \r\n\r\n<P>8.1 Inspektionsselskabet skal vedligeholde et registreringssystem, der er  \r\n\r\n velegnet til selskabets specielle forhold og opfylder givne bestemmelser.  \r\n\r\n</P>  \r\n\r\n<P>8.2 Registreringerne skal vise på hvilken måde, hver enkelt inspektion er  \r\n\r\n blevet udført. Alle registreringer skal arkiveres sikkert i en passende  \r\n\r\n periode og behandles fortroligt af hensyn til rekvirenten med mindre andet er  \r\n\r\n bestemt i lov. Arkivperioden skal være mindst 10 år. </P>  \r\n\r\n<P CLASS=PUNKT> <B>9.</B> Kvalitetshåndbog. </P>  \r\n\r\n<P>9.1 Inspektionsselskabet skal have en kvalitetshåndbog og dokumenterede  \r\n\r\n procedurer, der belyser den måde inspektionsselskabet opfylder kriterierne i  \r\n\r\n disse bestemmelser. </P>  \r\n\r\n<P>9.2 Kvalitetshåndbogen skal som minimum indeholde: </P>  \r\n\r\n<P>a. En kvalitetspolitik. </P>  \r\n\r\n<P>b. En kort beskrivelse af inspektionsselskabets selskabsretlige status.  \r\n\r\n</P>  \r\n\r\n<P>c. En redegørelse for inspektionsselskabets organisation inklusiv detaljer  \r\n\r\n om selskabets bestyrelse, dennes konstituering, vedtægter og retningslinier.  \r\n\r\n</P>  \r\n\r\n<P>d. Navne, kvalifikationer, erfaringer og kompetenceområder for ledere  \r\n\r\n andet inspektionspersonale både internt og eksternt. </P>  \r\n\r\n<P>e. Oplysninger om uddannelsesarrangementer for inspektionspersonale. </P>  \r\n\r\n<P>f. Et organisationsdiagram, som viser referencelinier, ansvar og tildelte  \r\n\r\n funktioner med udgangspunkt fra ledelsen. </P>  \r\n\r\n<P>g. Udførligt dokumenterede procedure for overvågning af  \r\n\r\n inspektionsaktiviteter. </P>  \r\n\r\n<P>h. En generel beskrivelse af prøvningsfaciliteter, der er bestemt til  \r\n\r\n inspektionsformål og oplysninger om, hvorledes kalibreringen af udstyret  \r\n\r\n kontrolleres. </P>  \r\n\r\n<P>i. En liste over underleverandører og udførligt dokumenterede procedurer  \r\n\r\n for vurdering og overvågning af deres kompetence. </P>  \r\n\r\n<P>j. Udførlige indsigelsesprocedurer. </P>  \r\n\r\n<P CLASS=PUNKT> <B>10.</B> Fortrolighed. </P>  \r\n\r\n<P>Inspektionsselskabet skal have et egnet arrangement, der for alle niveauer  \r\n\r\n af dets organisation, inklusiv udvalg med eksterne repræsentanter, kan sikre  \r\n\r\n fortrolighed af informationer opnået ved inspektionsaktiviteter. </P>  \r\n\r\n<P CLASS=PUNKT> <B>11.</B> Indsigelser. </P>  \r\n\r\n<P>Inspektionsselskabet skal have procedurer for, hvorledes der træffes  \r\n\r\n afgørelser, når der er uenighed om resultatet af en inspektion. </P>  \r\n\r\n<P CLASS=PUNKT> <B>12.</B> Intern audit og periodisk gennemgang.  \r\n\r\n Inspektionsselskabet skal udføre interne audits og periodiske gennemgange af  \r\n\r\n sit kvalitetsstyringssystem mv. for at sikre, at selskabet fortsat overholder  \r\n\r\n vilkårene og generelle bestemmelser m.v. for inspektionsaktiviteterne. Audit  \r\n\r\n og gennemgange skal registreres og være tilgængelig for personer, der har ret  \r\n\r\n til adgang til disse informationer. </P>  \r\n\r\n<P CLASS=PUNKT> <B>13.</B> Klager. </P>  \r\n\r\n<P>Inspektionsselskabet skal registrere alle klager og  \r\n\r\n afhjælpeforanstaltninger, der relaterer sig til inspektionsaktiviteterne.  \r\n\r\n</P>  \r\n\r\n<P>Industri- og Handelsstyrelsen </P>  \r\n\r\n<P>Merete Rasmussen </P>  \r\n\r\n<P>A.P. Jørgensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "B19911004620"
        },
        {
            "displayName": "Entydig dokumentidentifikation",
            "displayValue": "CM025145"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Forskrifter"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "10046"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "20/03/1991"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Erhvervsfremme Styrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}