{
    "id": 234108,
    "title": "Ankestyrelsens principmeddelelse 49-22 om samliv - efterregulering - forældelse - konnekse krav",
    "documentTypeId": "240",
    "isSagsforlobPeriodValid": true,
    "shortName": "KEN nr 10406 af 20/12/2022",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principmeddelelse 49-22 om samliv - efterregulering - forældelse - konnekse krav</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Principmeddelelsen fastslår</span>\r\n   </p>\r\n   <p class=\"TekstGenerel\">Ret til pension kan omregnes løbende i et kalenderår, hvis der sker ændringer i pensionistens personlige forhold, fx hvis vedkommende bliver samlevende eller enlig. Videre sker der en efterregulering af pensionen, når dennes størrelse kan beregnes endeligt i forbindelse med pensionistens skattemæssige årsopgørelse.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Krav på tilbagebetaling fra eller efterbetaling til pensionisten forældes efter reglerne i forældelsesloven. Spørgsmålet er, fra hvilket tidspunkt forældelse af krav, der udspringer af ændringer i pensionistens personlige forhold, regnes.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Krav på for meget udbetalt pension eller på efterbetaling af pension som følge af ændringer i de personlige forhold, som er udskudt til efterreguleringen af pension, regnes fra det tidspunkt, ændringen i pensionistens forhold indtrådte. Det betyder, at krav på tilbage-/efterbetaling kan være forældet, selvom selve efterreguleringen ikke er forældet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Krav på tilbagebetaling eller efterbetaling af pension som følge af samlivsforhold, og krav på tilbagebetaling eller efterbetaling af pension som følge af ændringer i indkomstforholdene må anses for konnekse, idet de udspringer af samme retsforhold.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det betyder, at et forældet krav på pension kan anvendes til modregning i et ikke-forældet krav på pension.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Forældelse af krav som følge af ændringer i samlivsforhold</span>\r\n   </p>\r\n   <p class=\"TekstGenerel\">Den 3-årige forældelsesfrist regnes fra det tidligste tidspunkt, hvor kravet kan gøres op. Krav, der skyldes ændringer i pensionistens personlige forhold, må anses som stiftet på det tidspunkt, hvor en pensionist bliver samlevende eller enlig.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Hvis Udbetaling Danmark ikke har kendskab til, at pensionisten er blevet samlevende, regnes forældelsen dog først fra det tidspunkt, hvor Udbetaling Danmark får kendskab til forholdene.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Den 3-årige forældelsesfrist løber således fra det tidspunkt, hvor Udbetaling Danmark får kendskab til de ændrede personlige forhold.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det betyder, at et krav som følge af ændringer i de personlige forhold kan være forældet på et tidligere tidspunkt end selve efterreguleringskravet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Er krav som følge af samlivsændringer og krav som følge af indkomstændringer konnekse</span>\r\n   </p>\r\n   <p class=\"TekstGenerel\">Udbetaling Danmarks krav på tilbagebetaling af for meget udbetalt pension og pensionistens krav på efterbetaling af for lidt udbetalt pension må anses for at udspringe af samme retsforhold. Det gælder, selvom det ene krav skyldes ændringer i de personlige forhold, og det andet krav skyldes ændringer i indtægtsforholdene. Begge tilfælde omhandler borgers ret til pension. Ydermere er det forudsat, at efterreguleringen både kan indeholde krav som følge af indkomstændringer og krav som følge af ændringer i samlivsforhold.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Der er udvidet adgang til at modregne, når der er tale om konnekse krav. Ved efterreguleringen kan et forældet krav derfor indgå i modregning mellem kravene.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">De konkrete sager</span>\r\n   </p>\r\n   <p class=\"TekstGenerel\">\r\n      <span class=\"Italic\">Sag nr. 1</span>\r\n   </p>\r\n   <p class=\"TekstGenerel\">Udbetaling Danmark traf afgørelse om, at pensionisten ved efterreguleringen af pensionen for 2017 havde fået for meget udbetalt i pension, som han skulle tilbagebetale.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankestyrelsen ændrede afgørelsen og nedsatte kravet, da den del af efterreguleringskravet, som var en følge af, at pensionisten var blevet samlevende, var forældet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Pensionisten blev samlevende den 1. maj 2017. Han bekræftede den 9. august 2017 over for Udbetaling Danmark, at han var flyttet sammen med sin tidligere ægtefælle. Der var ikke oplysninger i sagen om, hvornår Udbetaling Danmark fik oplysninger om samlivet. Det havde dog ikke betydning for afgørelsen, at den 3-årige forældelsesfrist blev regnet fra det tidspunkt, hvor borger bekræftede samlivet over for Udbetaling Danmark.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Udbetaling Danmark omregnede pensionen til satsen for samlevende og med inddragelse af tidligere ægtefælles indtægter i august 2017 med virkning fra den 1. juni 2017. Pensionisten havde dog i juni og juli 2017 fået udbetalt pensionstillæg med satsen som enlig.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Udbetaling Danmark traf afgørelse om efterregulering og tilbagebetaling for 2017 den 5. februar 2021, hvilket er mere end 3 år efter, at de fik kendskab til, at pensionisten var blevet samlevende.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Sag nr. 2</span>\r\n   </p>\r\n   <p class=\"TekstGenerel\">Udbetaling Danmark traf afgørelse om, at pensionisten ved efterreguleringen af pensionen for 2017 havde fået for meget udbetalt i pension, som han skulle tilbagebetale.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankestyrelsen ændrede afgørelsen, da hele efterreguleringskravet skyldtes, at pensionisten var blevet samlevende, og hele kravet var forældet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Udbetaling Danmark fik i april 2017 en meddelelse fra folkeregisteret om samlivet. Forældelsesfristen skulle regnes fra det tidspunkt. Udbetaling Danmark traf dog først afgørelse om pensionen med inddragelse af oplysningerne om samlivet i 2018, hvorfor Udbetaling Danmark ikke havde omregnet pensionen og inddraget samlevers indtægter i 2017.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Udbetaling Danmark krævede først for meget udbetalt pension for 2017 som følge af ændringer i samlivsforhold tilbagebetalt ved efterreguleringen den 23. januar 2021.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Sag nr. 3</span>\r\n   </p>\r\n   <p class=\"TekstGenerel\">Udbetaling Danmark traf afgørelse om, at krav på efterbetaling af pension som enlig var forældet, da pensionisten havde modtaget pensionsmeddelelser, hvoraf det fremgik, at han fik pension som samlevende. Han rettede først henvendelse om pension som enlig mere end 3 år efter.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankestyrelsen stadfæstede afgørelsen om forældelse, men fandt at kravet på pension som enlig og kravet på for meget udbetalt pension som følge af indtægtsændringer måtte anses for at udspringe af samme retsforhold. Pensionistens krav skulle derfor modregnes i Udbetaling Danmarks krav mod ham, selvom det var forældet.</p>\r\n</div>\r\n<p>\r\n   <span class=\"Bold\">Baggrund for at behandle sagerne principielt</span>\r\n</p>\r\n<p>\r\n</p>\r\n<p>Ankestyrelsen har behandlet tre sager principielt. Det har vi gjort for at fastslå, om et krav på for meget udbetalt pension som følge af, at pensionisten er blevet samlevende, og om et krav på efterbetaling af pension som følge af, at pensionisten er blevet enlig, som er udskudt til efterreguleringen af pension, kan være forældet, selvom selve kravet som følge af efterreguleringen ikke er forældet.</p>\r\n<p>\r\n</p>\r\n<p>Ankestyrelsen vil også fastslå, om krav på for meget udbetalt/efterbetaling af pension som følge af samlivsforhold, og krav på for meget udbetalt/efterbetaling af pension som følge af ændringer i indkomstforholdene kan anses for konnekse, det vil sige, at de udspringer af samme retsforhold.</p>\r\n<p>\r\n</p>\r\n<p>\r\n   <span class=\"Bold\">Reglerne</span>\r\n</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>Lov om social pension (pensionsloven), senest bekendtgjort i lovbekendtgørelse nr. 527 af 25. april 2022</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 29, stk. 1, om indtægtsgrundlaget for beregning af folkepensionens pensionstillæg og om opgørelsesperioden</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 32, stk. 1, om beregning af førtidspension og seniorpension og om opgørelsesperioden</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 39, stk. 2, nr. 1 og 2, og stk. 4, som omregning af pensionen, hvis der sker ændringer i de indkomstmæssige eller personlige forhold og om omregningstidspunktet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 39b, stk. 1, og stk. 5, 2. pkt., om efterregulering af pensionen for det forudgående kalenderår og tilbagebetaling.</p>\r\n<p>\r\n</p>\r\n<p>Lov om forældelse af fordringer (forældelsesloven), senest bekendtgjort i lovbekendtgørelse nr. 1238 af 9. november 2015</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 1, om hvilke krav, der er omfattet af forældelsesloven</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 2, stk. 1, om det tidligste tidpunkt, forældelsen regnes fra</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 3, stk. 1, om den 3-årige forældelsesfrist</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 3, stk. 2, om suspension (udskydelse) af forældelsesfristens begyndelsestidspunkt</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 21, stk. 2, om midlertidig afbrydelse af forældelsesfristen</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 24, om modregning trods forældelse.</p>\r\n<p>\r\n</p>\r\n<p>\r\n   <span class=\"Italic\">Praksis</span>\r\n</p>\r\n<p>\r\n</p>\r\n<p>Følgende principmeddelelser er brugt ved afgørelsen og gælder stadig</p>\r\n<p>\r\n</p>\r\n<p>H-1-08 om, at krav på ægtefællebidrag fra en tidligere ægtefælle og dennes krav på for meget udbetalt ægtefællebidrag anses for at udspringe af samme retsforhold.</p>\r\n<p>\r\n</p>\r\n<p>41-14 om børnebidrag. Bidragsmodtagerens krav på bidrag og bidragsbetalerens krav på for meget udbetalt bidrag anses som krav, som udspringer af samme retsforhold - bidragspligten.</p>\r\n<p>\r\n</p>\r\n<p>\r\n   <span class=\"Bold\">De konkrete afgørelser</span>\r\n</p>\r\n<p>\r\n</p>\r\n<p>\r\n   <span class=\"Italic\">Sag nr. 1, 21-17251</span>\r\n</p>\r\n<p>Du har klaget over Udbetaling Danmarks afgørelse om efterregulering for 2017. Udbetaling Danmark afgjorde sagen den 5. februar 2021.</p>\r\n<p>\r\n</p>\r\n<p>Ankestyrelsen har nu afgjort din sag.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> Du har fået for meget i pension i 2017, som du skal tilbagebetale.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> Du skal dog kun tilbagebetale 11.557 kr., da kravet på 7.246 kr. er forældet.</p>\r\n<p>\r\n</p>\r\n<p>Det betyder, at vi ændrer Udbetaling Danmarks afgørelse.</p>\r\n<p>\r\n</p>\r\n<p>Udbetaling Danmark skal, hvis du allerede har tilbagebetalt hele kravet fra 2017, betale de 7.246 kr. tilbage til dig.</p>\r\n<p>\r\n</p>\r\n<p>Udbetaling Danmark kontakter dig.</p>\r\n<p>\r\n</p>\r\n<p>Vi kritiserer, at Udbetaling Danmark ikke har overholdt fristen til at genvurdere sagen på baggrund af klagen. Det fører dog ikke til et andet resultat.</p>\r\n<p>\r\n</p>\r\n<p>Vi beklager den lange sagsbehandlingstid.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>Ankestyrelsen vurderer, at kravet på 7.246 kr., som svarer til pensionstillæg som enlig for juni og juli 2017, er forældet, hvorfor du ikke skal tilbagebetale dette beløb.</p>\r\n<p>\r\n</p>\r\n<p>Vi vurderer også, at du har fået for meget udbetalt i pension i 2017 som følge af ændringer i indkomstforholdene, i alt 11.557 kr., som ikke er forældet, og som du skal tilbagebetale.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n   <span class=\"Italic Underline\">Forældelse</span>\r\n</p>\r\n<p>Det fremgår, at du flyttede sammen med din tidligere ægtefælle den 1. maj 2017. Det bekræftede du over for Udbetaling Danmark den 9. august 2017.</p>\r\n<p>\r\n</p>\r\n<p>Udbetaling Danmark omregnede efterfølgende din pension med virkning fra den 1. juni 2017 med inddragelse af din samlevers indkomster i perioden. Du har dog på trods af omregningen modtaget pensionstillæg som enlig i juni og juli 2017.</p>\r\n<p>\r\n</p>\r\n<p>Kravet på tilbagebetaling af for meget udbetalt pensionstillæg i juni og juli 2017 blev udskudt til efterreguleringen.</p>\r\n<p>\r\n</p>\r\n<p>Krav på tilbagebetaling af pension er omfattet af den almindelige forældelsesfrist på 3 år, da der ikke er særlige regler om forældelse i pensionsloven.</p>\r\n<p>\r\n</p>\r\n<p>Forældelsesfristen begynder at løbe fra den efterfølgende første efter, at du er blevet samlevende, som er det tidligste tidspunkt, hvor Udbetaling Danmark kunne kræve at få kravet opfyldt.</p>\r\n<p>\r\n</p>\r\n<p>Da Udbetaling Danmark først den 9. august 2017 får kendskab til, at de har et krav mod dig, er forældelsesfristen suspenderet indtil det tidspunkt.</p>\r\n<p>\r\n</p>\r\n<p>Udbetaling Danmark traf afgørelse om efterregulering af din pension for 2017 den 5. februar 2021.</p>\r\n<p>\r\n</p>\r\n<p>Kravet på tilbagebetaling af pensionstillæg som enlig er derfor forældet.</p>\r\n<p>\r\n</p>\r\n<p>Forældelsesfristen ved efterregulering begynder at løbe ved udgangen af 2017, som er det tidligste tidspunkt, hvor Udbetaling Danmark kunne kræve at få kravet opfyldt.</p>\r\n<p>\r\n</p>\r\n<p>Da Udbetaling Danmark først, når årsopgørelsen for 2017 foreligger, får kendskab til, om de har et krav mod dig, om du har fået det korrekte i pension i 2017 eller skal have pension efterbetalt, er forældelsesfristen suspenderet, indtil den foreligger.</p>\r\n<p>\r\n</p>\r\n<p>Din årsopgørelse for 2017 forelå den 12. marts 2018, hvorfor forældelsesfristens regnes fra det tidspunkt.</p>\r\n<p>\r\n</p>\r\n<p>Vi lægger vægt på, at Udbetaling Danmark har truffet afgørelse om efterregulering for 2017 den 5. februar 2021 (agterskrivelse af 16. januar 2021.</p>\r\n<p>\r\n</p>\r\n<p>Det krav, som er opstået som følge af ændringer i dine og din samlevers indkomster i 2017, er derfor ikke forældet.</p>\r\n<p>\r\n</p>\r\n<p>\r\n   <span class=\"Underline\">Efterregulering</span>\r\n</p>\r\n<p>Vi lægger vægt på, at din og din samlevers samlede indkomst i 2017 er højere end den indkomst, som din pension blev beregnet på grundlag af.</p>\r\n<p>\r\n</p>\r\n<p>Vi lægger også vægt på, at du har modtaget folkepension hele 2017, hvorfor din foreløbige pension pr. den 1. januar 2017 er beregnet og udbetalt på grundlag af oplysningerne fra din forskudsopgørelse for det år.</p>\r\n<p>\r\n</p>\r\n<p>Når pensionen er beregnet på grundlag af hele kalenderåret som opgørelsesperiode, skal efterreguleringen ske på grundlag af de faktiske indtægter i samme opgørelsesperiode, det vil sige på grundlag af indtægterne anført i årsopgørelsen og indkomstregisteret i hele 2017.</p>\r\n<p>\r\n</p>\r\n<p>Vi er opmærksomme på, at du anfører, at for perioden 1. januar 2017 til 31. maj 2017 har Udbetaling Danmark brugt årets bruttotal og divideret pensionen ned, hvilket du klager over.</p>\r\n<p>\r\n</p>\r\n<p>Vi bemærker, at din pension i perioden 1. januar 2017 til 31. maj 2017 ved efterreguleringen skal beregnes på grundlag af oplysningerne i årsopgørelsen, det vil sige på grundlag af dine indkomster for hele året. De fradrag, der skal ske i indtægtsgrundlaget, bliver så heller ikke nedsat forholdsmæssigt. Det skyldes, at din foreløbige pension den 1. januar 2017 er beregnet på grundlag af oplysningerne i forskudsopgørelsen, det vil sige på grundlag af den forventede indkomst for hele året. Efterreguleringen skal foregå på samme grundlag. Pensionen bliver derved efterreguleret i forhold til det indkomstgrundlag og de beregningsregler, som du er blevet oplyst om i forbindelse med den løbende udbetaling.</p>\r\n<p>\r\n</p>\r\n<p>Udbetaling Danmark har derfor beregnet dit pensionstillæg for perioden 1. januar 2017 til 31. maj 2017, korrekt, da det skal beregnes på grundlag af dine samlede indkomster for hele året og uden reduktion i fradragene.</p>\r\n<p>\r\n</p>\r\n<p>Du har derfor modtaget 8.255 kr. for meget i pensionstillæg for perioden.</p>\r\n<p>\r\n</p>\r\n<p>Når du bliver samlevende, bliver det foreløbige pensionstillæg beregnet på grundlag af din og din samlevers oplysninger om de forventede indtægter fra den 1. juni 2017 og resten af året. Det skyldes, at din folkepension skal beregnes på et andet grundlag, når du er samlevende. For den opgørelsesperiode skal pensionen derfor efterreguleres på grundlag af de faktiske indtægter for perioden.</p>\r\n<p>\r\n</p>\r\n<p>Udbetaling Danmark har for den periode anvendt de korrekte indkomster, satser og fradrag ved beregningen af din pension. Ifølge beregningen har du ikke ret til pensionstillæg. De 10.548 kr. som du har fået for meget i pensionstillæg i perioden, svarer til det pensionstillæg som enlig, som du har modtaget i juni og juli 2017. På grund af, at du har haft en højere indkomst end den, pensionstillægget oprindeligt blev beregnet på grundlag af, skal du dog tilbagebetale den del, som svarer til forskellen på 10.548 kr. og to gange det pensionstillæg, som du ved efterreguleringen har ret til som enlig (18.115 : 5 x 2), hvilket er 3.402 kr.</p>\r\n<p>\r\n</p>\r\n<p>Du har derfor fået 11.657 kr. (3.402 + 8.255) for meget i pension i 2017, som du skal tilbagebetale.</p>\r\n<p>\r\n</p>\r\n<p>Vi lægger også vægt på, at du i forbindelse med den første pensionsudbetaling i 2017 blev oplyst om, at din pension blev beregnet på baggrund af forskudsopgørelsen for det år, og at Udbetaling Danmark ser på, om du har fået den rigtige pension udbetalt i 2017, når årsopgørelsen foreligger fra Skattestyrelsen.</p>\r\n<p>\r\n</p>\r\n<p>Endelig lægger vi vægt på, at det er oplyst i pensionsmeddelelsen, at pensionens størrelse er afhængig af dine og din samlevers indkomster ud over folkepension.</p>\r\n<p>\r\n</p>\r\n<p>Du burde derfor vide, at din indkomst og ændringer heri har betydning for størrelsen af din pension. Du har derfor modtaget den for meget udbetalte pension mod bedre vidende.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n   <span class=\"Underline\">Forældelse</span>\r\n</p>\r\n<p>Krav på tilbagebetaling af pension forældes efter den almindelige forældelsesfrist på 3 år, da der ikke er særlige forældelsesregler i pensionsloven.</p>\r\n<p>\r\n</p>\r\n<p>Forældelsesfristen for krav som følge af efterregulering begynder at løbe ved udløbet af det pågældende indkomstår, jf. UfR 2021.1679V. Landsretten fandt i sagen med henvisning til reglerne om stiftelse af krav om indkomstskat, at også krav om tilbagebetaling af boligstøtte må anses for stiftet på samme tidspunkt som krav på indkomstskat i henhold til årsopgørelsen, det vil sige ved udløbet af det pågældende indkomstår.</p>\r\n<p>\r\n</p>\r\n<p>Forældelse indtræder, medmindre forældelsesfristen udskydes (suspenderes), eller forældelsen afbrydes.</p>\r\n<p>\r\n</p>\r\n<p>Når den, der har et krav, ikke har kendskab til de faktiske forhold, der betinger et krav, suspenderes (udskydes) forældelsesfristen.</p>\r\n<p>\r\n</p>\r\n<p>Manglende viden om retlige forhold kan ikke begrunde, at man anses for at have været i utilregnelig uvidenhed om sit krav.</p>\r\n<p>\r\n</p>\r\n<p>Forældelsesfristen afbrydes, når skyldner erkender kravet udtrykkeligt eller stiltiende.</p>\r\n<p>\r\n</p>\r\n<p>Ved afbrydelse af forældelsesfristen løber der en ny forældelsesfrist med virkning fra det tidspunkt, hvor der foreligger endelig dom eller endelig afgørelse. Ved skyldners erkendelse løber den nye forældelsesfrist fra det tidspunkt, hvor skyldner erkender kravet. Den nye forældelsesfrist er på 3 år.</p>\r\n<p>\r\n</p>\r\n<p>Forældelsen afbrydes midlertidig, når man indbringer sagen for en offentlig myndighed, hvis afgørelser ikke er bindende. At myndighedens afgørelser ikke er bindende betyder, at de kan indbringes for anden administrativ myndighed eventuelt inden for en frist - eller for domstolene uden, at der gælder en tidsfrist for at indbringe afgørelserne for domstolene.</p>\r\n<p>\r\n</p>\r\n<p>Når myndighedens afgørelser påklages til en højere administrativ myndighed, hvis afgørelser heller ikke er bindende, inden for klagefristen eller inden for rimelig tid gælder indbringelsen for den første myndighed stadig som afbrydelsestidspunktet.</p>\r\n<p>\r\n</p>\r\n<p>\r\n   <span class=\"Underline\">Pensionsloven</span>\r\n</p>\r\n<p>Pensionstillægget beregnes på baggrund af personlig indkomst, positiv kapitalindkomst og aktieindkomst, bortset fra aktieudbytte op til 5.000 kr. (indtægtsgrundlaget). Indtægtsgrundlaget opgøres på baggrund af den samlede indtægt. Indtægtsgrundlaget for gifte og samlevende er parternes samlede indtægt.</p>\r\n<p>\r\n</p>\r\n<p>Opgørelsesperioden for indtægtsgrundlaget er det kalenderår eller den del af et kalenderår, som pensionsudbetalingen vedrører.</p>\r\n<p>\r\n</p>\r\n<p>Indkomster der ikke fremgår af indkomstregisteret, fordeles ligeligt over kalenderåret.</p>\r\n<p>\r\n</p>\r\n<p>Der skal ske forskellige fradrag i indtægterne afhængig af, hvilken personlig og økonomisk situation du er i. Der er også faste fradrag.</p>\r\n<p>\r\n</p>\r\n<p>Opgørelsesperioden er normalt kalenderåret, men hvis der sker ændringer i de personlige forhold, ændres opgørelsesperioden, der opdeles i en periode før og efter omregningen. Det betyder, at det kun er indkomstforholdene i perioden efter ændringen af de personlige forhold m.v., der bestemmer den foreløbige og den endelige pension i den resterende del af kalenderåret (opgørelsesperioden).</p>\r\n<p>\r\n</p>\r\n<p>Udbetaling Danmark skal årligt efterregulere pensionen. Hvis efterreguleringen viser, at pensionisten har fået for meget i pension, skal pensionen tilbagebetales.</p>\r\n<p>\r\n</p>\r\n<p>For perioden fra den 1. januar 2017 til den 30. juni 2017 er det også en betingelse for tilbagebetaling, at pensionen er modtaget mod bedre vidende. Det vil sige, når du vidste eller burde vide, at en stigning i din indtægt har betydning for størrelsen af din pension. For resten af 2017 er det alene et krav, at der er sket ændringer i de økonomiske forhold. }</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet. Der er enighed om afgørelsen.</p>\r\n<p>\r\n</p>\r\n<p>Du kan læse mere om, hvordan Ankestyrelsen behandler sager på møde på <span class=\"Underline\">www.ast.dk</span></p>\r\n<p>\r\n</p>\r\n<p>\r\n   <span class=\"Italic\">Sag nr. 2, j.nr. 21-18689</span>\r\n</p>\r\n<p>Du har klaget over Udbetaling Danmarks afgørelse om efterregulering for 2017. Udbetaling Danmark afgjorde sagen den 23. januar 2021.</p>\r\n<p>\r\n</p>\r\n<p>Ankestyrelsen har nu afgjort din sag.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> Du skal ikke tilbagebetale 33.360 kr. som du har fået for meget i pension i 2017, da kravet er forældet.</p>\r\n<p>\r\n</p>\r\n<p>Det betyder, at vi ændrer Udbetaling Danmarks afgørelse.</p>\r\n<p>\r\n</p>\r\n<p>Hvis du har tilbagebetalt hele eller dele af kravet, skal Udbetaling Danmark betale det, som du allerede har tilbagebetalt, tilbage til dig.</p>\r\n<p>\r\n</p>\r\n<p>Udbetaling Danmark kontakter dig.</p>\r\n<p>\r\n</p>\r\n<p>Vi kritiserer, at Udbetaling Danmark ikke har overholdt fristen til at genvurdere sagen på baggrund af klagen. Det kan dog ikke føre til et andet resultat.</p>\r\n<p>\r\n</p>\r\n<p>Vi beklager den lange sagsbehandlingstid.</p>\r\n<p>\r\n</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>Ankestyrelsen vurderer, at du ikke skal tilbagebetale 33.360 kr., som du har fået for meget i pension i 2017, da kravet er forældet.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>Det fremgår, at du flyttede sammen med din samlever den 1. april 2017. Udbetaling Danmark får besked fra folkeregisteret den 4. april 2017. Du partshøres over oplysningen om samliv den 27. marts 2018.</p>\r\n<p>\r\n</p>\r\n<p>Udbetaling Danmark træffer den 28. marts 2018 afgørelse om, at din pension skal omregnes efter reglerne for samlevende. Da afgørelsen først er truffet i 2018, er din pension ikke i 2017 blevet omregnet efter reglerne for samlevende. Udbetaling Danmark foretager først den korrekte beregning af din pension som følge af samlivet ved efterreguleringen for 2017.</p>\r\n<p>\r\n</p>\r\n<p>Krav på tilbagebetaling af pension er omfattet af den almindelige forældelsesfrist på 3 år, da der ikke er særlige regler om forældelse i pensionsloven.</p>\r\n<p>\r\n</p>\r\n<p>Forældelsesfristen begynder at løbe den efterfølgende første efter, at du er blevet samlevende, som er det tidligste tidspunkt, hvor Udbetaling Danmark kunne kræve at få kravet opfyldt.</p>\r\n<p>\r\n</p>\r\n<p>Da Udbetaling Danmark den 4. april 2017 via en besked fra folkeregisteret får kendskab til, at du er blevet samlevende, er forældelsesfristen suspenderet indtil det tidspunkt.</p>\r\n<p>\r\n</p>\r\n<p>Udbetaling Danmark træffer afgørelse om efterregulering af din pension for 2017 den 23. januar 2021.</p>\r\n<p>\r\n</p>\r\n<p>Kravet på tilbagebetaling af for meget udbetalt pension som følge af samliv er derfor forældet. Det gælder, uanset et eventuelt efterreguleringskrav på grund af ændringer i indkomsten ikke er forældet.</p>\r\n<p>\r\n</p>\r\n<p>Din indkomst har ikke ændret sig i 2017 i forhold til den indkomst, førtidspensionen blev beregnet på grundlag af i januar 2017. Hele kravet på 33.360 kr. er derfor en følge af samlivet.</p>\r\n<p>\r\n</p>\r\n<p>Vi er opmærksomme på, at du efter det oplyste ikke har opfyldt din oplysningspligt over for Udbetaling Danmark. Det ændrer ikke på afgørelsen, da Udbetaling Danmark har modtaget besked fra folkeregisteret om samlivet og derfor kunne have partshørt dig og omregnet pensionen i 2017.</p>\r\n<p>\r\n</p>\r\n<p>Om reglerne</p>\r\n<p>\r\n   <span class=\"Underline\">Forældelsesloven</span>\r\n</p>\r\n<p>Krav på tilbagebetaling af pension forældes efter den almindelige forældelsesfrist på 3 år, da der ikke er særlige forældelsesregler i pensionsloven.</p>\r\n<p>\r\n</p>\r\n<p>Forældelsesfristen løber fra det tidligste tidspunkt, hvor Udbetaling Danmark kunne kræve at få kravet opfyldt.</p>\r\n<p>\r\n</p>\r\n<p>Forældelse indtræder, medmindre forældelsesfristen udskydes (suspenderes), eller forældelsen afbrydes.</p>\r\n<p>\r\n</p>\r\n<p>Når den, der har et krav, ikke har kendskab til de faktiske forhold, der betinger et krav, suspenderes (udskydes) forældelsesfristen.</p>\r\n<p>\r\n</p>\r\n<p>\r\n   <span class=\"Underline\">Pensionsloven</span>\r\n</p>\r\n<p>Pensionen omregnes i løbet af året, hvis der sker en ændring af de personlige forhold, som har betydning for pensionens størrelse. Omregningen sker med virkning fra den 1. i måneden efter de ændrede forhold, dog tidligst fra det tidspunkt, hvor pensionisten vidste eller burde vide, at pensionen skulle omregnes som følge af ændringer i de personlige forhold.</p>\r\n<p>\r\n</p>\r\n<p>Udbetaling Danmark skal årligt efterregulere pensionen. Hvis efterreguleringen viser, at pensionisten har fået for meget i pension, skal pensionen tilbagebetales.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet. Der er enighed om afgørelsen.</p>\r\n<p>\r\n</p>\r\n<p>Du kan læse mere om, hvordan Ankestyrelsen behandler sager på møde på <span class=\"Underline\">www.ast.dk</span></p>\r\n<p>\r\n</p>\r\n<p>\r\n   <span class=\"Italic\">Sag nr. 3, 21-17251</span>\r\n</p>\r\n<p>Du har klaget over Udbetaling Danmarks afgørelse om beregning af pension som enlig. Udbetaling Danmark afgjorde sagen den 30. august 2021.</p>\r\n<p>\r\n</p>\r\n<p>Ankestyrelsen har nu afgjort din sag.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> Dit krav på udbetaling af pension som enlig for januar og februar 2018 er forældet.</p>\r\n<p>\r\n</p>\r\n<p>Det betyder, at vi stadfæster Udbetaling Danmarks afgørelse, om at dit krav på pension som enlig er forældet, da vi er kommet til samme resultat.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> Dit krav på pension som enlig kan modregnes i Udbetaling Danmarks krav på for meget udbetalt pension som følge af indkomstændringer.</p>\r\n<p>\r\n</p>\r\n<p>Det betyder, at vi ændrer Udbetaling Danmarks afgørelse om, hvilken retsvirkning forældelsen har, da vi er kommet til et andet resultat.</p>\r\n<p>\r\n</p>\r\n<p>Det betyder, at Udbetaling Danmark skal genoptage sagen om efterregulering for 2018 og træffe en ny afgørelse om størrelsen af din pension i 2018.</p>\r\n<p>\r\n</p>\r\n<p>Udbetaling Danmark kontakter dig.</p>\r\n<p>\r\n</p>\r\n<p>Vi beklager den lange sagsbehandlingstid.</p>\r\n<p>\r\n</p>\r\n<p>\r\n   <span class=\"Bold\">Begrundelsen for afgørelsen om forældelse</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>Ankestyrelsen vurderer, at dit krav på udbetaling af pension som enlig for januar og februar 2018 er forældet.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>Det fremgår af sagen, at du fik udbetalt folkepension som gift og samlevende i januar og februar 2018.</p>\r\n<p>\r\n</p>\r\n<p>På baggrund af, at du og din tidligere ægtefælle ifølge oplysninger fra folkeregisteret fraflyttede hinanden den 3. februar 2018, omregnede Udbetaling Danmark din pension med virkning fra den 1. marts 2018. Det fremgår af pensionsmeddelelsen for marts 2018, hvor du får mere i folkepension, og hvor din tidligere ægtefælle ikke længere indgår i beregningen af din pension.</p>\r\n<p>\r\n</p>\r\n<p>Krav på udbetaling af de enkelte måneders pension er omfattet af den 3-årige forældelsesfrist.</p>\r\n<p>\r\n</p>\r\n<p>Forældelsesfristen på 3 år kan ikke anses for at være suspenderet.</p>\r\n<p>\r\n</p>\r\n<p>Vi lægger vægt på, at du har været vidende om, at du fik pension som samlevende i januar og februar 2018. Du var også vidende om, at du var enlig i de måneder. Du har derfor haft kendskab til de faktiske forhold, der betinger din mulighed for at få pension som enlig.</p>\r\n<p>\r\n</p>\r\n<p>Pensionen for januar 2018 er udbetalt den 31. januar 2018, hvorfor forældelsen er indtrådt den 31. januar 2021. Pensionen for februar 2018 er udbetalt den 28. februar 2018, og forældelsen er derfor indtrådt den 28. februar 2021.</p>\r\n<p>\r\n</p>\r\n<p>Du har først henvendt dig til Udbetaling Danmark om pension som enlig den 25. april 2021.</p>\r\n<p>\r\n</p>\r\n<p>Vi er opmærksomme på, at du anfører, at kravet på pension som enlig ikke kan være forældet, når Udbetaling Danmark først har efterreguleret pensionen for 2018 i 2021.</p>\r\n<p>\r\n</p>\r\n<p>Vi bemærker, at det ikke kan medføre en anden afgørelse, da efterreguleringen sker på baggrund af oplysningerne i årsopgørelsen for 2018, som foreligger i foråret 2019.</p>\r\n<p>\r\n</p>\r\n<p>Du anfører også, at det ikke giver mening i den foreliggende situation at gøre forældelse gældende, da det er almindeligt anerkendt, herunder af SKAT, af domstolene og – så vidt ses også af Ankestyrelsen, jf. bl.a. afgørelse 41-14, - at der med konnekse fordringer også kan foretages modregning, selv om den fordring, der bringes i modregning, er/måtte være forældet. I og med eksistensen af denne obligationsretlige grundsætning (”retsregel”) har du krav på, at det tilbagebetalingskrav, der gøres gældende over for dig, reduceres med den del af den pension, der er udbetalt for lidt for månederne februar og marts 2018.</p>\r\n<p>\r\n</p>\r\n<p>Det kan ikke føre til en andet resultat.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>Retten til udbetaling af pension er omfattet af den almindelige forældelsesfrist på 3 år.</p>\r\n<p>\r\n</p>\r\n<p>Suspension i forældelseslovens forstand betyder udskydelse af det tidspunkt, hvorfra forældelsesfristen løber. Var fordringshaveren ubekendt med fordringen, regnes forældelsesfristen først fra den dag, da fordringshaveren fik eller burde have fået kendskab hertil.</p>\r\n<p>\r\n</p>\r\n<p>Forældelsesfristen kan således suspenderes, når den, der har et krav, ikke har kendskab til de faktiske forhold, der betinger et krav.</p>\r\n<p>\r\n</p>\r\n<p>Manglende viden om retlige forhold kan som udgangspunkt ikke begrunde, at man anses for at have været i utilregnelig uvidenhed om sit krav. Det gælder også i de tilfælde, hvor den manglende viden skyldes myndighedernes manglende vejledning.</p>\r\n<p>\r\n</p>\r\n<p>Forældelsesfristen kan ikke suspenderes på grund af uvidenhed om det retlige grundlag for fordringen, herunder ukendskab til lovgivning og retspraksis.</p>\r\n<p>\r\n</p>\r\n<p>\r\n   <span class=\"Bold\">Begrundelsen for afgørelsen om modregning mellem kravene</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>Ankestyrelsen vurderer, at dit krav på pension som enlig kan modregnes i Udbetaling Danmarks krav på for meget udbetalt pension som følge af indkomstændringer, da kravene må anses for konnekse.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>Det fremgår af sagen, at Udbetaling Danmark den 20. april 2021 sendte dig en agterskrivelse om efterreguleringen for 2018. Du kom den 25. april 2021 med bemærkninger og anmodede om, at din pension for januar og februar 2018 blev beregnet som enlig. Udbetaling Danmark traf den 30. maj 2021 afgørelse om efterregulering for 2018, hvorefter du skal tilbagebetale 15.799 kr. Udbetaling Danmark opfattede din henvendelse som en anmodning om genoptagelse af pensionsmeddelelsen for marts 2018, hvor din pension blev omregnet til pension som enlig.</p>\r\n<p>\r\n</p>\r\n<p>Krav på for meget udbetalt pension og pensionistens krav på efterbetaling af pension anses også for at udspringe af samme retsforhold.</p>\r\n<p>\r\n</p>\r\n<p>Det må gælde, selvom det ene krav skyldes ændringer i de personlige forhold, og det andet krav skyldes ændringer i indtægtsforholdene.</p>\r\n<p>\r\n</p>\r\n<p>Vi lægger vægt, at Udbetaling Danmarks krav på for meget udbetalt pension som følge af indkomstændringer og dit krav på efterbetaling af pension som følge af, at du er blevet enlig, omhandler din ret til pension.</p>\r\n<p>\r\n</p>\r\n<p>Der er derfor tale om konnekse krav. Dit krav på efterbetaling af pension kan derfor modregnes i Udbetaling Danmarks krav på for meget udbetalt pension ved efterreguleringen.</p>\r\n<p>\r\n</p>\r\n<p>Udbetaling Danmark skal derfor genoptage din sag om efterregulering for 2017 og beregne tilbagebetalingskravet igen.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>Selvom kravet er forældet, kan kravet modregnes i et andet krav, som udspringer af det samme retsforhold, og som er stiftet, inden forældelsen indtrådte.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet. Der er enighed om afgørelsen.</p>\r\n<p>\r\n</p>\r\n<p>Du kan læse mere om, hvordan Ankestyrelsen behandler sager på møde på <span class=\"Underline\">www.ast.dk</span></p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2022"
        },
        {
            "displayName": "Accession",
            "displayValue": "W20221040625"
        },
        {
            "displayName": "Entydig dokumentidentifikation",
            "displayValue": "DH001115"
        },
        {
            "displayName": "Dato for indlæggelse",
            "displayValue": "21/12/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10406"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "20/12/2022"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "21-17251"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}