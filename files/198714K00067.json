{
    "id": 107851,
    "title": "1987 BTL 67   BETÆNKNING OVER FORSLAG TIL LOV OM STØTTE OG STATSGARANTEREDE LÅN TIL   FISKERIET    NR L 67 1987-88, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1987/1 BTL 67",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 67 </P>  \r\n\r\n<P></P>  \r\n\r\n<P>Betænkning over Forslag til lov om støtte og statsgaranterede lån til  \r\n\r\n fiskeriet <BR>  \r\n\r\n Nr L 67 1987-88, 1. samling </P>  \r\n\r\n<P></P>  \r\n\r\n<P>Afgivet af Landbrugs- og Fiskeriudvalget </P>  \r\n\r\n<P></P>  \r\n\r\n<P>Afgivet: 19871209 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har i den </P>  \r\n\r\n<P>forbindelse stillet spørgsmål til fiskeriministeren, som denne har </P>  \r\n\r\n<P>besvaret skriftligt. </P>  \r\n\r\n<P>Udvalget har desuden modtaget mundtlig og skriftlig henvendelse fra </P>  \r\n\r\n<P>følgende gruppe af fiskere: </P>  \r\n\r\n<P>Poul Christensen, </P>  \r\n\r\n<P>Kaj Christensen, </P>  \r\n\r\n<P>Gert S. Nielsen, </P>  \r\n\r\n<P>Kåre Jesper Hermandsen, </P>  \r\n\r\n<P>Leonhart Christensen, </P>  \r\n\r\n<P>Leif Hansen, </P>  \r\n\r\n<P>Walther Thorsen, </P>  \r\n\r\n<P>Peter Trier Nielsen, </P>  \r\n\r\n<P>Erik Jespersen og </P>  \r\n\r\n<P>Gunner Høj. </P>  \r\n\r\n<P>Fiskeriministeren har over for udvalget oplyst, at han ved </P>  \r\n\r\n<P>gennemførelsen af § 1 (ophørsstøtte) som udgangspunkt vil anvende </P>  \r\n\r\n<P>de satser, som giver højeste EF-refusion, og som er gengivet i </P>  \r\n\r\n<P>bemærkningerne til det forslag til lov om støtte til visse </P>  \r\n\r\n<P>strukturforanstaltninger inden for fiskeriet m.v., der blev </P>  \r\n\r\n<P>fremsat den 18. februar 1987 (se Folketingstidende 1986-87, 1. </P>  \r\n\r\n<P>samling, tillæg A, sp. 4291). </P>  \r\n\r\n<P>Fiskeriministeren har desuden særlig oplyst, at han i forbindelse </P>  \r\n\r\n<P>med lovforslagets vedtagelse har til hensigt at gennemføre en </P>  \r\n\r\n<P>ekstraordinær midlertidig ordning indtil 1. februar 1988, som har </P>  \r\n\r\n<P>til formål at gøre det attraktivt hurtigt at modtage </P>  \r\n\r\n<P>ophørsstøtte, så fartøjer ikke bruger af kvoterne for 1988. Denne </P>  \r\n\r\n<P>ordning går ud på, at fartøjer, som har mindst 150 fiskedage og </P>  \r\n\r\n<P>75 pct. af deres fiskeri på mindst 2 af arterne torsk, kuller, </P>  \r\n\r\n<P>mørksej, brisling, sperling, tobis og sild, kan modtage en </P>  \r\n\r\n<P>ophørspræmie, som udgør 70 pct. af forsikringsværdien som anført </P>  \r\n\r\n<P>i strukturlovens § 3 forudsat, at de afstår fra fiskeri inden den </P>  \r\n\r\n<P>1. februar 1988. Ophørsstøtten, som ikke vil overstige det </P>  \r\n\r\n<P>dobbelte af EF-satsen, kan udgøre 60 pct. af forsikringsværdien </P>  \r\n\r\n<P>for fartøjer, som driver fiskeri mellem 100 og 150 dage på </P>  \r\n\r\n<P>ovennævnte arter. Denne midlertidige ordning er tiltrådt af </P>  \r\n\r\n<P>fiskeriets hovedorganisationer. </P>  \r\n\r\n<P>Herefter indstiller et <B>flertal</B> (udvalget med undtagelse af </P>  \r\n\r\n<P>Socialistisk Folkepartis og Fremskridtspartiets medlemmer) </P>  \r\n\r\n<P>lovforslaget til <B>vedtagelse uændret. </B></P>  \r\n\r\n<P>Flertallet ønsker at udtale, at i forbindelse med en tilpasning af </P>  \r\n\r\n<P>fiskerflådens kapacitet til fiskerimulighederne bør der lægges </P>  \r\n\r\n<P>vægt på, at flåden fortsat er bredt og alsidigt sammensat, idet </P>  \r\n\r\n<P>der bør opretholdes en naturlig geografisk og størrelsesmæssig </P>  \r\n\r\n<P>fordeling af fartøjer i den danske erhvervsfiskerflåde. Med </P>  \r\n\r\n<P>henblik herpå: </P>  \r\n\r\n<P>- Forvaltes ophørsordningen således, at fordelingen af </P>  \r\n\r\n<P>ophørsmidlerne ikke medfører en forvridning af den geografiske </P>  \r\n\r\n<P>fordeling og den størrelsesmæssige sammensætning af fiskerflåden. </P>  \r\n\r\n<P>Samtidig lægges vægt på, at navnlig fartøjer, der mest aktivt </P>  \r\n\r\n<P>belaster de kritiske fiskebestande, trækkes ud af fiskeriet. </P>  \r\n\r\n<P>- Udformes reglerne om kapacitetstilpasning på en sådan måde, at de </P>  \r\n\r\n<P>bidrager til den nettoreduktion af fiskerflåden på 15 pct., som </P>  \r\n\r\n<P>tilstræbes gennemført over en 2-årig periode. </P>  \r\n\r\n<P>- Og under fuld hensyntagen til målsætningen om </P>  \r\n\r\n<P>kapacitetstilpasning, udnyttelse af konsumfiskerimulighederne og </P>  \r\n\r\n<P>værditilvækst for fangsterne fremmes den tilbageværende flådes </P>  \r\n\r\n<P>fangstgrundlag gennem de øvrige foranstaltninger i strukturloven </P>  \r\n\r\n<P>såsom forsøgsfiskeri og støtte til bedre fangstbehandling. </P>  \r\n\r\n<P>Fiskeriministeren bør snarest muligt og efter drøftelse med de </P>  \r\n\r\n<P>berørte organisationer fremsætte forslag om tilvejebringelse af </P>  \r\n\r\n<P>standardiserede regnskabsmæssige oplysninger for erhvervsfiskeri </P>  \r\n\r\n<P>bl.a. til belysning af erhvervets indtægtsforhold. </P>  \r\n\r\n<P>Et mindretal (Socialistisk Folkepartis medlemmer af udvalget) </P>  \r\n\r\n<P>udtaler, at ministerens forslag til hurtig ophørsordning for </P>  \r\n\r\n<P>større fartøjer straks bør gennemføres. </P>  \r\n\r\n<P>I øvrigt skal ophørsordningen administreres på en sådan måde, at der </P>  \r\n\r\n<P>opretholdes et varieret fiskeri, tages geografiske hensyn og </P>  \r\n\r\n<P>hensyn til bådstørrelser og bådtyper. Denne ordning skal således </P>  \r\n\r\n<P>ses i sammenhæng med en sammenhængende fiskeripolitik. </P>  \r\n\r\n<P>Ved udformningen af det pointsystem, der skal sortere ansøgere til </P>  \r\n\r\n<P>ophørsstøtten, skal der især lægges vægt på, at fartøjer, der </P>  \r\n\r\n<P>aktivt belaster de kritiske fiskebestande, trækkes ud af </P>  \r\n\r\n<P>fiskeriet, samt på at hindre fartøjer, der i dag først og </P>  \r\n\r\n<P>fremmest driver industrifiskeri, i at gå over i konsumflåden. </P>  \r\n\r\n<P>I den forbindelse forventes det, at Fiskeribankens praksis vil </P>  \r\n\r\n<P>blive, at fartøjer, der overtages på tvangsauktion, vil blive </P>  \r\n\r\n<P>vurderet nøje med henblik på ophørsstøtte samt eventuelt salg ud </P>  \r\n\r\n<P>af EF, inden fartøjet sælges videre. </P>  \r\n\r\n<P>Ministeren opfordres til at iværksætte undersøgelser over behovet og </P>  \r\n\r\n<P>muligheden for at gennemføre en ordning, hvor det bliver muligt </P>  \r\n\r\n<P>at opkøbe fartøjer med henblik på ophør eller salg ud af EF. </P>  \r\n\r\n<P>Ministerens overvejelser oversendes til Folketinget inden den 1. </P>  \r\n\r\n<P>februar 1988. </P>  \r\n\r\n<P>Ministeren opfordres desuden til at føre forhandlinger med </P>  \r\n\r\n<P>fiskeriets organisationer med henblik på at etablere en </P>  \r\n\r\n<P>selvfinansieringsordning som supplement til de statslige bidrag </P>  \r\n\r\n<P>til ophørsordningen. Ministeren bør inden den 1. februar 1988 </P>  \r\n\r\n<P>fremlægge resultatet af disse drøftelser for Folketingets </P>  \r\n\r\n<P>Landbrugs- og Fiskeriudvalg. </P>  \r\n\r\n<P>Idet målsætningen om en reduktion på 15 pct. af fiskerflåden i løbet </P>  \r\n\r\n<P>af 2 år opretholdes, opfordres ministeren endelig til at </P>  \r\n\r\n<P>fremsende en statusrapport til Folketingets Landbrugs- og </P>  \r\n\r\n<P>Fiskeriudvalg inden udløbet af 1988, i hvilken effekten af </P>  \r\n\r\n<P>tiltagene i 1988 vurderes. </P>  \r\n\r\n<P>Et <B>andet mindretal</B> (Fremskridtspartiets medlem af udvalget) </P>  \r\n\r\n<P>indstiller lovforslaget til <B>forkastelse</B> ved 3. behandling. </P>  \r\n\r\n<P>Svend Andersen ( S) nfmd. <B>Erling Christensen ( S ) Arne Jensen ( S )  \r\n\r\n</B></P>  \r\n\r\n<P>Henning Nielsen ( S ) Bjørn Westh ( S ) Gade ( SF ) Birthe Hansen </P>  \r\n\r\n<P>( SF ) Inger Harms ( SF ) Knud Østergaard ( KF) fmd. <B>Grove ( KF )  \r\n\r\n</B></P>  \r\n\r\n<P>Jette Thomsen ( KF ) Henning Andersen ( KF ) Povl Brøndsted ( V ) </P>  \r\n\r\n<P>Svend Heiselberg ( V ) Emmert Andersen ( CD ) Dohrmann ( FP ) </P>  \r\n\r\n<P>Larsen-Ledet ( RV ) </P>  \r\n\r\n<P>Partierne KRF og FK havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198714K00067"
        },
        {
            "displayName": "Entydig dokumentidentifikation",
            "displayValue": "CL004572"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "67"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}