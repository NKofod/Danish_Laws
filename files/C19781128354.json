{
    "id": 60354,
    "title": "Skrivelse om anvendelse af straffelovens § 49, stk. 2, over for psykiatriske patienter. (* 1) ",
    "documentTypeId": "200",
    "isSagsforlobPeriodValid": false,
    "shortName": "SKR nr 11283 af 09/06/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om anvendelse af straffelovens § 49,  \r\n\r\n stk. 2, over for psykiatriske patienter. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Hermed sendes et antal eksemplarer af justitsministeriets cirkulære af 9.  \r\n\r\n juni 1978 om anvendelsen af straffelovens § 49, stk. 2, over for psykiatriske  \r\n\r\n patienter. </P>  \r\n\r\n<P>Cirkulæret er udarbejdet efter forhandling med amtsrådsforeningen og  \r\n\r\n indenrigsministeriet. </P>  \r\n\r\n<P>I tilslutning til cirkulæret bemærkes i øvrigt: </P>  \r\n\r\n<P>ad §§ 1 og 2. </P>  \r\n\r\n<P>Bestemmelsen i straffelovens § 49, stk. 2, supplerer den almindelige regel  \r\n\r\n om indlæggelse på sygehus, herunder psykiatrisk sygehus (afdeling), som  \r\n\r\n findes i straffelovens § 46, stk. 1. Bestemmelsen supplerer tillige den  \r\n\r\n forpligtelse, der i medfør af lov om sindssyge personers sygehusophold og  \r\n\r\n sygehuslovgivningen påhviler de psykiatriske sygehuse (afdelinger) til at  \r\n\r\n behandle sindslidende m.v. </P>  \r\n\r\n<P>Bestemmelsen i straffelovens § 46, stk. 1, forudsætter, at den indsatte  \r\n\r\n skal tilbageføres til en institution under kriminalforsorgen, når der er  \r\n\r\n opnået helbredelse eller bedring med hensyn til lidelsen. Reglen i § 49, stk.  \r\n\r\n 2, går videre, idet den for psykiatriske patienters vedkommende muliggør, at  \r\n\r\n der midlertidigt eller for resten af straffetiden kan træffes en ordning med  \r\n\r\n hensyn til anbringelse i et psykiatrisk sygehus (afdeling), såfremt der er  \r\n\r\n åbenbar ulempe forbundet med at lade den pågældende have ophold i en  \r\n\r\n institution under kriminalforsorgen. </P>  \r\n\r\n<P>Baggrunden herfor kan være, at man først efter dommens afsigelse er blevet  \r\n\r\n opmærksom på de forhold, der taler imod sædvanlig straffuldbyrdelse, men det  \r\n\r\n kan også tænkes, at der allerede på domstiden har foreligget visse  \r\n\r\n oplysninger herom, uden at det dog har været anset for muligt eller  \r\n\r\n hensigtsmæssigt at lade en dom til særlig anbringelse træde i stedet for  \r\n\r\n frihedsstraf. </P>  \r\n\r\n<P>Bestemmelsen i straffelovens § 49, stk. 2, medfører ingen ændring i det  \r\n\r\n forhold, at egentlig psykotiske indsatte principielt har krav på  \r\n\r\n sygehusbehandling i sammme omfang som personer uden for kriminalforsorgens  \r\n\r\n institutioner. Indlæggelse i psykiatrisk sygehus (afdeling) kan derfor i  \r\n\r\n disse tilfælde og i akutte sygdomstilfælde vedblivende finde sted uden  \r\n\r\n benyttelse af bestemmelsen i straffelovens § 49, stk. 2. Såfremt det  \r\n\r\n imidlertid skønnes hensigtsmæssigt at muligggøre, at et psykiatrisk sygehus  \r\n\r\n (afdeling) kan beholde en patient i længere tid, end tilfældet har været  \r\n\r\n efter hidtidig praksis, kan det være påkrævet at bringe bestemmelsen i  \r\n\r\n straffelovens § 49, stk. 2, i anvendelse. Dette kan eksempelvis være  \r\n\r\n tilfældet med hensyn til psykotiske patienter, hvis psykose har sammenhæng  \r\n\r\n med opholdet i kriminalforsorgens institutioner. </P>  \r\n\r\n<P>ad § 3, stk. 1. </P>  \r\n\r\n<P>Der henvises til § 2 i lov nr. 328 af 26. juni 1975 om statshospitalernes  \r\n\r\n overførelse til amtskommunerne. </P>  \r\n\r\n<P>ad § 3, stk. 2. </P>  \r\n\r\n<P>Der henvises til indenrigsministeriets bekendtgørelse nr. 184 af 31. marts  \r\n\r\n 1976 om amtskommunernes indbyrdes betalingsforpligtelser i forbindelse med  \r\n\r\n varetagelsen af retspsykiatriske opgaver og justitsministeriets  \r\n\r\n cirkulærskrivelse nr. 92 af 27. april 1976 om anbringelse m.v. af  \r\n\r\n retspsykiatriske patienter på psykiatriske sygehuse (Ministerialtidende 1976,  \r\n\r\n s. 371). </P>  \r\n\r\n<P>ad § 6, stk. 1. </P>  \r\n\r\n<P>Ifølge justitsministeriets cirkulære nr. 227 af 15. november 1977 om  \r\n\r\n meddelelse af friheder m.v. til personer, der i medfør af straffelovens § 68  \r\n\r\n eller § 69 er dømt til anbringelse i hospital for sindslidende m.v.  \r\n\r\n (Ministerialtidende 1977, s. 939), træffes afgørelse om udgang m.v. i visse  \r\n\r\n tilfælde af overlægen i forbindelse med vedkommende statsadvokat. I  \r\n\r\n cirkulæret om anvendelsen af straffelovens § 49, stk. 2, over for  \r\n\r\n psykiatriske patienter er det bestemt, at spørgsmålet om udgang m.v. i disse  \r\n\r\n tilfælde afgøres af overlægen i forbindelse med vedkommende  \r\n\r\n anstaltsleder/arrestinspektør i stedet for i forbindelse med vedkommende  \r\n\r\n statsadvokat. Det forudsættes dog, at anstaltslederen/arrestinspektøren,  \r\n\r\n forinden spørgsmålet afgøres, i overensstemmelse med reglerne i direktoratet  \r\n\r\n for kriminalforsorgens cirkulære nr. 126 af 10. juni 1976 om udgang til  \r\n\r\n indsatte § 5 indhenter en udtalelse fra den politimester/politidirektøren i  \r\n\r\n København, som har behandlet straffesagen, og i øvrigt anvender den  \r\n\r\n fremgangsmåde, der er angivet i §§ 6-7 i nævnte cirkulære. </P>  \r\n\r\n<P>ad § 9. </P>  \r\n\r\n<P>I medfør af § 5 behandles klagesager som udgangspunkt efter de regler, der  \r\n\r\n gælder for det pågældende psykiatriske sygehus. </P>  \r\n\r\n<P>I de tilfælde, hvor justitsministeriet ( direktoratet for  \r\n\r\n kriminalforsorgen) har truffet en afgørelse, der påklages, behandles klagen  \r\n\r\n efter de klageregler, der gælder inden for kriminalforsorgen, jf.  \r\n\r\n direktoratet for kriminalforsorgens cirkulærskrivelse af 10. september 1975  \r\n\r\n om ekspedition af ansøgninger, klager og andre skriftlige henvendelser fra de  \r\n\r\n indsatte til centralstyrelsen og direktoratet for kriminalforsorgens  \r\n\r\n cirkulære af 28. juli 1977 om behandling af klager fra indsatte. </P>  \r\n\r\n<P>Efter aftale med indenrigsministeriet er cirkulæret sendt til orientering  \r\n\r\n til samtlige amtsråd, Københavns magistrat, Frederiksberg kommunalbestyrelse,  \r\n\r\n sundhedsstyrelsen, retslægerådet og amtsrådsforeningen. </P>  \r\n\r\n<P>H. H. Brydensholt </P>  \r\n\r\n<P>/Tornøe </P>  \r\n\r\n<P>Til kriminalforsorgens anstalter og arrestinspektørerne. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Forskriften er optaget i Kriminalforsorgens cirkulæresamling (KC) (F-3-9)"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19781128354"
        },
        {
            "displayName": "Entydig dokumentidentifikation",
            "displayValue": "CM019311"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "27/09/2002"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11283"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "09/06/1978"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "DFK. j.nr. 4. k. 120-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}