{
    "id": 165454,
    "title": "Forslag til Lov om indgåelse af aftale om ændring af dansk-færøsk protokol til den nordiske dobbeltbeskatningsoverenskomst",
    "documentTypeId": "400",
    "isSagsforlobPeriodValid": true,
    "shortName": "2014/1 LSF 75",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Aftale mellem Danmark og Færøerne</td>\r\n   </tr>\r\n</table><div class=\"bjelke\">Den fulde tekst</div><p class=\"DokumentHoved\">Fremsat den 19. november 2014 af skatteministeren (Benny Engelbrecht)</p>\r\n<p class=\"TitelPrefiks1\">Forslag</p>\r\n<p class=\"TitelPrefiks2\">til</p>\r\n<p class=\"Titel2\">Lov om indgåelse af aftale om ændring af dansk-færøsk protokol til den nordiske dobbeltbeskatningsoverenskomst</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Aftale af 23. oktober 2014 mellem Danmark og Færøerne om ændring af Protokollen til Overenskomst af 23. september 1996 mellem de nordiske lande til undgåelse af dobbeltbeskatning for så vidt angår indkomst- og formueskatter, jf. bilag 1, gælder i Danmark.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Loven træder i kraft den 1. januar 2015.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Aftale mellem Danmark og Færøerne</p>\r\n<p class=\"NormalInd\">Den danske regering og det færøske landsstyre, der ønsker at indgå en aftale om ændring af Overenskomsten af 23. september 1996 mellem de nordiske lande til undgåelse af dobbeltbeskatning for så vidt angår indkomst- og formueskatter, for så vidt angår forholdet mellem Danmark og Færøerne, er blevet enige om følgende:</p>\r\n<p class=\"Overskriftsnummer2\">Artikel 1</p>\r\n<p class=\"NormalInd\">Bestemmelserne i punkt VII i Protokollen til Overenskomst af 23. september 1996 mellem de nordiske lande til undgåelse af dobbeltbeskatning for så vidt angår indkomst- og formueskatter ophæves og erstattes af følgende:</p>\r\n<p class=\"NormalInd\">»VII. Til artikel 18</p>\r\n<p class=\"NormalInd\">Uanset bestemmelserne i artikel 18 skal i forholdet mellem Danmark og Færøerne gælde følgende:</p>\r\n<p class=\"NormalInd\">1. Sociale pensioner og andre sociale sikringsydelser kan kun beskattes i den del af riget, hvor modtageren er hjemmehørende.</p>\r\n<p class=\"NormalInd\">2. Pensioner og andre lignende vederlag, som ikke er omfattet af stk.1, og som hidrører fra den ene del af riget og udbetales til en person, der er hjemmehørende i den anden del af riget, hvad enten det sker for tidligere tjenesteydelser eller ikke, kan kun beskattes i den anden del af riget, jf. dog stykke 3 og 4.</p>\r\n<p class=\"NormalInd\">3. Pensioner og andre lignende vederlag som nævnt i stykke 2 kan dog også beskattes i den førstnævnte del af riget, hvis:</p>\r\n<p class=\"Liste1\">\r\n   <span class=\"Liste1Nr\">a)</span> bidrag indbetalt af modtageren til pensionsordningen blev fratrukket i modtagerens skattepligtige indkomst i den førstnævnte del af riget efter lovgivningen i denne del af riget; eller</p>\r\n<p class=\"Liste1\">\r\n   <span class=\"Liste1Nr\">b)</span> bidrag indbetalt af en arbejdsgiver ikke var skattepligtig indkomst for modtageren i den førstnævnte del af riget efter lovgivningen i denne del af riget.</p>\r\n<p class=\"NormalInd\">4. Pensioner og andre lignende vederlag som nævnt i stykke 2 kan kun beskattes i den førstnævnte del af riget, i det omfang:</p>\r\n<p class=\"Liste1\">\r\n   <span class=\"Liste1Nr\">a)</span> bidrag indbetalt af modtageren til pensionsordningen blev beskattet i den førstnævnte del af riget efter lovgivningen i denne del af riget; eller</p>\r\n<p class=\"Liste1\">\r\n   <span class=\"Liste1Nr\">b)</span> bidrag indbetalt af en arbejdsgiver var skattepligtig indkomst for modtageren i den førstnævnte del af riget efter lovgivningen i denne del af riget.</p>\r\n<p class=\"NormalInd\">I så fald skal sådanne pensioner og andre lignende vederlag også være helt eller delvist fritaget for afgift, som den anden del af riget opkræver ved udbetaling af pension og andre lignende vederlag.</p>\r\n<p class=\"NormalInd\">5. Pensioner skal anses for at hidrøre fra en del af riget, hvis de udbetales af en pensionskasse eller anden tilsvarende institution, der udbyder pensionsordninger, som fysiske personer kan tilslutte sig med henblik på at sikre sig pensionsydelser, når en sådan pensionskasse eller anden tilsvarende institution er oprettet, skattemæssigt anerkendt og kontrolleret i overensstemmelse med lovgivningen i denne del af riget.«</p>\r\n<p class=\"Overskriftsnummer2\">Artikel 2</p>\r\n<p class=\"NormalInd\">1. Denne aftale træder i kraft den dag, hvor begge parter har meddelt hinanden, at aftalen er godkendt.</p>\r\n<p class=\"NormalInd\">2. Aftalen har virkning for indkomstskatter, der pålignes for skatteår, der begynder den 1. januar 2015 eller senere.</p>\r\n<p class=\"NormalInd\">3. Aftalen skal forblive i kraft, så længe overenskomsten er i kraft.</p>\r\n<p class=\"NormalInd\">Til bekræftelse heraf har de undertegnede underskrevet denne aftale.</p>\r\n<p class=\"NormalInd\">Udfærdiget i København den 23. oktober 2014 i to eksemplarer på dansk og færøsk, hvilke tekster har lige gyldighed.</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0.4cm 0cm 0.4cm 0cm\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0\" style=\"border-collapse: collapse;\" width=\"680\">\r\n                  <tr>\r\n                     <td style=\"text-align: center\" valign=\"top\" width=\"326\">\r\n                        <div class=\"NormalInd\">For Danmark</div>\r\n                     </td>\r\n                     <td style=\"text-align: center\" valign=\"top\" width=\"326\">\r\n                        <div class=\"NormalInd\">For Færøerne</div>\r\n                     </td>\r\n                  </tr>\r\n                  <tr>\r\n                     <td style=\"text-align: center\" valign=\"top\" width=\"326\">\r\n                        <div class=\"NormalInd\">Benny Engelbrecht</div>\r\n                     </td>\r\n                     <td style=\"text-align: center\" valign=\"top\" width=\"326\">\r\n                        <div class=\"NormalInd\">Jørgen Niclasen</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p><p class=\"Bemaerkninger\">Bemærkninger til lovforslaget</p>\r\n<p class=\"KapitelOverskrift2\">Almindelige bemærkninger</p>\r\n<p class=\"Overskriftstekst3\" style=\"text-align: left;\">1. Indledning</p>\r\n<p class=\"NormalInd\">Lovforslaget har til formål at gennemføre en aftale mellem Danmark og Færøerne om en ændring af den dansk-færøske protokol til den nordiske dobbeltbeskatningsoverenskomst af 23. september 1996 om beskatning af pensioner.</p>\r\n<p class=\"NormalInd\">Aftalen ændrer den eksisterende dansk-færøske protokol til den nordiske dobbeltbeskatningsoverenskomst, sådan at pensioner - bortset fra sociale pensioner og andre sociale sikringsydelser - vil kunne beskattes i den del af riget, hvorfra de udbetales, hvis modtageren har haft fradrag i denne del af riget for indbetalinger, eller hvis bidrag indbetalt af en arbejdsgiver ikke var blevet beskattet i denne del af riget.</p>\r\n<p class=\"NormalInd\">Aftalen træder i kraft, når begge parter har meddelt hinanden, at aftalen er godkendt. Aftalen har virkning for indkomstår, der begynder den 1. januar 2015 eller senere.</p>\r\n<p class=\"NormalInd\">Den gældende protokol til den nordiske dobbeltbeskatningsoverenskomst medfører, at pensioner, som betales fra Danmark til en modtager på Færøerne eller omvendt, kun kan beskattes i den del af riget, hvor modtageren er hjemmehørende.</p>\r\n<p class=\"NormalInd\">En pensionist, som er hjemmehørende på Færøerne, og som modtager dansk pension, betaler således ikke dansk skat af pensionsbeløbene.</p>\r\n<p class=\"NormalInd\">Færøerne har nu ændret sin lovgivning, således at der ikke længere gives fradrag for indbetalinger på pensionsordninger. Til gengæld beskattes udbetalinger ikke. En dansk pension, som udbetales til en modtager på Færøerne, vil herefter hverken blive beskattet i Danmark eller på Færøerne.</p>\r\n<p class=\"NormalInd\">Forholdet er herefter det, at Danmark efter protokollen til dobbeltbeskatningsoverenskomsten ikke kan beskatte pensionsbeløbene. Det kan kun Færøerne, men Færøerne beskatter efter intern lovgivning ikke. Der sker med andre ord en dobbelt ikke-beskatning.</p>\r\n<p class=\"NormalInd\">Tilsvarende vil en færøsk pension, som udbetales til en modtager i Danmark, efter den gældende protokol kunne beskattes i Danmark, selvom der ikke er givet fradrag for indbetalingerne på Færøerne. Dette ville dog ikke ske i praksis, idet pensionsudbetalinger omfattet af den danske pensionsbeskatningslov kun beskattes i det omfang, at der er givet fradrag for indbetalingerne.</p>\r\n<p class=\"NormalInd\">Aftalen omfatter som nævnt ikke sociale pensioner og andre sociale sikringsydelser, dvs. folkepension m.v. Folkepension udbetales af den del af rigsfællesskabet, hvor modtageren er bosiddende. En person, der flytter fra Danmark til Færøerne, vil således modtage færøsk folkepension, uanset om den pågældende måtte have levet hele sit liv i Danmark. Tilsvarende vil en tilflytter fra Færøerne til Danmark modtage dansk folkepension. Der vil hermed hverken være et dobbeltbeskatningsproblem eller et dobbelt ikke-beskatningsproblem i relation til sociale pensioner.</p>\r\n<p class=\"NormalInd\">Aftalen omfatter heller ikke tjenestemandspensioner og andre pensionsordninger, der ikke er baseret på forudgående pensionsopsparing. Sådanne pensioner beskattes fortsat efter færøsk lovgivning, og der er således heller ikke her et dobbeltbeskatningsproblem eller et dobbelt ikke-beskatningsproblem.</p>\r\n<p class=\"NormalInd\">Det har gennem mange år været dansk politik ved indgåelse af dobbeltbeskatningsoverenskomster at aftale såkaldt kildestatsbeskatning af pensioner. Fra dansk side lægges der således vægt på, at dobbeltbeskatningsoverenskomster ikke må forhindre dansk beskatning af udbetalinger fra pensionsordninger, hvor der tidligere er givet danske skattefradrag for indbetalingerne. Den nye dansk-færøske aftale falder i tråd hermed.</p>\r\n<p class=\"NormalInd\">Skatteområdet er selvstyreanliggende for Færøerne. Danmark og Færøerne er enige om undgå såvel dobbeltbeskatning som dobbelt ikke-beskatning af pensionsbeløb, der udbetales mellem de to dele af riget.</p>\r\n<p class=\"Overskriftstekst3\" style=\"text-align: left;\">2. Baggrunden for dobbeltbeskatningsoverenskomsten og dens indhold</p>\r\n<p class=\"NormalInd\">En dobbeltbeskatningsoverenskomst mellem to - eller som i det nordiske tilfælde flere - stater har som hovedformål at undgå international dobbeltbeskatning som følge af, at to stater beskatter en person eller et selskab af den samme indkomst. Det sker typisk, når en person eller et selskab, der er hjemmehørende i den ene stat, modtager indkomst fra den anden stat.</p>\r\n<p class=\"NormalInd\">Danmark beskatter som hovedregel efter globalindkomstprincippet. Det betyder, at en person eller et selskab, der er hjemmehørende i Danmark, er fuldt skattepligtig til Danmark, dvs. skattepligtig af samtlige sine indkomster, hvad enten de hidrører her fra landet eller ikke, med mindre andet i særlige tilfælde er bestemt i lovgivningen. Det følger af statsskattelovens § 4.</p>\r\n<p class=\"NormalInd\">Samtidig har Danmark regler om begrænset skattepligt for personer og selskaber, der ikke er omfattet af fuld skattepligt, men modtager indkomst fra kilder her i landet. Begrænset skattepligt medfører, at Danmark beskatter personer og selskaber, som er hjemmehørende i andre stater, af en række indkomsttyper, som de pågældende modtager her fra landet. Kildeskattelovens § 2 og selskabsskattelovens § 2 opregner de indkomsttyper, der er omfattet af begrænset skattepligt.</p>\r\n<p class=\"NormalInd\">Færøerne har ligeledes regler om fuld og begrænset skattepligt.</p>\r\n<p class=\"NormalInd\">Hvis en person, som er hjemmehørende på Færøerne, modtager indkomst fra Danmark, vil Danmark beskatte denne indkomst, hvis de danske regler om begrænset skattepligt er opfyldt. Modtageren vil også være skattepligtig af den pågældende indkomst på Færøerne i overensstemmelse med de færøske skatteregler (globalindkomstprincippet).</p>\r\n<p class=\"NormalInd\">Hvis der ikke var en dobbeltbeskatningsoverenskomst mellem Danmark og Færøerne, ville begge parter beskatte fuldt ud efter deres interne regler, og der kunne dermed foreligge dobbeltbeskatning. Tilsvarende gælder for indkomst fra Færøerne, som modtages i Danmark.</p>\r\n<p class=\"NormalInd\">Danmark og Færøerne er sammen med Norge, Sverige, Finland og Island omfattet af den fælles nordiske dobbeltbeskatningsoverenskomst af 23. september 1996. Dobbeltbeskatningsoverenskomsten skal hindre denne dobbeltbeskatning, og det formål kan kun opnås ved, at den ene eller den anden part eller begge parter nedsætter den beskatning, som skulle ske efter den interne skattelovgivning, hvis der ikke var en overenskomst.</p>\r\n<p class=\"NormalInd\">Overenskomsten har derfor en række regler (artiklerne 6-24) vedrørende forskellige typer indkomst, som angiver, hvornår Danmark henholdsvis et andet nordisk land, kan beskatte indkomst, som en person eller et selskab, der er hjemmehørende i den ene stat (bopælstaten), modtager fra den anden stat (kildestaten). Den nordiske dobbeltbeskatningsoverenskomst omfatter også formueskatter.</p>\r\n<p class=\"NormalInd\">Disse artikler er suppleret med en række protokolbestemmelser, som regulerer særlige områder, herunder den dansk-færøske protokol om beskatning af pensioner.</p>\r\n<p class=\"NormalInd\">For kildestaten er der tale om, at denne stat nedsætter eller helt frafalder sin begrænsede skattepligt på indkomst, som oppebæres af en modtager i den anden stat. Den nordiske dobbeltbeskatningsoverenskomst medfører således, at Danmark alene kan gennemføre reglerne om begrænset skattepligt af indkomst, som personer og selskaber i de øvrige lande modtager fra Danmark, i det omfang, at beskatningen er i overensstemmelse med overenskomsten. Tilsvarende gælder for beskatning i de øvrige nordiske lande af indkomst, som personer og selskaber i Danmark modtager fra et af disse lande.</p>\r\n<p class=\"NormalInd\">For bopælsstaten kan der ligeledes være tale om begrænsninger i denne stats ret til at beskatte en person eller et selskab, der er hjemmehørende i denne stat, af indkomst fra den anden stat, ligesom bopælsstaten skal anvende den metode for lempelse af dobbeltbeskatning, som overenskomsten foreskriver, jf. nedenfor.</p>\r\n<p class=\"NormalInd\">Dobbeltbeskatningsoverenskomsten medfører ikke i sig selv, at der sker dansk beskatning. Overenskomsten kan medføre, at Danmark kan beskatte en indkomst, som betales til eller modtages fra et andet nordisk land. Hvis der skal ske dansk beskatning af denne indkomst, skal der være hjemmel hertil i intern dansk skattelovgivning og beskatningsret efter overenskomsten.</p>\r\n<p class=\"NormalInd\">Ud over bestemmelser om fordeling af beskatningsretten har overenskomsten en bestemmelse om, hvordan de to stater skal lempe for dobbeltbeskatning (artikel 25). Den såkaldte <span class=\"Italic\">metodebestemmelse </span>angiver, hvordan en stat skal lempe for dobbeltbeskatning, når en person, der er hjemmehørende i denne stat (bopælstaten), modtager indkomst fra den anden stat (kildestaten), og kildestaten kan beskatte indkomsten efter de andre artikler i overenskomsten.</p>\r\n<p class=\"NormalInd\">Metodebestemmelsen er nødvendig, fordi overenskomstens øvrige bestemmelser ikke hindrer bopælstaten i at medregne den udenlandske indkomst ved beskatningen, selv om kildestaten har ret til at beskatte denne indkomst. Efter statsskattelovens § 4 skal en person, der er omfattet af fuld skattepligt i Danmark, medregne indkomst fra de øvrige nordiske lande ved opgørelsen af sin skattepligtige indkomst her i landet.</p>\r\n<p class=\"NormalInd\">Lempelsesmetoden for Danmarks vedkommende er som hovedregel <span class=\"Italic\">credit-metoden</span>, for så vidt angår en person hjemmehørende i Danmark med indkomst fra de øvrige nordiske lande, jf. artikel 25, stk. 1, litra a. Efter bestemmelsen kan Danmark medregne den udenlandske indkomst ved opgørelsen af den pågældende persons skattepligtige indkomst, men hvis kildestaten efter overenskomstens andre artikler kan beskatte indkomsten, skal Danmark nedsætte sin skat af indkomsten med den skat, der er betalt i kildestaten. Nedsættelsen kan dog ikke være større end den danske skat af den pågældende indkomst. Samme lempelsesmetode anvendes i de interne danske lempelsesregler, jf. ligningslovens § 33.</p>\r\n<p class=\"NormalInd\">Hvis en person, som er hjemmehørende i Danmark, har indkomst fra et andet nordisk land, og denne indkomst efter overenskomstens andre artikler kun kan beskattes i kildestaten, skal Danmark lempe for dobbeltbeskatning efter <span class=\"Italic\">metoden eksemption med progressionsforbehold</span>.</p>\r\n<p class=\"NormalInd\">Efter bestemmelsen kan Danmark medregne den udenlandske indkomst ved opgørelsen af den pågældende persons danske skattepligtige indkomst, men Danmark skal nedsætte den beregnede danske skat med den forholdsmæssige del, der vedrører den udenlandske indkomst, uanset størrelsen af eventuel udenlandsk skat. Dobbeltbeskatningslempelsen er således ikke begrænset til det beløb, der er betalt i skat af indkomsten i kildestaten.</p>\r\n<p class=\"Overskriftstekst3\" style=\"text-align: left;\">3. Aftalen om ændring af protokollen og dens betydning i forhold til intern dansk skatteret</p>\r\n<p class=\"NormalInd\">Den nordiske dobbeltbeskatningsoverenskomst indskrænker som nævnt ovenfor Danmarks muligheder for at gennemføre den beskatning, som skulle gennemføres efter kildeskattelovens regler, hvis der ikke eksisterede en sådan overenskomst. Dobbeltbeskatningsoverenskomsten lemper således beskatningen i forhold til den beskatning, som skulle ske efter intern dansk skatteret.</p>\r\n<p style=\"text-align: justify;\">Aftalen om ændring af den dansk-færøske protokol ændrer den reglerne om beskatning af pension m.v.</p>\r\n<p class=\"NormalInd\">Ændringens betydning i forhold til intern dansk skatteret er omtalt nedenfor. Der redegøres først for begrænset skattepligt i Danmark af pension m.v., som hidrører fra Danmark og betales til en person, der er hjemmehørende på Færøerne (3.1.), og derefter for fuld skattepligt i Danmark af pension m.v., som hidrører fra Færøerne og betales til en person, som er hjemmehørende i Danmark (3.2.).</p>\r\n<p class=\"Overskriftstekst3\" style=\"text-align: left;\">3.1. Personer, som er hjemmehørende på Færøerne, og som modtager pension fra Danmark</p>\r\n<p class=\"NormalInd\">Efter kildeskattelovens § 2 har en person, som ikke er omfattet af § 1 om fuld skattepligt, dvs. en person, der er hjemmehørende i udlandet (herunder Færøerne og Grønland), pligt til at betale skat af nærmere opregnede indtægtstyper fra Danmark. Dette gælder bl.a. for en række forskellige udbetalinger af pension.</p>\r\n<p class=\"NormalInd\">Hvis personen er hjemmehørende i et land, som har en dobbeltbeskatningsoverenskomst med Danmark, afhænger det af overenskomstens regler, om Danmark kan gennemføre beskatningen efter kildeskattelovens § 2.</p>\r\n<p class=\"NormalInd\">Artikel 1, stk. 1, i den nye dansk-færøske protokol medfører, at sociale pensioner og andre sociale ydelser udbetalt fra Danmark til en modtager på Færøerne, kun kan beskattes på Færøerne.</p>\r\n<p class=\"NormalInd\">Bestemmelsen i artikel 1, stk. 3, i den nye protokol medfører, at Danmark har ret til at beskatte en person, der er hjemmehørende på Færøerne, af udbetalinger fra en pensionsordning, hvis der tidligere er givet fradrag ved dansk indkomstopgørelse for indbetalinger til ordningen, eller hvis der ikke er sket dansk beskatning af en arbejdsgivers indbetalinger til ordningen (bortseelsesret).</p>\r\n<p class=\"NormalInd\">Den nye protokol giver hermed Danmark ret til at gennemføre beskatningen af udbetalinger fra pensionsordninger, der er omfattet af begrænset skattepligt efter kildeskattelovens § 2, stk. 1, i de tilfælde, hvor der er givet fradrag for indbetalinger eller bortseelsesret for arbejdsgivers bidrag.</p>\r\n<p class=\"NormalInd\">Artikel 1, stk. 4, i den nye protokol medfører, at det alene er Danmark, der har ret til at beskatte en person, der er hjemmehørende på Færøerne, af udbetalinger fra en pensionsordning, når der ikke er givet fradrag ved dansk indkomstopgørelse for indbetalinger til ordningen eller hvis der er sket dansk beskatning af en arbejdsgivers indbetalinger til ordningen.</p>\r\n<p class=\"NormalInd\">Efter intern dansk skatteret er der ikke hjemmel til dansk beskatning af udbetalinger fra en pensionsordning omfattet af pensionsbeskatningsloven, hvis der ikke var fradragsret for indbetalingerne til ordningen. Den nye protokols artikel 1, stk. 4, sikrer, at Færøerne heller ikke beskatter den pågældende af udbetalingerne.</p>\r\n<p class=\"Overskriftstekst3\" style=\"text-align: left;\">3.2. Personer, som er hjemmehørende i Danmark, og som modtager pension fra Færøerne</p>\r\n<p class=\"NormalInd\">Efter statsskattelovens § 4 er en person, der er hjemmehørende i Danmark, fuldt skattepligtig til Danmark, dvs. skattepligtig af samtlige sine indkomster, hvad enten de hidrører her fra landet eller ikke.</p>\r\n<p class=\"NormalInd\">Hvis udenlandsk indkomst hidrører fra et land, som har en dobbeltbeskatningsoverenskomst med Danmark, afhænger det af overenskomstens regler, om Danmark kan gennemføre beskatningen.</p>\r\n<p class=\"NormalInd\">En person, der er hjemmehørende i Danmark, er således skattepligtig af pension fra Færøerne på samme måde, som hvis pensionen var modtaget fra kilder i Danmark, men det afhænger af den nordiske dobbeltbeskatningsoverenskomst og den dansk-færøske protokol hertil, om og i givet fald i hvilket omfang beskatningen kan gennemføres.</p>\r\n<p class=\"NormalInd\">Artikel 1, stk. 1, i den nye dansk-færøske protokol medfører, at sociale pensioner og andre sociale ydelser udbetalt fra Færøerne til en modtager i Danmark kun kan beskattes i Danmark.</p>\r\n<p class=\"NormalInd\">Bestemmelsen i artikel 1, stk. 3, i den nye protokol medfører, at Færøerne har ret til at beskatte en person, der er hjemmehørende i Danmark, af udbetalinger fra en pensionsordning, hvis der tidligere er givet fradrag ved færøsk indkomstopgørelse for indbetalinger til ordningen, eller hvis der ikke er sket færøsk beskatning af en arbejdsgivers indbetalinger til ordningen (bortseelsesret).</p>\r\n<p class=\"NormalInd\">Som tidligere nævnt er færøsk lovgivning nu ændret, således at der ikke længere gives fradrag for pensionsindbetalinger, mens pensionsudbetalinger til gengæld heller ikke beskattes.</p>\r\n<p class=\"NormalInd\">Artikel 1, stk. 4, i den nye protokol medfører, at det alene er Færøerne, der har ret til at beskatte en person, der er hjemmehørende i Danmark, af udbetalinger fra en pensionsordning, når der ikke er givet fradrag ved færøsk indkomstopgørelse for indbetalinger til ordningen eller hvis der er sket færøsk beskatning af en arbejdsgivers indbetalinger til ordningen.</p>\r\n<p class=\"NormalInd\">Efter intern dansk skatteret er der ikke hjemmel til dansk beskatning af udbetalinger fra en pensionsordning omfattet af pensionsbeskatningsloven, hvis der ikke var fradragsret for indbetalingerne til ordningen. Den nye protokols artikel 1, stk. 4, sikrer, at dette fortsat vil være tilfældet, selvom dansk lovgivning på dette område senere måtte blive ændret.</p>\r\n<p class=\"Overskriftstekst3\" style=\"text-align: left;\">4. Ændringer i forhold til den gældende protokol</p>\r\n<p class=\"NormalInd\">Aftalen om ændring af den dansk-færøske protokol til den nordiske dobbeltbeskatningsoverenskomst ændrer alene bestemmelserne om beskatning af pension.</p>\r\n<p class=\"NormalInd\">Den gældende protokol medfører, at pension, livrente, sociale sikringsydelser, underholdsbidrag og andre tilsvarende ydelser kun kan beskattes i den del af riget, hvor modtageren er hjemmehørende (bopælsstatsbeskatning). Dette gælder også for tjenestemandspensioner.</p>\r\n<p class=\"NormalInd\">Artikel 1, stk. 1, i den nye dansk-færøske protokol medfører, at sociale pensioner og andre sociale ydelser fortsat kun kan beskattes i den del af riget, hvor modtageren er hjemmehørende.</p>\r\n<p class=\"NormalInd\">Bestemmelsen i artikel 1, stk. 3, i den nye protokol medfører, at den del af riget, hvorfra udbetalingerne hidrører, kan beskatte pensionsbeløb, hvis der tidligere er givet fradrag i denne del af riget for indbetalinger til ordningen, eller hvis der ikke er sket beskatning i denne del af riget af en arbejdsgivers indbetalinger til ordningen (bortseelsesret).</p>\r\n<p class=\"NormalInd\">Artikel 1, stk. 4, i den nye protokol medfører, pensioner kun kan beskattes i den del af riget, hvorfra de udbetales, når der ikke er givet fradrag i denne del af riget for indbetalingerne til ordningen, eller hvis der er sket beskatning i denne del af riget af en arbejdsgivers indbetalinger til ordningen.</p>\r\n<p class=\"NormalInd\">Hverken Danmark eller Færøerne beskatter pensionsudbetalinger i tilfælde, hvor der ikke er givet fradrag for egne indbetalinger eller bortseelsesret for arbejdsgivers bidrag. Resultatet er således, at pensionerne ikke kan beskattes i nogen del af riget, når der ikke er givet fradrag eller bortseelsesret.</p>\r\n<p class=\"NormalInd\">Artikel 1, stk. 5, definerer, hvornår en pension skal anses for at hidrøre fra en del af riget.</p>\r\n<p class=\"NormalInd\">Lovforslaget indeholder ingen overgangsregel for personer, som allerede er hjemmehørende på Færøerne henholdsvis i Danmark, og som modtager dansk henholdsvis færøsk pension. Resultatet af en sådan overgangsregel ville være fortsat dobbelt ikke-beskatning af personer, som er hjemmehørende på Færøerne, og som modtager dansk pension.</p>\r\n<p class=\"Overskriftstekst3\" style=\"text-align: left;\">5. Økonomiske konsekvenser for stat, kommuner og regioner</p>\r\n<p class=\"NormalInd\">De aftalte ændringer af protokollen medfører, at Danmark fremover har ret til at beskatte pensionsudbetalinger fra Danmark til Færøerne, når Danmark har givet fradrag for indbetalingerne. Til gengæld giver Danmark afkald på at kunne beskatte færøske pensioner, der udbetales til en modtager i Danmark, når der ikke er givet fradrag på Færøerne. De interne danske regler medfører imidlertid, at Danmark ikke har udnyttet denne beskatningsret.</p>\r\n<p class=\"NormalInd\">Der foreligger ikke tilgængelige statistiske oplysninger om antallet af pensionister, der omfattes af ændringerne. Det skønnes, at ændringerne vil medføre et begrænset merprovenu, som dog ikke lader sig kvantificere nærmere.</p>\r\n<p class=\"Overskriftstekst3\" style=\"text-align: left;\">6. Administrative konsekvenser for stat, kommuner og regioner</p>\r\n<p class=\"NormalInd\">Lovforslaget skønnes at medføre engangsomkostninger på ca. 150.000 kr. for SKAT. Lovforslaget skønnes ikke at medføre nævneværdige løbende omkostninger.</p>\r\n<p class=\"Overskriftstekst3\" style=\"text-align: left;\">7. Økonomiske og administrative konsekvenser for erhvervslivet mv.</p>\r\n<p class=\"NormalInd\">Lovforslaget har ikke økonomiske eller administrative konsekvenser for erhvervslivet mv.</p>\r\n<p class=\"Overskriftstekst3\" style=\"text-align: left;\">8. Administrative konsekvenser for borgerne</p>\r\n<p class=\"NormalInd\">Lovforslaget har ikke administrative konsekvenser for borgerne.</p>\r\n<p class=\"Overskriftstekst3\" style=\"text-align: left;\">9. Miljømæssige konsekvenser</p>\r\n<p class=\"NormalInd\">Lovforslaget har ikke miljømæssige konsekvenser.</p>\r\n<p class=\"Overskriftstekst3\" style=\"text-align: left;\">10. Forholdet til EU-retten</p>\r\n<p class=\"NormalInd\">Lovforslaget indeholder ikke EU-retlige aspekter.</p>\r\n<p class=\"Overskriftstekst3\" style=\"text-align: left;\">11. Hørte myndigheder og organisationer mv.</p>\r\n<p class=\"NormalInd\">Et udkast til lovforslag har ikke forinden fremsættelsen været sendt i høring, da der er tale om at indhente Folketingets godkendelse af en allerede indgået aftale.</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0\" style=\"border-collapse: collapse;\" width=\"680\">\r\n                  <tr>\r\n                     <td style=\"border-left: none;border-right: none;border-top: none;border-bottom: none;\" valign=\"top\" width=\"31,38%\"> </td>\r\n                     <td style=\"border-left: none;border-right: none;border-top: none;border-bottom: none;\" valign=\"top\" width=\"35%\"> </td>\r\n                     <td style=\"border-left: none;border-right: none;border-top: none;border-bottom: none;\" valign=\"top\" width=\"33,62%\"> </td>\r\n                  </tr>\r\n                  <tr>\r\n                     <td colspan=\"3\" style=\"border-left: none;border-right: none;border-top: none;border-bottom: none;\" valign=\"top\" width=\"100%\">\r\n                        <div class=\"TabelTekst2\">\r\n                           <span class=\"Italic\">13.</span> <span class=\"Italic\">Sammenfattende skema</span></div>\r\n                     </td>\r\n                  </tr>\r\n                  <tr>\r\n                     <td style=\"border-left: none;border-right: none;border-top: none;border-bottom: none;\" valign=\"top\" width=\"31,38%\"> </td>\r\n                     <td style=\"border-left: none;border-right: none;border-top: none;border-bottom: none;\" valign=\"top\" width=\"35%\"> </td>\r\n                     <td style=\"border-left: none;border-right: none;border-top: none;border-bottom: none;\" valign=\"top\" width=\"33,62%\"> </td>\r\n                  </tr>\r\n                  <tr>\r\n                     <td colspan=\"3\" style=\"border-left: none;border-right: none;border-top: none;border-bottom: none;text-align: center\" valign=\"top\" width=\"100%\">\r\n                        <div class=\"TabelTekst2\">\r\n                           <span class=\"Bold\">Samlet vurdering af konsekvenser af lovforslaget</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"border-left: none;border-right: none;border-top: none;border-bottom: 1pt solid #000000;\" valign=\"top\" width=\"31,38%\"> </td>\r\n                     <td style=\"border-left: none;border-right: none;border-top: none;border-bottom: 1pt solid #000000;\" valign=\"top\" width=\"35%\"> </td>\r\n                     <td style=\"border-left: none;border-right: none;border-top: none;border-bottom: 1pt solid #000000;\" valign=\"top\" width=\"33,62%\"> </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"31,38%\"> </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"35%\">\r\n                        <div class=\"TabelTekst2\">Positive konsekvenser/ mindreudgifter</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"33,62%\">\r\n                        <div class=\"TabelTekst2\">Negative konsekvenser/merudgifter</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"31,38%\">\r\n                        <div class=\"TabelTekst2\">Økonomiske konsekvenser for stat, kommuner og regioner</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: justify\" valign=\"top\" width=\"35%\">\r\n                        <div class=\"TabelTekst2\">Begrænset merprovenu.</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"33,62%\">\r\n                        <div class=\"TabelTekst2\">Ingen</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"31,38%\">\r\n                        <div class=\"TabelTekst2\">Administrative konsekvenser for stat, kommuner og regioner</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"35%\">\r\n                        <div class=\"TabelTekst2\">Ingen</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"33,62%\">\r\n                        <div class=\"TabelTekst2\">Engangsomkostninger på ca. 150.000 kr. Ikke nævneværdige løbende udgifter.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"31,38%\">\r\n                        <div class=\"TabelTekst2\">Økonomiske konsekvenser for erhvervslivet</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"35%\">\r\n                        <div class=\"TabelTekst2\">Ingen</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"33,62%\">\r\n                        <div class=\"TabelTekst2\">Ingen</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"31,38%\">\r\n                        <div class=\"TabelTekst2\">Administrative konsekvenser for erhvervslivet</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"35%\">\r\n                        <div class=\"TabelTekst2\">Ingen</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"33,62%\">\r\n                        <div class=\"TabelTekst2\">Ingen</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"31,38%\">\r\n                        <div class=\"TabelTekst2\">Miljømæssige konsekvenser</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"35%\">\r\n                        <div class=\"TabelTekst2\">Ingen</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"33,62%\">\r\n                        <div class=\"TabelTekst2\">Ingen</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"31,38%\">\r\n                        <div class=\"TabelTekst2\">Administrative konsekvenser for borgerne</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"35%\">\r\n                        <div class=\"TabelTekst2\">Ingen</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"33,62%\">\r\n                        <div class=\"TabelTekst2\">Ingen</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"31,38%\">\r\n                        <div class=\"TabelTekst2\">Forholdet til EU-retten</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"68,62%\">\r\n                        <div class=\"TabelTekst2\">Lovforslaget indeholder ikke EU-retlige aspekter.</div>\r\n                     </td>\r\n                  </tr>\r\n                  <tr>\r\n                     <td style=\"border-left: none;border-right: none;border-top: 1pt solid #000000;border-bottom: none;\" valign=\"top\" width=\"31,38%\"> </td>\r\n                     <td colspan=\"2\" style=\"border-left: none;border-right: none;border-top: 1pt solid #000000;border-bottom: none;\" valign=\"top\" width=\"68,62%\"> </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"KapitelOverskrift2\">Bemærkninger til lovforslagets enkelte bestemmelser</p>\r\n<p class=\"Overskriftstekst3\">Til § 1</p>\r\n<p class=\"NormalInd\">Lovforslaget har til formål at gennemføre en aftale mellem Danmark og Færøerne om en ændring af den dansk-færøske protokol til den nordiske dobbeltbeskatningsoverenskomst af 23. september 1996 om beskatning af pensioner.</p>\r\n<p class=\"NormalInd\">Aftalen skal efter artikel 2, stk. 1, træde i kraft den dag, hvor begge parter har meddelt hinanden, at aftalen er godkendt. Aftalen har efter artikel 2, stk. 2, virkning for indkomstskatter, der pålignes for skatteår, der begynder den 1. januar 2015 og senere.</p>\r\n<p class=\"NormalInd\">Efter aftalen kan pensioner fremover beskattes i den del af riget, hvorfra de udbetales, hvis der i denne del af riget er givet fradrag for indbetalingerne, eller arbejdsgivers eventuelle bidrag ikke er blevet beskattet (bortseelsesret). Hvis der ikke er givet fradrag for indbetalinger henholdsvis har været bortseelsesret for arbejdsgivers bidrag i den del af riget, hvorfra pensionerne udbetales, kan pensionerne kun beskattes i den del af riget, hvor modtageren er hjemmehørende.</p>\r\n<p class=\"NormalInd\">Sociale pensioner og andre sociale sikringsydelser kan efter aftalen kun beskattes i den del af riget, hvor modtageren er hjemmehørende. Dette er en videreførelse af de regler, der allerede gælder. De samme regler gælder for tjenestemandspensioner og andre pensionsordninger, der ikke er baseret på forudgående pensionsopsparing med fradrag for indbetalinger henholdsvis bortseelsesret for arbejdsgivers bidrag.</p>\r\n<p class=\"NormalInd\">En person, som er hjemmehørende i Danmark, er efter statsskattelovens § 4 skattepligtig af samtlige sine indkomster, hvad enten de hidrører her fra landet eller ikke (dvs. fuldt skattepligtig til Danmark). Danmark nedsætter efter ligningslovens § 33 den danske beskatning med den skat, der er betalt i udlandet. Nedsættelsen kan dog ikke overstige den danske skat af den pågældende indkomst.</p>\r\n<p class=\"NormalInd\">Når den udenlandske indkomst hidrører fra et land, der har en dobbeltbeskatningsoverenskomst med Danmark, afhænger det af overenskomstens regler, om Danmark kan gennemføre beskatningen. I de tilfælde, hvor det efter overenskomsten kun er Færøerne, der kan beskatte indkomsten, skal den fuldt skattepligtige ikke betale dansk skat af denne indkomst, men indkomsten får betydning for dansk beskatning af den pågældendes eventuelle andre indkomster, idet den vil tælle med ved progressionsberegningen.</p>\r\n<p class=\"NormalInd\">Personer, som er hjemmehørende på Færøerne, og som modtager pension m.v. fra Danmark, har efter kildeskattelovens § 2 pligt til at betale skat af nærmere opregnede indtægtstyper her fra landet. Det gælder således for en række forskellige udbetalinger af pension.</p>\r\n<p class=\"NormalInd\">Danmark vil således efter kildeskattelovens § 2, stk. 1, nr. 9–11, beskatte en person, der er hjemmehørende på Færøerne, af udbetalinger fra en pensionsordning, hvis der tidligere er givet fradrag ved dansk indkomstopgørelse for indbetalinger til ordningen, eller hvis der ikke er sket dansk beskatning af en arbejdsgivers indbetalinger til ordningen (bortseelsesret). Der er således intern hjemmel til at beskatte udbetalinger fra pensionsordninger omfattet af aftalens artikel 1, stk. 3.</p>\r\n<p class=\"Overskriftstekst3\">Til § 2</p>\r\n<p class=\"NormalInd\">Det foreslås, at loven træder i kraft den 1. januar 2015.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2014/1 LF 75",
            "stateLabel": "Vedtaget",
            "references": [
                {
                    "shortName": "2014/1 SF.L L 75",
                    "title": "Skriftlig fremsættelse (19. november 2014) - L 75",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 165931,
                    "eliUri": "/eli/ft/20141XX00177",
                    "externalLink": ""
                },
                {
                    "shortName": "2014/1 LSF 75",
                    "title": "Forslag til Lov om indgåelse af aftale om ændring af dansk-færøsk protokol til den nordiske dobbeltbeskatningsoverenskomst",
                    "presentationName": "Lovforslag som fremsat",
                    "documentTypeId": 400,
                    "documentId": 165454,
                    "eliUri": "/eli/ft/201412L00075",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20141/lovforslag/l75/index.htm"
                },
                {
                    "shortName": "2014/1 BTL 75",
                    "title": "Betænkning over Forslag til lov om indgåelse af aftale om ændring af dansk-færøsk protokol til den nordiske dobbeltbeskatningsoverenskomst",
                    "presentationName": "Betænkning  over lovforslag",
                    "documentTypeId": 420,
                    "documentId": 166739,
                    "eliUri": "/eli/ft/201414L00299",
                    "externalLink": ""
                },
                {
                    "shortName": "2014/1 LSV 75",
                    "title": "Forslag til Lov om indgåelse af aftale om ændring af dansk-færøsk protokol til den nordiske dobbeltbeskatningsoverenskomst",
                    "presentationName": "Lovforslag som vedtaget",
                    "documentTypeId": 410,
                    "documentId": 167087,
                    "eliUri": "/eli/ft/201413L00075",
                    "externalLink": ""
                },
                {
                    "shortName": "LOV nr 1485 af 23/12/2014",
                    "title": "Lov om indgåelse af aftale om ændring af dansk-færøsk protokol til den nordiske dobbeltbeskatningsoverenskomst",
                    "presentationName": "Lov",
                    "documentTypeId": 10,
                    "documentId": 167287,
                    "eliUri": "/eli/lta/2014/1485",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "20/11/2014"
        },
        {
            "displayName": "Accession",
            "displayValue": "201412L00075"
        },
        {
            "displayName": "Entydig dokumentidentifikation",
            "displayValue": "AN011799"
        },
        {
            "displayName": "Dato for førstegangsindlæggelse",
            "displayValue": "20/11/2014"
        },
        {
            "displayName": "Dato for indlæggelse",
            "displayValue": "20/11/2014"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "75"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}