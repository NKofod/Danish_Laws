{
    "id": 52194,
    "title": "Bekendtgørelse om pension m.v. til borgmestre og amtsborgmestre m.fl. ",
    "documentTypeId": "60",
    "isSagsforlobPeriodValid": false,
    "shortName": "BEK nr 669 af 20/12/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om pension m.v. til borgmestre og  \r\n\r\n amtsborgmestre m.fl. </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 34 i lov om kommunernes styrelse, jfr. lovbekendtgørelse  \r\n\r\n nr. 313 af 20. juni 1984, og § 26 og § 36 i lov om Københavns kommunes  \r\n\r\n styrelse, jfr. lovbekendtgørelse nr. 314 af 20. juni 1984, samt § 12 i lov om  \r\n\r\n et hovedstadsråd, jfr. lovbekendtgørelse nr. 315 af 20. juni 1984,  \r\n\r\n fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Borgmestre i primærkommuner, magistratsmedlemmer  \r\n\r\n i Odense, Aalborg og Århus kommuner, amtsborgmestre, overborgmesteren og  \r\n\r\n borgmestre i Københavns kommune samt hovedstadsrådets formand - i det  \r\n\r\n følgende alle benævnt borgmestre - er berettiget til egenpension, efterløn og  \r\n\r\n understøttelse efter reglerne i §§ 2-8. Formanden for Københavns  \r\n\r\n borgerrepræsentation er berettiget til efterløn og understøttelse efter  \r\n\r\n tilsvarende regler. </P>  \r\n\r\n<P CLASS=STK> <I>Stk. 2. </I> Ægtefællen efter en borgmester er berettiget  \r\n\r\n til ægtefællepension, efterindtægt og understøttelse efter reglerne i §§  \r\n\r\n 8-10. Ægtefællen efter formanden for Københavns borgerrepræsentation er  \r\n\r\n berettiget til efterindtægt og understøttelse efter tilsvarende regler. </P>  \r\n\r\n<P CLASS=STK> <I>Stk. 3. </I> En borgmesters børn under 18 år er berettiget  \r\n\r\n til understøttelse og efterindtægt efter reglerne i § 8 og § 10. Tilsvarende  \r\n\r\n gælder for formanden for Københavns borgerrepræsentations børn under 18 år.  \r\n\r\n</P>  \r\n\r\n<P>EGENPENSION </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Egenpension til en borgmester svarer til den til  \r\n\r\n enhver tid gældende egenpension til en tjenestemand i staten, hvis  \r\n\r\n pensionsalder og aflønning svarer til borgmesterens pensionsalder og  \r\n\r\n vederlag, jfr. bekendtgørelse nr. 668 af 20. december 1984. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ydelse af egenpension er betinget af en  \r\n\r\n funktionstid som borgmester på mindst 8 år, jfr. dog stk. 4 og 5. </P>  \r\n\r\n<P CLASS=STK> <I>Stk. 2. </I> Funktionstiden er den tid, hvori den pågældende  \r\n\r\n efter valg i henhold til § 6 i lov om kommunernes styrelse eller § 5 i lov om  \r\n\r\n Københavns kommunes styrelse har varetaget borgmesterhvervet. I  \r\n\r\n funktionstiden medregnes endvidere varetagelse af hvervet i henhold til § 15,  \r\n\r\n stk. 5, eller § 66, stk. 2, i lov om kommunernes styrelse, eller § 34, stk.  \r\n\r\n 4, eller § 53 a, stk. 3, i lov om Københavns kommunes styrelse. </P>  \r\n\r\n<P CLASS=STK> <I>Stk. 3. </I> En borgmesters pensionsalder beregnes efter  \r\n\r\n funktionstiden som borgmester således: </P>  \r\n\r\n<PRE>  \r\n\r\n FUNKTIONSTID                                   PENSIONSALDER  \r\n\r\n  8 år indtil 10 år omregnes til                    28 år  \r\n\r\n 10 år indtil 12 år omregnes til                    30 år  \r\n\r\n 12 år indtil 14 år omregnes til                    31 år  \r\n\r\n 14 år indtil 16 år omregnes til                    33 år  \r\n\r\n 16 år indtil 18 år omregnes til                    34 år  \r\n\r\n 18 år indtil 20 år omregnes til                    36 år  \r\n\r\n 20 år og derover omregnes til                      37 år  \r\n\r\n</PRE>  \r\n\r\n<P CLASS=STK> <I>Stk. 4. </I> Fratræder borgmesteren med kommunalbestyrelsens  \r\n\r\n tilladelse på grund af sygdom, der ifølge lægelig dokumentation er til hinder  \r\n\r\n for en fortsat varetagelse af borgmesterhvervet, medregnes hele den  \r\n\r\n valgperiode, i hvilken fratræden sker, i funktionstiden. </P>  \r\n\r\n<P CLASS=STK> <I>Stk. 5. </I> Valgperioden fra den 1. april 1978 til den 31.  \r\n\r\n december 1981 medregnes i funktionstiden som 4 år. </P>  \r\n\r\n<P CLASS=STK> <I>Stk. 6. </I> Funktionstiden i flere borgmesterhverv  \r\n\r\n sammenlægges. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Egenpension beregnes efter det sidst ydede  \r\n\r\n borgmestervederlag til den pågældende. </P>  \r\n\r\n<P CLASS=STK> <I>Stk. 2. </I> Såfremt en borgmester har varetaget flere  \r\n\r\n borgmesterhverv, beregnes egenpensionen efter det til den pågældende sidst  \r\n\r\n ydede vederlag for det højst indplacerede borgmesterhverv. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Egenpension udbetales månedsvis forud fra den 1.  \r\n\r\n i måneden efter borgmestervederlagets ophør. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Der kan ikke samtidig oppebæres pension m.v.  \r\n\r\n efter denne bekendtgørelse og vederlag efter § 1 i bekendtgørelse nr. 668 af  \r\n\r\n 20. december 1984. Den pågældende kan vælge mellem pension m.v. og vederlag.  \r\n\r\n</P>  \r\n\r\n<P>EFTERLØN </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Efterløn ydes til en borgmester, der ikke har  \r\n\r\n opnået en funktionstid på mindst 8 år, jfr. § 3. </P>  \r\n\r\n<P CLASS=STK> <I>Stk. 2. </I> Efterlønnen udgør et beløb, der for hvert  \r\n\r\n påbegyndt hele år, funktionstiden har varet, svarer til 1 1/2 gange det sidst  \r\n\r\n ydede månedlige borgmestervederlag. Efterløn forfalder til udbetaling i  \r\n\r\n forbindelse med, at hvervet fratrædes, og kan højst svare til 6 gange det  \r\n\r\n sidst ydede månedlige vederlag. </P>  \r\n\r\n<P>UNDERSTØTTELSE </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Kommunalbestyrelsen kan i ganske særlige  \r\n\r\n tilfælde med indenrigsministeriets tilladelse beslutte at yde understøttelse  \r\n\r\n til en borgmester, der ikke er berettiget til egenpension. </P>  \r\n\r\n<P CLASS=STK> <I>Stk. 2. </I> Efter stk. 1 kan der endvidere ydes  \r\n\r\n understøttelse til ægtefællen efter en borgmester. Såfremt der ikke  \r\n\r\n efterlades en ægtefælle, indtræder borgmesterens børn under 18 år i den  \r\n\r\n eventuelle ret efter 1. pkt. </P>  \r\n\r\n<P>ÆGTEFÆLLEPENSION </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Ægtefællen efter en borgmester, der ved sin død  \r\n\r\n fungerer som sådan i henhold til § 6 i lov om kommunernes styrelse eller § 5  \r\n\r\n i lov om Københavns kommunes styrelse, er berettiget til ægtefællepension,  \r\n\r\n såfremt borgmesteren efter § 2 og § 3 ville have været berettiget til  \r\n\r\n egenpension. </P>  \r\n\r\n<P CLASS=STK> <I>Stk. 2. </I> Ægtefællen efter en borgmester, der ved sin død  \r\n\r\n oppebar egenpension, er berettiget til ægtefællepension, med mindre  \r\n\r\n ægteskabet er indgået efter, at den pågældende er fratrådt borgmesterhvervet.  \r\n\r\n</P>  \r\n\r\n<P CLASS=STK> <I>Stk. 3. </I> Ægtefællepension ydes i øvrigt efter de regler,  \r\n\r\n der gælder for ægtefællepension i henhold til lov om tjenestemandspension.  \r\n\r\n</P>  \r\n\r\n<P>EFTERINDTÆGT </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Ægtefællen efter en borgmester, der ved sin død  \r\n\r\n fungerer som sådan, er berettiget til efterindtægt. Efterindtægten svarer til  \r\n\r\n 3 gange det sidst ydede månedlige borgmestervederlag og forfalder til  \r\n\r\n udbetaling ved borgmesterens død. </P>  \r\n\r\n<P CLASS=STK> <I>Stk. 2. </I> Ægtefællen efter en borgmester, der ved sin død  \r\n\r\n oppebar egenpension eller understøttelse, er berettiget til efterindtægt.  \r\n\r\n Efterindtægten svarer til 3 gange den sidst ydede månedlige borgmesterpension  \r\n\r\n eller understøttelse og forfalder til udbetaling ved borgmesterens død. </P>  \r\n\r\n<P CLASS=STK> <I>Stk. 3. </I> Såfremt borgmesteren ikke efterlader sig  \r\n\r\n ægtefælle, tilfalder retten efter stk. 1 og 2 borgmesterens børn under 18 år.  \r\n\r\n</P>  \r\n\r\n<P>SAMORDNING MED PENSIONER EFTER DEN SOCIALE PENSIONSLOVGIVNING </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Reglerne i lov om tjenestemandspension om  \r\n\r\n samordning med pensioner efter den sociale pensionslovgivning finder  \r\n\r\n tilsvarende anvendelse for egenpension og ægtefællepension, der ydes i  \r\n\r\n henhold til denne bekendtgørelse. </P>  \r\n\r\n<P CLASS=STK> <I>Stk. 2. </I> Hvor en borgmester eller dennes efterlevende  \r\n\r\n ægtefælle er berettiget til pension m.m. som omtalt nedenfor i § 12,  \r\n\r\n foretages det ovenfor nævnte fradrag kun i det omfang fradraget ikke allerede  \r\n\r\n er foretaget i de i § 12 nævnte ydelser. </P>  \r\n\r\n<P>SÆRLIGE REGLER NÅR DEN PENSIONSBERETTIGEDE ER TJENESTEMAND I STATEN M.V.  \r\n\r\n</P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> En borgmester, der oppebærer egenpension efter  \r\n\r\n lov om tjenestemandspension, lov om vederlag og pension m.v. for ministre,  \r\n\r\n lov om valg til folketinget samt lov om vederlag og pension m.v. for de  \r\n\r\n danske repræsentanter i Europa-Parlamentet, eller fra en stilling i en  \r\n\r\n kommune, et koncesssioneret selskab, anden offentlig virksomhed eller fra en  \r\n\r\n statsunderstøttet pensionskasse, får nedsat egenpension som borgmester. </P>  \r\n\r\n<P CLASS=STK> <I>Stk. 2. </I> Borgmesterpensionen nedsættes med halvdelen af  \r\n\r\n det eller de pensionsbeløb borgmesteren i øvrigt har krav på. Nedsættelsen  \r\n\r\n kan dog aldrig overstige halvdelen af borgmesterpensionen. Såfremt den  \r\n\r\n samlede egenpension, der herefter ville tilkomme den pågældende, overstiger  \r\n\r\n den højeste egenpension, der kan opnås i henhold til loven om  \r\n\r\n tjenestemandspension, nedsættes borgmesterpensionen med det overskydende  \r\n\r\n beløb. </P>  \r\n\r\n<P CLASS=STK> <I>Stk. 3. </I> Tilkommer der en pensioneret borgmester løn  \r\n\r\n eller vederlag fra en stilling, der berettiger til pension som angivet i stk.  \r\n\r\n 1, nedsættes egenpensionen som borgmester ligeledes efter reglerne i stk. 2,  \r\n\r\n dog således at lønnen eller vederlaget træder i stedet for pensionen ved  \r\n\r\n beregningen af nedsættelsen, og således at den samlede løn eller vederlag og  \r\n\r\n pension ikke kan overstige den højeste pensionsgivende tjenestemandsløn. </P>  \r\n\r\n<P CLASS=STK> <I>Stk. 4. </I> Såfremt en efterlevende ægtefælle efter en  \r\n\r\n borgmester har krav på ægtefællepension efter de i stk. 1 nævnte regler,  \r\n\r\n nedsættes ægtefællepensionen hidrørende fra borgmesterhvervet med halvdelen  \r\n\r\n af det eller de pensionsbeløb, ægtefællen i øvrigt har krav på. Nedsættelsen  \r\n\r\n kan dog aldrig overstige halvdelen af ægtefællepensionen. Overstiger den  \r\n\r\n samlede ægtefællepension, der herefter ville tilkomme den pågældende, den  \r\n\r\n højeste ægtefællepension, der kan opnås i henhold til loven om  \r\n\r\n tjenestemandspension, nedsættes ægtefællepensionen hidrørende fra  \r\n\r\n borgmesterhvervet i stedet med det overskydende beløb. </P>  \r\n\r\n<P CLASS=STK> <I>Stk. 5. </I> Såfremt en efterlevende ægtefælle efter en  \r\n\r\n borgmester har krav på egenpension efter de i stk. 1 nævnte regler, nedsættes  \r\n\r\n ægtefællepensionen hidrørende fra borgmesterhvervet med halvdelen af det  \r\n\r\n eller de pensionsbeløb, ægtefællen i øvrigt har krav på. Nedsættelsen kan dog  \r\n\r\n aldrig overstige halvdelen af ægtefællepensionen. Overstiger den samlede  \r\n\r\n pension, der herefter ville tilkomme den pågældende, den højeste egenpension,  \r\n\r\n der kan opnås i henhold til loven om tjenestemandspension, nedsættes  \r\n\r\n ægtefællepensionen hidrørende fra borgmesterhvervet med det overskydende  \r\n\r\n beløb. </P>  \r\n\r\n<P CLASS=STK> <I>Stk. 6. </I> Ved beregningerne efter stk. 2 og 3 bortses fra  \r\n\r\n pristalsregulering eller, hvis en løn eller pension, som indgår i  \r\n\r\n beregningerne, er pristalsreguleret på anden måde end  \r\n\r\n tjenestemandslønningerne, fra et hertil svarende beløb. </P>  \r\n\r\n<P CLASS=STK> <I>Stk. 7. </I> Nedsættelse af pension efter stk. 2-5 foretages  \r\n\r\n kun i det omfang, tilsvarende nedsættelse i de pensionsbeløb, som den  \r\n\r\n pågældende i øvrigt måtte have krav på, ikke foretages i henhold til de for  \r\n\r\n udbetalingen af nævnte pensionsbeløb gældende bestemmelser om  \r\n\r\n pensionsbegrænsning som følge af pension hidrørende fra borgmesterhverv. </P>  \r\n\r\n<P>OVERGANGS- OG IKRAFTTRÆDELSESBESTEMMELSER </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Bekendtgørelsen træder i kraft den 1. januar  \r\n\r\n 1985 og har virkning for de borgmestre m.fl., der pensioneres m.v. denne dato  \r\n\r\n eller senere. </P>  \r\n\r\n<P CLASS=STK> <I>Stk. 2. </I> For borgmestre m.fl., der pensioneres m.v.  \r\n\r\n inden den 1. januar 1985 gælder reglerne i de af vedkommende  \r\n\r\n kommunalbestyrelse vedtagne og af indenrigsministeriet stadfæstede  \r\n\r\n styrelsesvedtægtstillæg vedrørende borgmesterpension. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>INDENRIGSMINISTERIET, DEN 20. DECEMBER  \r\n\r\n 1984 </I> </P>  \r\n\r\n<P CLASS=UNDERSKREVET-AF ALIGN=CENTER>BRITTA SCHALL HOLBERG </P>  \r\n\r\n<P CLASS=MINISTER ALIGN=RIGHT>/Johan Erichsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/12/1984"
        },
        {
            "displayName": "Accession",
            "displayValue": "B19840066905"
        },
        {
            "displayName": "Entydig dokumentidentifikation",
            "displayValue": "CM011024"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "669"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "20/12/1984"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "Indenrigsmin. 1.K. kt. 1984 j.nr. 1301-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}