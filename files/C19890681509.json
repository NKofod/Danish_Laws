{
    "id": 56814,
    "title": "Cirkulære om tillægsaftale for klinikassistenter m. fl. i statens tjeneste (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 6815 af 08/11/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om tillægsaftale for klinikassistenter  \r\n\r\n m. fl. i statens tjeneste (* 1) </H1>  \r\n\r\n<P></P>  \r\n\r\n<BR>  \r\n\r\n<P>Det meddeles herved, at Finansministeriet og HK/STAT den 8. november 1989  \r\n\r\n har indgået medfølgende tillægsaftale om ansættelsesforholdene for  \r\n\r\n klinikassistentelever, klinikassistenter og instruktionsklinikassistenter,  \r\n\r\n der ikke er tjenestemænd i staten. </P>  \r\n\r\n<P>Tillægsaftalen har virkning fra 1. april 1989 og afløser tillægsaftalen af  \r\n\r\n 27. maj 1987. </P>  \r\n\r\n<P>For de af tillægsaftalen omfattede medarbejdere gælder som hidtil  \r\n\r\n ansættelsesvilkårene i kontorfunktionæroverenskomsten med HK/STAT af 4.  \r\n\r\n september 1989 og den mellem Finansministeriet og Statsansattes Kartel  \r\n\r\n indgåede hovedaftale. </P>  \r\n\r\n<P>Idet der i øvrigt henvises til tillægsaftalens bestemmelser, bemærkes  \r\n\r\n følgende: </P>  \r\n\r\n<P>Opmærksomheden henledes på, at deltidsansattes arbejdstid med et varsel  \r\n\r\n svarende til et opsigelsesvarsel kan nedsættes forholdsmæssigt, hvis  \r\n\r\n nedsættelsen er sagligt begrundet (bevillingsmæssige,  \r\n\r\n arbejdstilrettelæggelsesmæssige eller andre forhold). Nedsættelsen kan  \r\n\r\n maksimalt ske til 15 timer pr. uge. Det tilføjes, at eventuelle  \r\n\r\n tvivlsspørgsmål vedrørende tillægsaftalen forventes forelagt  \r\n\r\n Finansministeriet. </P>  \r\n\r\n<P>Finansministeriet, </P>  \r\n\r\n<P>Administrations- og Personaledepartementet, </P>  \r\n\r\n<P>Den 8. november 1989 </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>H.E. Kristensen </P>  \r\n\r\n<P>Til de på nedenstående fordelingsliste anførte adressater. </P>  \r\n\r\n<P>Fordelingsliste. </P>  \r\n\r\n<P>Budgetdepartementet </P>  \r\n\r\n<P>Folketingets Ombudsmand </P>  \r\n\r\n<P>Forsvarsministeriet </P>  \r\n\r\n<P>HK/STAT </P>  \r\n\r\n<P>Handels- og Kontorfunktionær Foreningen i København </P>  \r\n\r\n<P>Justitsministeriet </P>  \r\n\r\n<P>Københavns Tandlægehøjskole </P>  \r\n\r\n<P>Rigsrevisionen </P>  \r\n\r\n<P>Socialministeriet </P>  \r\n\r\n<P>Statens Regnskabsdirektorat </P>  \r\n\r\n<P>Undervisningsministeriet </P>  \r\n\r\n<P>Århus Tandlægehøjskole </P>  \r\n\r\n<P>TILLÆGSAFTALE </P>  \r\n\r\n<P>FOR KLINIKASSISTENTER M.FL. </P>  \r\n\r\n<P>I STATENS TJENESTE. </P>  \r\n\r\n<P>Tillægsaftalens område </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Klinikassistentelever, efg-elever og  \r\n\r\n klinikassistenter, der ansættes ved tandklinikker i staten samt  \r\n\r\n instruktionsklinikassistenter, der ansættes ved skolerne for  \r\n\r\n klinikassistenter og tandplejere i København og Århus, er omfattet af  \r\n\r\n kontorfunktionæroverenskomsten af 4. september 1989 med de afvigelser, der  \r\n\r\n følger af nærværende tillægsaftale. </P>  \r\n\r\n<P>Lønvilkår, månedslønnede </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Klinikassistentelever, der antages til  \r\n\r\n uddannelse ifølge Undervisningsministeriets bekendtgørelse af 31. august 1972  \r\n\r\n med senere ændringer, aflønnes under praktikperioden med en løn, der svarer  \r\n\r\n til den for kontorlærlinge i §§ 3, 4 og 7 i kontorfunktionæroverenskomsten  \r\n\r\n fastsatte. </P>  \r\n\r\n<P>Elever, hvis praktikperiode ligger forud for skoleuddannelsen, aflønnes  \r\n\r\n efter 2. løntrin, medens elever, hvis praktikperiode udstås efter  \r\n\r\n skoleuddannelsen, aflønnes efter 3. løntrin. </P>  \r\n\r\n<P CLASS=STK> <I>Stk. 2. </I> Klinikassistentelever, der antages til  \r\n\r\n uddannelse ifølge Undervisningsministeriets bekendtgørelse af 31. juli 1978  \r\n\r\n om de erhvervsfaglige grunduddannelser, aflønnes under praktikperioden med en  \r\n\r\n løn, der svarer til den for efg-elever i §§ 3, 4 og 7 i  \r\n\r\n kontorfunktionæroverenskomsten fastsatte. Efg-elever aflønnes i det første år  \r\n\r\n efter 2. løntrin og i det andet år efter 3. løntrin. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Månedslønnede klinikassistenter, der ikke har  \r\n\r\n gennemgået den i § 2 godkendte uddannelse, aflønnes efter de for  \r\n\r\n kontorassistenter gældende regler, jf. §§ 3, 5 og 8 i  \r\n\r\n kontorfunktionæroverenskomsten. </P>  \r\n\r\n<P CLASS=STK> <I>Stk. 2. </I> Ved beregning af anciennitet medregnes  \r\n\r\n forudgående beskæftigelse som klinikassistent eller -elev afrundet opad til  \r\n\r\n et helt antal måneder, idet der fradrages 1 år. Lønancienniteten kan dog  \r\n\r\n tidligst regnes fra det fyldte 19. år. </P>  \r\n\r\n<P CLASS=STK> <I>Stk. 3. </I> Oprykning med aflønning svarende til assistent  \r\n\r\n kan finde sted, når klinikassistenten er fyldt 27 år og har en  \r\n\r\n klinikanciennitet på 7 år, heraf 1 år på ansættelsesstedet, såfremt de  \r\n\r\n tjenstlige forhold ikke taler derimod. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Månedslønnede klinikassistenter, der er fyldt 19  \r\n\r\n år og har gennemgået en uddannelse som klinikassistent i henhold til  \r\n\r\n Undervisningsministeriets bekendtgørelse af 31. august 1972 med senere  \r\n\r\n ændringer, og som derefter har haft yderligere 6 måneders beskæftigelse som  \r\n\r\n klinikassistent, indplaceres direkte i lønskalaen for assistenter.  \r\n\r\n Lønancienniteten kan tidligst regnes fra 6 måneder efter udgangen af den  \r\n\r\n måned, hvori uddannelsen er afsluttet. </P>  \r\n\r\n<P CLASS=STK> <I>Stk. 2. </I> Månedslønnede klinikassistenter, der er fyldt  \r\n\r\n 19 år og har gennemgået en egentlig efg-uddannelse som klinikassistent,  \r\n\r\n indplaceres direkte i lønskalaen for assistenter. Lønancienniteten kan  \r\n\r\n tidligst regnes fra udgangen af den måned, hvori uddannelsen er afsluttet.For  \r\n\r\n månedslønnede klinikassistenter, der ikke er fyldt 19 år, forholdes som i §  \r\n\r\n 6, stk. 4 og 5, i kontorfunktionæroverenskomsten. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Instruktionsklinikassistenter aflønnes fra  \r\n\r\n ansættelsen med en løn svarende til den for overassistenter i  \r\n\r\n kontorfunktionæroverenskomsten fastsatte. </P>  \r\n\r\n<P CLASS=STK> <I>Stk. 2. </I> Det forudsættes herved, at de pågældende enten  \r\n\r\n er eksamineret klinikassistent eller har gennemgået efg-uddannelsen som  \r\n\r\n klinikassistent og har yderligere henholdsvis 3 års eller 2 års beskæftigelse  \r\n\r\n som klinikassistent eller har 5 års forudgående beskæftigelse som  \r\n\r\n ikke-uddannet klinikassistent. </P>  \r\n\r\n<P>Såfremt ingen af disse forudsætninger er opfyldt, aflønnes  \r\n\r\n instruktionsklinikassistenten i de første 2 år af ansættelsen, eller indtil  \r\n\r\n en af ovennævnte forudsætninger er opfyldt, som assistent på skalatrin 17  \r\n\r\n ifølge kontorfunktionæroverenskomsten. </P>  \r\n\r\n<P CLASS=STK> <I>Stk. 3. </I> Den ugentlige undervisningstid er på 28 timer.  \r\n\r\n</P>  \r\n\r\n<P>Arbejdstid </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> De foran under §§ 2 til 5 anførte årslønninger  \r\n\r\n er beregnet for en arbejdstid af 1976 timer (fra 1. september 1990: 1924  \r\n\r\n timer). Såfremt arbejdstiden nedsættes herunder, reduceres lønnen  \r\n\r\n tilsvarende. </P>  \r\n\r\n<P>Lønvilkår, timelønnede </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Timelønnede klinikassistenter aflønnes efter de  \r\n\r\n for timelønnede kontorassistenter ifølge §§ 36 til 39 i  \r\n\r\n kontorfunktionæroverenskomsten gældende regler. </P>  \r\n\r\n<P>Beklædning </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Der ydes det af denne tillægsaftale omfattede  \r\n\r\n personale passende arbejdsbeklædning, herunder fodtøj. </P>  \r\n\r\n<P>Varighed </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Nærværende tillægsaftale har virkning fra den 1.  \r\n\r\n april 1989 og afløser tillægsaftale af 27. maj 1987. </P>  \r\n\r\n<P>Aftalens varighed følger kontorfunktionæroverenskomstens bestemmelser  \r\n\r\n herom. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 8. november 1989 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>HK/STAT Finansministeriet </P>  \r\n\r\n<P CLASS=MINISTER ALIGN=RIGHT>P.M.V. </P>  \r\n\r\n E.B.  \r\n\r\n<P>Tom Petersen Niels Paludan </P>  \r\n\r\n</DIV>  \r\n\r\n<P>Bilag 1. </P>  \r\n\r\n<P>PROTOKOLLAT </P>  \r\n\r\n<P>Der er under forhandlingerne om tillægsaftale af 8. november 1989 mellem  \r\n\r\n Finansministeriet og HK/STAT vedrørende ansættelsesforholdene for  \r\n\r\n klinikassistentelever, efg-elever, klinikassistenter og  \r\n\r\n instruktionsklinikassistenter opnået enighed om følgende: </P>  \r\n\r\n<P CLASS=PUNKT> <B>1.</B> For medarbejdere under nævnte tillægsaftale, der er  \r\n\r\n ansat ved Københavns og Århus Tandlægehøjskoler og de til disse knyttede  \r\n\r\n skoler for klinikassistenter og tandplejere, og hvis arbejde er knyttet til  \r\n\r\n de for nævnte institutioner gældende undervisningsperioder, reduceres de i  \r\n\r\n tillægsaftalen nævnte lønninger, der er baseret på en årlig arbejdstid af  \r\n\r\n 1976 timer (fra 1. september 1990: 1924 timer), i forhold til den reducerede  \r\n\r\n arbejdstid ved hjælp af en særlig reduktionsbrøk, der fastsættes således:  \r\n\r\n</P>  \r\n\r\n<P>Tælleren fremkommer ved for hvert ferieår at opgøre antallet af  \r\n\r\n undervisningsdage (arbejdsdage) tillagt antallet af feriedage,  \r\n\r\n søgnehelligdage og kutymemæssige fridage, hvorefter det samlede antal dage  \r\n\r\n multipliceres med 7 timer og 36 minutter (fra 1. september 1990: 7 timer og  \r\n\r\n 24 minutter). Det fremkomne tal sættes i forhold til det samlede antal årlige  \r\n\r\n arbejdstimer på 1976 (fra 1. september 1990: 1924), som udgør nævneren. </P>  \r\n\r\n<P CLASS=PUNKT> <B>2.</B> Det forudsættes, at den konkrete reduktionsbrøk og  \r\n\r\n ændringer heraf, på det under punkt 1 anførte grundlag, aftales mellem  \r\n\r\n HK/STAT og institutionerne. </P>  \r\n\r\n<P CLASS=PUNKT> <B>3.</B> Nærværende protokollat afløser protokollat af 27.  \r\n\r\n maj 1987. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 8. november 1989 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>HK/STAT Finansministeriet </P>  \r\n\r\n<P CLASS=MINISTER ALIGN=RIGHT>P.M.V. </P>  \r\n\r\n E.B.  \r\n\r\n<P>Tom Petersen Niels Paludan </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P><BR>  \r\n\r\n</P>  \r\n\r\n</DIV>",
    "isHistorical": true,
    "editorialNotes": [
        "(* 1) Udsendt som APD.nr. 114/89"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19890681509"
        },
        {
            "displayName": "Entydig dokumentidentifikation",
            "displayValue": "CM015723"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/09/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6815"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "08/11/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 3 kontor"
        },
        {
            "displayName": "Ressortministeriets journalnummer",
            "displayValue": "APD. j.nr. 3.kt. 1988-3111/671-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}