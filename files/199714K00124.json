{
    "id": 109621,
    "title": "1997 BTL 124   BETÆNKNING OVER FORSLAG TIL LOV OM ÆNDRING AF LOV OM ARBEJDSGIVERNES   ELEVREFUSION (OMLÆGNING AF FINANSIERING AF SKOLEPRAKTIK M.V.)    NR L 124 1997-98. 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1997/1 BTL 124",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 124 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om Arbejdsgivernes  \r\n\r\n Elevrefusion (Omlægning af finansiering af skolepraktik m.v.) <BR>  \r\n\r\n Nr L 124 1997-98. 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19971212 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til undervisningsministeren, som denne har besvaret skriftligt.  \r\n\r\n</P>  \r\n\r\n<P>Udvalgets spørgsmål til undervisningsministeren og dennes svar herpå er  \r\n\r\n optrykt som bilag til betænkningen. </P>  \r\n\r\n<P>Der er af undervisningsministeren stillet et ændringsforslag, hvorom  \r\n\r\n henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Venstres, Det Konservative  \r\n\r\n Folkepartis, Centrum-Demokraternes og Dansk Folkepartis medlemmer af  \r\n\r\n udvalget) lovforslaget til <I>forkastelse</I> ved 3. behandling. </P>  \r\n\r\n<P>Et <I>mindretal</I> (Socialdemokratiets, Socialistisk Folkepartis, Det  \r\n\r\n Radikale Venstres og Enhedslistens medlemmer af udvalget) indstiller  \r\n\r\n lovforslaget til <I>vedtagelse</I> med det af undervisningsministeren  \r\n\r\n stillede ændringsforslag. </P>  \r\n\r\n<P>Æ n d r i n g s f o r s l a g </P>  \r\n\r\n<P>Af <I>undervisningsministeren,</I> tiltrådt af et <I>mindretal</I> (S, SF,  \r\n\r\n RV og EL): </P>  \r\n\r\n<P>Til § 1 </P>  \r\n\r\n<P> <B>1)</B> Efter nr. 4 indsættes som nyt nummer: </P>  \r\n\r\n<P> <B>&#187;01.</B> I <I>§ 19</I> indsættes efter stk. 3 som nyt stykke:  \r\n\r\n</P>  \r\n\r\n<P> <I>&#187;Stk. 4.</I> Uanset bestemmelsen i stk. 2 og 3 kan  \r\n\r\n undervisningsministeren godkende, at Arbejdsgivernes Elevrefusion kan optage  \r\n\r\n lån i et pengeinstitut eller lignende til dækning af et midlertidigt  \r\n\r\n likviditetsunderskud i løbet af året, såfremt lån kan optages på samme eller  \r\n\r\n billigere vilkår end nævnt i stk. 2 og 3. Beløbet indregnes med tillæg af  \r\n\r\n renter i bidraget for det følgende år.&#171;&#187; </P>  \r\n\r\n<P>B e m æ r k n i n g e r </P>  \r\n\r\n<P>Til nr. 1 </P>  \r\n\r\n<P>Den årlige fastsættelse af bidraget til Arbejdsgivernes Elevrefusion, AER,  \r\n\r\n søges gjort så realistisk som muligt. Der skal ikke opsamles likvide midler i  \r\n\r\n AER ud over det nødvendige beløb til de løbende udbetalinger. </P>  \r\n\r\n<P>Som følge af den foreslåede finansieringsomlægning, hvorefter statens  \r\n\r\n tilskud til skolepraktikordningen helt bortfalder, vil der være en øget  \r\n\r\n risiko for, at der kan opstå et midlertidigt likviditetsunderskud.  \r\n\r\n AER-bidragene indbetales kvartalsvis til AER, fra små arbejdsgivere dog kun  \r\n\r\n en gang årligt i december måned. </P>  \r\n\r\n<P>Med ændringen vil man i en sådan situation kunne undgå en unødig  \r\n\r\n bureaukratisk administration i forbindelse med statens tilvejebringelse af  \r\n\r\n dækning af et kortvarigt underskud. </P>  \r\n\r\n<P> <I>Anne-Marie Meldgaard (S)</I> nfmd. <I>Hans Peter Baadsgaard (S) Poul  \r\n\r\n Erik Dyrlund (S) Lis Greibe (S) Jens Peter Vernersen (S) Aage Frandsen (SF)  \r\n\r\n Elsebeth Gerner Nielsen (RV) Bruno Jerup (EL) Addi Andersen (CD) Anders  \r\n\r\n Mølgaard (V) Hanne Severinsen (V)</I>  fmd. <I>Henning Urup (V) Peder  \r\n\r\n Sønderby (V) Frank Dahlgaard (KF) Lene Espersen (KF) John Vinther (KF) Poul  \r\n\r\n Nødgaard (DF)</I>  </P>  \r\n\r\n<P>Fremskridtspartiet havde ikke medlemmer i udvalget. </P>  \r\n\r\n<P> <B>Bilag</B>  </P>  \r\n\r\n<P> <B>Udvalgets spørgsmål til undervisningsministeren og dennes svar  \r\n\r\n herpå</B>  </P>  \r\n\r\n<P>Folketingets Uddannelsesudvalg har med brev af 8. december 1997 (L 124 -  \r\n\r\n bilag 4) i forbindelse med behandling af forslag til lov om ændring af lov om  \r\n\r\n Arbejdsgivernes Elevrefusion stillet mig følgende spørgsmål: </P>  \r\n\r\n<P> <I>Spørgsmål 1:</I>  </P>  \r\n\r\n<P>&#187;Er det korrekt, at der med lovforslaget L 124 pålægges  \r\n\r\n arbejdsgiverne yderligere udgifter - ud over de ekstraudgifter, som  \r\n\r\n finanslovforslaget for 1998 indebærer?&#187; </P>  \r\n\r\n<P> <I>Svar:</I>  </P>  \r\n\r\n<P>Ja, det er korrekt, at der som følge af L 124 pålægges alle arbejdsgivere  \r\n\r\n en yderligere udgift. Arbejdsgiverne skal fremover finansiere den fulde  \r\n\r\n udgift til skolepraktik. Staten skulle ifølge finanslovforslaget for 1998  \r\n\r\n (FFL 1998) have finansieret 50 pct. af udgiften til praktikuddannelse  \r\n\r\n (skolepraktik). </P>  \r\n\r\n<P>Forskellen mellem FFL 1998 og det fremsatte ændringsforslag til FFL 1998  \r\n\r\n inkl. lovforslag L 124 fremgår af nedenstående tabel: </P>  \r\n\r\n<PRE>  \r\n\r\n ---------------------------------------------------------------------  \r\n\r\n Udgifter i 1998 mio. kr.              FFL 98     L 124 (inkl. ÆF 98)  \r\n\r\n ---------------------------------------------------------------------  \r\n\r\n Lønrefusion                          1.140,2          1.220,0  \r\n\r\n ---------------------------------------------------------------------  \r\n\r\n Befordring/mobilitet                    99,0             99,0  \r\n\r\n ---------------------------------------------------------------------  \r\n\r\n Nyt tilskud                             18,0             18,0  \r\n\r\n ---------------------------------------------------------------------  \r\n\r\n Praktikuddannelse (skolepraktik)       139,2            194,4  \r\n\r\n ---------------------------------------------------------------------  \r\n\r\n Elevgodtgørelse m.v. (skolepraktik)    196,0            245,0  \r\n\r\n ---------------------------------------------------------------------  \r\n\r\n Tilskud til praktikaftaler             630,0            630,0  \r\n\r\n ---------------------------------------------------------------------  \r\n\r\n Administration                          35,0             35,0  \r\n\r\n ---------------------------------------------------------------------  \r\n\r\n I alt                                2.257,4          2.441,4  \r\n\r\n ---------------------------------------------------------------------  \r\n\r\n Renteindtægter                           6,0              6,0  \r\n\r\n ---------------------------------------------------------------------  \r\n\r\n Merindtægter                            31,6             31,6  \r\n\r\n ---------------------------------------------------------------------  \r\n\r\n At finansiere                        2.219,8          2.403,8  \r\n\r\n ---------------------------------------------------------------------  \r\n\r\n Statslig finansiering  \r\n\r\n - lønrefusion                          114,1            122,0  \r\n\r\n - praktikuddannelse (skolepraktik)      69,6  \r\n\r\n ---------------------------------------------------------------------  \r\n\r\n Nettoudgifter til finansiering  \r\n\r\n via bidrag                           2.036,1          2.281,8  \r\n\r\n ---------------------------------------------------------------------  \r\n\r\n</PRE>  \r\n\r\n<P>Som et ses af tabellen, er udgifterne til lønrefusion og skolepraktik  \r\n\r\n steget. </P>  \r\n\r\n<P>Merudgiften til lønrefusion skyldes, at der nu forventes et større antal  \r\n\r\n elever i erhvervsuddannelserne og dermed flere skoleuger, der berettiger til  \r\n\r\n lønrefusion, end forudsat ved udarbejdelsen af FFL 1998. </P>  \r\n\r\n<P>Merudgiften til skolepraktik (praktikuddannelse og elevgodtgørelse m.v.)  \r\n\r\n skyldes, at et større antal elever i erhvervsuddannelserne end forudsat ved  \r\n\r\n udarbejdelsen af FFL 1998 ikke har kunnet opnå en uddannelsesaftale og derfor  \r\n\r\n er blevet henvist til skolepraktik. </P>  \r\n\r\n<P>Hertil kommer, at arbejdsgiverne som følge af L 124 skal finansiere den  \r\n\r\n fulde udgift til skolepraktik. </P>  \r\n\r\n<P> <I>Spørgsmål 2:</I>  </P>  \r\n\r\n<P>&#187;Kan ministeren bekræfte, at arbejdsgivernes udgifter til  \r\n\r\n skolepraktikordningen stiger fra 175 mio. kr. i 1997 til 335 mio. kr. i 1998,  \r\n\r\n hvis finanslov 1998 og L 124 vedtages i den nuværende udformning?&#187; </P>  \r\n\r\n<P> <I>Svar:</I>  </P>  \r\n\r\n<P>Jeg kan bekræfte, at udgiften vil stige, som anført i nedenstående tabel:  \r\n\r\n</P>  \r\n\r\n<PRE>  \r\n\r\n ---------------------------------------------------------------------  \r\n\r\n Udgifter i mio. kr.                 FL 1997  FFL 98      FFL 98 inkl.  \r\n\r\n     1998 P/L                                 nugældende  lov  L 124  \r\n\r\n ---------------------------------------------------------------------  \r\n\r\n Praktikuddannelse (skolepraktik)      146,1    139,2       139,2  \r\n\r\n ---------------------------------------------------------------------  \r\n\r\n Elevgodtgørelse m.v. (skolepraktik)   206,0    196,0       196,0  \r\n\r\n ---------------------------------------------------------------------  \r\n\r\n I alt                                 352,1    335,2       335,2  \r\n\r\n ---------------------------------------------------------------------  \r\n\r\n Arbejdsgivernes finansiering          176,1    167,6       335,2  \r\n\r\n ---------------------------------------------------------------------  \r\n\r\n</PRE>  \r\n\r\n<P>Da udgiften til skolepraktik (praktikuddannelse og elevgodtgørelse m.v.)  \r\n\r\n imidlertid som følge af øget aktivitet forventes at stige i 1997 og 1998 i  \r\n\r\n forhold til det budgetterede på finansloven for 1997 og FFL 1998, ser  \r\n\r\n regnestykket herefter således ud: </P>  \r\n\r\n<PRE>  \r\n\r\n ---------------------------------------------------------------------  \r\n\r\n    Udgifter i mio. kr.         Forventet regnskab     FL 98 inkl. ÆF  \r\n\r\n                                   1997                (inkl. L 124)  \r\n\r\n ---------------------------------------------------------------------  \r\n\r\n Praktikuddannelse (skolepraktik)     202,0                194,4  \r\n\r\n ---------------------------------------------------------------------  \r\n\r\n Elevgodtgørelse m.v. (skolepraktik)  239,9                245,0  \r\n\r\n ---------------------------------------------------------------------  \r\n\r\n I alt                                441,9                439,4  \r\n\r\n ---------------------------------------------------------------------  \r\n\r\n Arbejdsgivernes finansiering         220,9                439,4  \r\n\r\n ---------------------------------------------------------------------  \r\n\r\n</PRE>  \r\n\r\n<P>Udgiften, som skal finansieres af arbejdsgiverne, vil som følge heraf  \r\n\r\n stige fra 220,9 mio. kr. i 1997 til 439,4 mio. kr. i 1998. </P>  \r\n\r\n<P> <I>Spørgsmål 3:</I>  </P>  \r\n\r\n<P>&#187;Hvad betyder den samlede ekstraomkostning for erhvervslivets  \r\n\r\n konkurrenceevne, og hvor meget forventes beskæftigelsen at blive påvirket i  \r\n\r\n negativ retning ifølge Finansministeriets økonomiske model (ADAM)?&#187; </P>  \r\n\r\n<P> <I>Svar:</I>  </P>  \r\n\r\n<P>Jeg har forelagt spørgsmålet for Finansministeriet, der udtaler følgende:  \r\n\r\n</P>  \r\n\r\n<P>&#187;I erhvervsuddannelserne bør eleverne så vidt muligt gennemføre  \r\n\r\n praktik i en virksomhed frem for på en skole. Det er arbejdsgivernes ansvar  \r\n\r\n at sikre, at der oprettes tilstrækkeligt mange praktikpladser. </P>  \r\n\r\n<P>I perioder med en afmatning i den økonomiske aktivitet kan erhvervslivet  \r\n\r\n imidlertid have forholdsvis dårlige betingelser for at oprette det  \r\n\r\n efterspurgte antal praktikpladser, og der kan derfor være et særligt behov  \r\n\r\n for at kunne erstatte virksomhedspraktik med skolepraktik. Set i lyset af  \r\n\r\n konjunktursituationen og behovet for faglært arbejdskraft burde der  \r\n\r\n imidlertid ikke på nuværende tidspunkt være problemer med at etablere de  \r\n\r\n fornødne praktikpladser. </P>  \r\n\r\n<P>Den foreslåede ændring af finansieringen af skolepraktik øger  \r\n\r\n virksomhedernes incitament til at oprette ordinære praktikpladser. </P>  \r\n\r\n<P>Den samlede ekstraomkostning for arbejdsgiverne af ændring af lov om  \r\n\r\n Arbejdsgivernes Elevrefusion (omlægning af finansiering af skolepraktik) kan  \r\n\r\n opgøres til 220 mio. kr. Heraf vedrører de ca. 130 mio. kr. private  \r\n\r\n arbejdsgivere, svarende til 0,03 pct. af den samlede lønsum i den private  \r\n\r\n sektor. Herudover er der merudgifter på i alt 500 mio. kr. som følge af øget  \r\n\r\n aktivitet. </P>  \r\n\r\n<P>I henhold til ADAM har en så beskeden forøgelse af kønomkostningerne ingen  \r\n\r\n synlig effekt på konkurrenceevnen og beskæftigelsen. En eventuel påvirkning  \r\n\r\n af konkurrenceevnen vil være endnu mindre, i det omfang omlægningen  \r\n\r\n tilskynder til oprettelse af flere ordinære praktikpladser. </P>  \r\n\r\n<P>Ekstraomkostningens påvirkning af lønsummen skal samtidig ses i lyset af,  \r\n\r\n at de samlede lønomkostninger i den private sektor skønnes at stige med 3,8  \r\n\r\n procent i 1998. Herudover har blandt andet arbejdsmarkeds- og  \r\n\r\n skattereformerne i de seneste år bidraget til at dæmpe lønstigningstakten  \r\n\r\n betydeligt. Når der tages højde for disse strukturvirkninger, vurderes de  \r\n\r\n gunstige virkninger af den samlede lovgivning i 1998 at være betydeligt  \r\n\r\n større end effekten af de øgede direkte omkostninger, herunder omlægningen af  \r\n\r\n finansieringen af Arbejdsgivernes Elevrefusion.&#171; </P>  \r\n\r\n<P> <I>Spørgsmål 4:</I>  </P>  \r\n\r\n<P>&#187;Hvilke økonomiske incitamenter har staten til at minimere brugen af  \r\n\r\n skolepraktikordningen, hvis staten ikke selv har udgifter forbundet med  \r\n\r\n ordningen?&#187; </P>  \r\n\r\n<P> <I>Svar:</I>  </P>  \r\n\r\n<P>Finansieringsomlægningen indebærer ingen ændringer i  \r\n\r\n skolepraktikordningen. </P>  \r\n\r\n<P>Da offentlige arbejdsgivere også skal betale arbejdsgiverbidrag for deres  \r\n\r\n ansatte, vil staten fortsat have en væsentlig interesse i, at  \r\n\r\n arbejdsgiverbidraget ikke stiger og dermed en interesse i, at udgiften til  \r\n\r\n skolepraktik bliver mindst mulig. </P>  \r\n\r\n<P>Indbetalinger af bidrag fra offentlige arbejdsgivere forventes i 1997 at  \r\n\r\n udgøre ca. 786 mio. kr., mens bidraget fra private arbejdsgivere forventes at  \r\n\r\n blive ca. 1.325,4 mio. kr. De offentlige arbejdsgiveres bidrag udgør således  \r\n\r\n 37 pct. </P>  \r\n\r\n<P>I 1998 er arbejdsgiverbidraget med ændringsforslagets sats budgetteret til  \r\n\r\n 2.360 mio. kr. Af det budgetterede bidrag vedrører 1.480 mio. kr. de private  \r\n\r\n arbejdsgivere, mens 880 mio. kr. vedrører de offentlige arbejdsgivere. </P>  \r\n\r\n<P>Med venlig hilsen </P>  \r\n\r\n<P>Ole Vig Jensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/01/1998"
        },
        {
            "displayName": "Accession",
            "displayValue": "199714K00124"
        },
        {
            "displayName": "Entydig dokumentidentifikation",
            "displayValue": "CL008282"
        },
        {
            "displayName": "Dato for førstegangsindlæggelse",
            "displayValue": "14/01/1998"
        },
        {
            "displayName": "Dato for indlæggelse",
            "displayValue": "14/01/1998"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "124"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}