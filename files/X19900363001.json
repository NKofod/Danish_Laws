{
    "id": 38823,
    "title": "Refusion fra statskassen, hvor fejludbetalingen skyldes manglende pligtmæssige oplysninger fra offentlige myndigheder ",
    "documentTypeId": "230",
    "isSagsforlobPeriodValid": false,
    "shortName": "AFG nr 3630 af 27/08/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Arbejdsløshedskassen havde ikke fået underretning om, at en  \r\n\r\n efterlønsmodtager havde ansøgt om førtidspension, selv om kommunen har pligt  \r\n\r\n til at underrette kassen gennem direktoratet. Kassen ville derfor have haft  \r\n\r\n krav på refusion af den uretmæssigt udbetalte efterløn, hvis der ikke havde  \r\n\r\n været grundlag for at pålægge efterlønsmodtageren ansvar på grund af  \r\n\r\n uagtsomhed. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Refusion fra statskassen, hvor fejludbetalingen  \r\n\r\n skyldes manglende pligtmæssige oplysninger fra offentlige myndigheder </H1>  \r\n\r\n<P></P>  \r\n\r\n<P> Handels- og Kontorfunktionærernes </P>  \r\n\r\n<P> Arbejdsløshedskasse </P>  \r\n\r\n<P> <I>Vedrørende kassens tidligere medlem X, cpr.nr. 050226-.</I>  </P>  \r\n\r\n<P>I brev af 4. maj 1990 har hovedledelsen anmodet direktoratet om at  \r\n\r\n tilkendegive, hvorvidt kassen har krav på refusion af efterløn, der er  \r\n\r\n udbetalt til pågældende for tiden fra 1. juli 1989 til 24. december 1989.  \r\n\r\n</P>  \r\n\r\n<P>Det fremgår bl.a. af sagen, at kassens Odense afdeling den 20. december  \r\n\r\n 1989 via DfA modtog indberetning om, at medlemmet den 23. juni 1989 havde  \r\n\r\n ansøgt om førtidspension efter § 14, stk. 3, i lov om social pension. På  \r\n\r\n baggrund heraf blev efterlønsudbetalingen stillet i bero, og medlemmet blev  \r\n\r\n anmodet om at kontakte afdelingen. </P>  \r\n\r\n<P>Det fremgår videre, at afdelingen den 27. december 1989 modtog meddelelse  \r\n\r\n om, at medlemmet var afgået ved døden den 4. december 1989. Afdelingen  \r\n\r\n rettede derfor telefonisk henvendelse til socialforvaltningen således, at en  \r\n\r\n eventuel efterbetaling af pension kunne overføres til dækning af for meget  \r\n\r\n udbetalt efterløn. </P>  \r\n\r\n<P>Socialforvaltningen erkendte ifølge afdelingen, at der var sket en fejl i  \r\n\r\n forbindelse med indberetningen af pensionsansøgningen, og oplyste, at pengene  \r\n\r\n ved tildeling ville blive sendt til skifteretten. </P>  \r\n\r\n<P>Den for meget udbetalte efterløn, som efter fradrag af kontingent, kr.  \r\n\r\n 751, udgjorde kr. 47.550 (brutto), blev anmeldt over for skifteretten i  \r\n\r\n Odense. Den 19. marts 1990 oplyste skifteretten, &#187;at boet er sluttet som  \r\n\r\n begravelsesudlæg&#171;. </P>  \r\n\r\n<P>Endelig fremgår det, at det er hovedledelsens opfattelse, at  \r\n\r\n fejludbetalingen skyldes forkerte oplysninger fra offentlig myndighed, idet  \r\n\r\n arbejdsløshedskassen først blev vidende om pensionsansøgningen i december  \r\n\r\n 1989. Hovedledelsen finder derfor, at § 3, stk. 1, litra b, i bekendtgørelse  \r\n\r\n nr. 614 af 18. december 1985 kan bringes i anvendelse i sagen. </P>  \r\n\r\n<P>I den anledning skal man, efter at spørgsmålet har været undergivet  \r\n\r\n principielle overvejelser i direktoratet, meddele, at § 3, stk. 1, litra b,  \r\n\r\n også finder anvendelse i tilfælde, hvor fejludbetalingen skyldes, at kommunen  \r\n\r\n har undladt at give DfA (og dermed arbejdsløshedskassen) meddelelse om  \r\n\r\n pensionsansøgningen. </P>  \r\n\r\n<P>Direktoratet har herved lagt vægt på, at kommunen efter reglerne om social  \r\n\r\n pension har  <B>pligt</B>  til at underrette direktoratet om ansøgningen.  \r\n\r\n</P>  \r\n\r\n<P>Efter bekendtgørelsens § 3, stk. 2, har kassen imidlertid ikke krav på  \r\n\r\n refusion, hvis medlemmet har udvist uagtsomt forhold således, at medlemmet  \r\n\r\n kan gøres ansvarlig efter arbejdsløshedsforsikringslovens § 86, stk. 1. </P>  \r\n\r\n<P>Direktoratet finder ikke, at der efter det oplyste er grundlag for at  \r\n\r\n statuere, at medlemmet ved tilsidesættelsen af oplysningspligten, jf.  \r\n\r\n standardvedtægtens § 15, stk. 7, har handlet svigagtigt over for kassen. </P>  \r\n\r\n<P>Arbejdsløshedskassen har derfor ikke krav på refusion fra statskassen, og  \r\n\r\n det udbetalte refusionsbeløb, kr. 48.121,-, skal tilbagebetales. </P>  \r\n\r\n<P>Kassen anmodes om at indbetale beløbet i overensstemmelse med § 13 i  \r\n\r\n direktoratets bekendtgørelse nr. 842 af 11. december 1986 (som ændret ved  \r\n\r\n bekendtgørelse nr. 459 af 29. juni 1987). Efter bestemmelsens stk. 6  \r\n\r\n tilskrives rente, hvis indbetalingen ikke foretages rettidigt. </P>  \r\n\r\n<P>Et eventuelt krav på erstatning for fejludbetalingen må rejses over for  \r\n\r\n Odense Kommune af kassen selv. </P>  \r\n\r\n<P>Direktoratets afgørelse kan inden fire uger efter afgørelsens modtagelse  \r\n\r\n indbringes for Arbejdsmarkedets Ankenævn, jf. § 99, stk. 1, i lov om  \r\n\r\n arbejdsformidling og arbejdsløshedsforsikring m.v. </P>  \r\n\r\n<P>Klagen skal sendes til Direktoratet for Arbejdsløshedsforsikringen,  \r\n\r\n Finsensvej 78, 2000 Frederiksberg, der snarest videresender klagen </P>  \r\n\r\n<P>til ankenævnet sammen med sagens akter og direktoratets eventuelle </P>  \r\n\r\n<P>bemærkninger. </P>  \r\n\r\n<P>P.D.V. </P>  \r\n\r\n<P>E.B. </P>  \r\n\r\n<P> Ole Poul Pedersen </P>  \r\n\r\n<P> fm. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19900363001"
        },
        {
            "displayName": "Entydig dokumentidentifikation",
            "displayValue": "CA006758"
        },
        {
            "displayName": "Dato for indlæggelse",
            "displayValue": "20/08/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "3630"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "27/08/1990"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "6. kt. 90-1232-829"
        },
        {
            "displayName": "Stikord",
            "displayValue": "TILBAGEBETALING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}