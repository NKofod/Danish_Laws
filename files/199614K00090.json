{
    "id": 108332,
    "title": "1996 BTL 90   BETÆNKNING OVER FORSLAG TIL LOV OM BESKATNING VED DØDSFALD   (DØDSBOSKATTELOVEN)    NR L 90 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 90",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 90 </P>  \r\n\r\n<P></P>  \r\n\r\n<P>Betænkning over Forslag til lov om beskatning ved dødsfald  \r\n\r\n (dødsboskatteloven) <BR>  \r\n\r\n Nr L 90 1996-97, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19961213 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til skatteministeren, som denne har besvaret skriftligt. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Assurandør-Societetet, </P>  \r\n\r\n<P>De danske Landboforeninger og </P>  \r\n\r\n<P>Dansk Familielandbrug. </P>  \r\n\r\n<P>Efter lovforslagets § 30, stk. 2, gives der et bofradrag i dødsboskatten  \r\n\r\n på 4.600 kr. (1997-niveau) pr. måned. Fradraget gives dog højst i 12 måneder  \r\n\r\n uanset boperiodens længde. Skatteministeren har tilkendegivet, at han vil  \r\n\r\n tage 12-måneders-reglen op til fornyet vurdering i år 2000, idet  \r\n\r\n Skatteministeriet og Justitsministeriet til den tid må forventes at have  \r\n\r\n indhøstet erfaringer for, hvor stor en del af boerne der er så komplicerede,  \r\n\r\n at de ikke kan afsluttes inden for 12 måneder fra dødsfaldet. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de af skatteministeren stillede ændringsforslag. </P>  \r\n\r\n<P>Et flertal (Venstres, Det Konservative Folkepartis, Socialistisk  \r\n\r\n Folkepartis, Fremskridtspartiets og Enhedslistens medlemmer af udvalget)  \r\n\r\n ønsker at påpege, at flertallet finder, at der er givet Folketinget for kort  \r\n\r\n tid til at arbejde med lovforslag nr. L 90, L 91 og L 92, som efter  \r\n\r\n flertallets mening burde være fremsat af skatteministeren meget tidligere. Da  \r\n\r\n høring om lovforslagene har været foretaget inden deres fremsættelse for  \r\n\r\n Folketinget, burde der ligeledes være givet længere tid til nøjere at  \r\n\r\n gennemgå høringssvarene. </P>  \r\n\r\n<P>ÆndringsforslagAf <I>skatteministeren,</I> tiltrådt af <I>udvalget:</I>  \r\n\r\n</P>  \r\n\r\n<P>Til § 2 <B>1)</B> Efter stk. 2 indsættes som nyt stykke: </P>  \r\n\r\n<P> <I>&#187;Stk. 3.</I> Uanset stk. 1 og 2 finder reglerne i dette afsnit  \r\n\r\n kun anvendelse i det i § 52 angivne omfang, hvis skifteretten efter § 69 i  \r\n\r\n lov om skifte af dødsboer har besluttet, at et bo skal undergives  \r\n\r\n insolvensbehandling.&#171; </P>  \r\n\r\n<P>Til § 3 <B>2)</B>  <I>Stk. 2</I> udgår. </P>  \r\n\r\n<P>Til § 5 <B>3)</B> I <I>stk. 1</I> ændres &#187;stk. 24&#171; til:  \r\n\r\n &#187;stk. 2-4&#171;. </P>  \r\n\r\n<P>Til § 11 <B>4)</B> I <I>stk. 3, sidste pkt.,</I> ændres &#187;§ 22 b, stk.  \r\n\r\n 6 og 7,&#187; til: &#187;§ 22 a, stk. 6 og 7&#171;. </P>  \r\n\r\n<P>Til § 13 <B>5)</B> I <I>stk. 6</I> indsættes efter  \r\n\r\n &#187;konjunkturudligningskontoen ved udgangen af indkomståret forud for  \r\n\r\n dødsåret&#171; ordene: &#187;med tillæg af den dertil svarende  \r\n\r\n virksomhedsskat eller den dertil svarende konjunkturudligningsskat&#171;.  \r\n\r\n</P>  \r\n\r\n<P>Til § 14 <B>6)</B>  <I>Stk. 3</I> udgår. </P>  \r\n\r\n<P>Stk. 4 bliver herefter stk. 3. </P>  \r\n\r\n<P>Til § 15 <B>7)</B> I <I>stk. 1</I> ændres &#187;personskattelovens § 8 a,  \r\n\r\n stk. 5, og virksomhedsskattelovens § 10, stk. 3, 4. pkt., og § 22 b, stk. 5,  \r\n\r\n 3. pkt.&#171; til: &#187;og personskattelovens § 8 a, stk. 5, samt i de i §§  \r\n\r\n 10 og 11 nævnte tilfælde den til det beskattede overskud svarende  \r\n\r\n virksomhedsskat og den til den beskattede henlæggelse til konjunkturudligning  \r\n\r\n svarende konjunkturudligningsskat.&#171; </P>  \r\n\r\n<P>Til § 23 <B>8)</B> I <I>stk. 1</I> indsættes som <I>2. pkt.:</I>  </P>  \r\n\r\n<P>&#187;Der kan endvidere foretages skattemæssige afskrivninger efter stk. 2  \r\n\r\n og 3 på afskrivningsberettigede bygninger og installationer, der henregnes  \r\n\r\n til dødsboet på skæringsdagen i boopgørelsen, hvis udlodning uden succession  \r\n\r\n ikke medfører beskatning af genvundne afskrivninger.&#171; </P>  \r\n\r\n<P>Til § 29 <B>9)</B> I <I>stk. 2, 1. pkt.,</I> ændres &#187;fortjenesten  \r\n\r\n vedrører&#171; til: &#187;gevinsten vedrører&#171;. </P>  \r\n\r\n<P>Til § 30 <B>10)</B>  <I>Stk. 6</I> udgår. </P>  \r\n\r\n<P>Stk. 7-10 bliver herefter stk. 6-9. </P>  \r\n\r\n<P>Til § 34 <B>11)</B> &#187;§ 3, stk. 1&#171; ændres til: &#187;§ 3&#171;.  \r\n\r\n</P>  \r\n\r\n<P>Til § 36 <B>12)</B> I <I>stk. 3</I> ændres &#187;selskabsskattelovens § 1,  \r\n\r\n stk. 1, nr. 1-2 b&#171; til: &#187;selskabsskattelovens § 1, stk. 1, nr. 1-2  \r\n\r\n c&#171;. </P>  \r\n\r\n<P>Til § 41 <B>13)</B> I <I>stk. 1</I> ændres &#187;§ 3, stk. 1&#171; til:  \r\n\r\n &#187;§ 3&#171;. </P>  \r\n\r\n<P>Til § 52 <B>14)</B> I <I>stk. 1</I> ændres &#187;Stk. 2-6&#171; til:  \r\n\r\n &#187;Stk. 2-4&#171;. </P>  \r\n\r\n<P> <B>15)</B>  <I>Stk. 3</I> og <I>4</I> udgår. </P>  \r\n\r\n<P>Stk. 5-7 bliver herefter stk. 3-5. </P>  \r\n\r\n<P> <B>16)</B> I <I>stk. 6, 2. pkt.,</I> der bliver stk. 4, 2. pkt., ændres  \r\n\r\n &#187;Stk. 5, 2. pkt.,&#187; til: &#187;Stk. 3, 2. pkt.,&#187; </P>  \r\n\r\n<P>Til § 59 <B>17)</B> I <I>stk. 5</I> ændres &#187;personskattelovens og  \r\n\r\n virksomhedsskattelovens regler.&#171; til: &#187;de regler, der ville have  \r\n\r\n været gældende for førstafdøde.&#171; </P>  \r\n\r\n<P>Til § 74 <B>18)</B> I <I>stk. 4</I> ændres &#187;ægtefælles skatter&#171;  \r\n\r\n til: &#187;ægtefælles slutskat m.v.&#171;, og som <I>2. pkt.</I> indsættes:  \r\n\r\n</P>  \r\n\r\n<P>&#187;Virksomhedsskattelovens § 10, stk. 3, 3. pkt., henholdsvis § 22 b,  \r\n\r\n stk. 5, 2. pkt., finder tilsvarende anvendelse.&#171; </P>  \r\n\r\n<P>Til § 81 <B>19)</B> I <I>stk. 2</I> og <I>stk. 3, 1. pkt.,</I> ændres  \r\n\r\n &#187;§ 3, stk. 1,&#187; til: &#187;§ 3,&#187;. </P>  \r\n\r\n<P>Til § 85 <B>20)</B> I <I>stk. 1, 1. pkt.,</I> ændres &#187;§ 3, stk.  \r\n\r\n 1,&#187; til: &#187;§ 3,&#187;. </P>  \r\n\r\n<P>Til § 99 <B>21)</B> Som <I>stk. 1</I> og <I>2</I> indsættes: </P>  \r\n\r\n<P>&#187;Ved anvendelsen af § 15, stk. 1, fradrages resterende  \r\n\r\n virksomhedsskat henholdsvis resterende konjunkturudligningsskat, som afdøde  \r\n\r\n kunne have fremført til fradrag i dødsårets slutskat m.v. efter § 10, stk. 3,  \r\n\r\n eller § 22 b, stk. 5, i virksomhedsskatteloven, jf. lovbekendtgørelse nr. 659  \r\n\r\n af 28. juli 1995, som ændret ved § 3 i lov nr. 488 af 12. juni 1996. </P>  \r\n\r\n<P> <I>Stk. 2.</I> Ved anvendelsen af § 30 fradrages i dødsboskatten  \r\n\r\n resterende virksomhedsskat henholdsvis resterende konjunkturudligningsskat,  \r\n\r\n som afdøde kunne have fremført til fradrag i dødsårets slutskat m.v. efter §  \r\n\r\n 10, stk. 3, eller § 22 b, stk. 5, i virksomhedsskatteloven, jf.  \r\n\r\n lovbekendtgørelse nr. 659 af 28. juli 1995, som ændret ved § 3 i lov nr. 488  \r\n\r\n af 12. juni 1996.&#171; </P>  \r\n\r\n<P>Stk. 1 og 2 bliver herefter stk. 3 og 4. </P>  \r\n\r\n<P> <B>22)</B> Efter stk. 2, der bliver stk. 4, indsættes som nyt stykke:  \r\n\r\n</P>  \r\n\r\n<P> <I>&#187;Stk. 5.</I> Ved anvendelsen af § 74, stk. 4, 2. pkt., gælder, at  \r\n\r\n hvis den efterlevende ægtefælle vælger først at anvende  \r\n\r\n virksomhedsskattelovens § 10, stk. 3, 3. pkt., som affattet ved det af  \r\n\r\n Folketinget den 20. december 1996 vedtagne forslag til lov om ændring af  \r\n\r\n forskellige skattelove. (Forenkling af virksomhedsordningen, afskaffelse af  \r\n\r\n 25 pct.s tillægget m.v.) fra og med indkomståret 1998, fremføres  \r\n\r\n virksomhedsskat, der ikke kan rummes i slutskat m.v. for indkomståret 1997,  \r\n\r\n efter reglerne i § 10, stk. 3, 4. pkt., i virksomhedsskatteloven, jf.  \r\n\r\n lovbekendtgørelse nr. 659 af 28. juli 1995, som ændret ved § 3 i lov nr. 488  \r\n\r\n af 12. juni 1996.&#171; </P>  \r\n\r\n<P>Stk. 3 bliver herefter stk. 6. </P>  \r\n\r\n<P> <B>23)</B> I <I>stk. 3, 2. pkt.,</I> der bliver stk. 6, 2. pkt., ændres  \r\n\r\n &#187;§ 3, stk. 1&#171; til &#187;§ 3&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 § 2 afgrænser anvendelsesområdet for afsnit II om dødsboer, der  \r\n\r\n er selvstændige skattesubjekter. For så vidt angår insolvente dødsboer,  \r\n\r\n foreslås det tydeliggjort, at hvis skifteretten efter dødsboskiftelovens § 69  \r\n\r\n har besluttet, at et bo skal undergives insolvensbehandling, er det kun § 52,  \r\n\r\n der finder anvendelse. Herved tydeliggøres bl.a., at de regler, der foreslås  \r\n\r\n for afdødes efterlevende ægtefælle efter kapitel 7, ikke finder anvendelse,  \r\n\r\n hvis afdødes bo er taget under insolvensbehandling. </P>  \r\n\r\n<P>Til nr. 2 Bestemmelsen bliver overflødig som følge af ændringsforslag nr.  \r\n\r\n 1. </P>  \r\n\r\n<P>Til nr. 3 Der er tale om en rettelse af en korrekturfejl. </P>  \r\n\r\n<P>Til nr. 4 Der er tale om berigtigelse af en skrivefejl. Undtagelserne fra  \r\n\r\n hovedreglen om, at der ved opgørelsen af kapitalafkastet i  \r\n\r\n kapitalafkastordningen alene medregnes aktiver, der benyttes erhvervsmæssigt,  \r\n\r\n findes i virksomhedsskattelovens § 22 a, stk. 6 og 7. </P>  \r\n\r\n<P>Til nr. 5 Der er tale om en præcisering. </P>  \r\n\r\n<P>Til nr. 6, 7, 10, 18, 21 og 22 Der er tale om konsekvensændringer som  \r\n\r\n følge af de ændringer i virksomhedsskattelovens § 10, stk. 3, og § 22 b, stk.  \r\n\r\n 5, der er foretaget ved § 1, nr. 5 og 12, i det af Folketinget den 20.  \r\n\r\n december 1996 vedtagne forslag til lov om ændring af forskellige skattelove.  \r\n\r\n (Forenkling af virksomhedsordningen, afskaffelse af 25 pct.s tillægget m.v.)  \r\n\r\n (lovforslag nr. L 63). </P>  \r\n\r\n<P>Efter de nævnte ændringer i virksomhedsskatteloven gælder, at i det  \r\n\r\n indkomstår, hvor et opsparet overskud hæves og dermed medregnes til den  \r\n\r\n skattepligtiges personlige indkomst, fragår virksomhedsskatten i den  \r\n\r\n beregnede slutskat. Tilsvarende gælder, at i det indkomstår, hvor en  \r\n\r\n henlæggelse til konjunkturudligning hæves og dermed medregnes til den  \r\n\r\n personlige indkomst, fragår konjunkturudligningsskatten i den beregnede  \r\n\r\n slutskat. </P>  \r\n\r\n<P>Virksomhedsskatten henholdsvis konjunkturudligningsskatten kan overstige  \r\n\r\n årets slutskat med tillæg af eventuel overført restskat. Efter de hidtil  \r\n\r\n gældende regler skal en resterende virksomhedsskat eller  \r\n\r\n konjunkturudligningsskat fradrages i en eventuel ægtefælles slutskat m.v. og  \r\n\r\n derefter fremføres til fradrag i den beregnede slutskat m.v. for de nærmest  \r\n\r\n efterfølgende 5 indkomstår, men kan ikke udbetales kontant. Efter de nye  \r\n\r\n regler udbetales virksomhedsskat henholdsvis konjunkturudligningsskat, der  \r\n\r\n ikke kan rummes i årets slutskat m.v., kontant. </P>  \r\n\r\n<P>De nye regler har virkning fra og med indkomståret 1997. Skattepligtige,  \r\n\r\n hvis indkomstår var påbegyndt den 7. november 1996, kan dog vælge først at  \r\n\r\n anvende § 10, stk. 3, i den nye affattelse fra og med indkomståret 1998, jf.  \r\n\r\n ikrafttrædelsesbestemmelsen i lovens § 7, stk. 2. </P>  \r\n\r\n<P>I lovens § 7, stk. 5 og 6, er der fastsat overgangsregler for resterende  \r\n\r\n virksomhedsskat og resterende konjunkturudligningsskat, der skulle have været  \r\n\r\n fremført efter de hidtil gældende regler. Virksomhedsskat, der ved udgangen  \r\n\r\n af indkomståret 1996 henholdsvis ved udløbet af indkomståret 1997 skulle  \r\n\r\n fremføres til modregning i slutskatten efter de hidtil gældende regler, kan  \r\n\r\n udbetales som overskydende skat for indkomståret 1997 henholdsvis  \r\n\r\n indkomståret 1998. Konjunkturudligningsskat, der ved udløbet af indkomståret  \r\n\r\n 1996 skulle fremføres til modregning i slutskatten efter de hidtil gældende  \r\n\r\n regler, kan udbetales som overskydende skat for indkomståret 1997. </P>  \r\n\r\n<P>De foreslåede ændringer af § 14 og § 15, stk. 1, i dødsboskatteloven,  \r\n\r\n indebærer, at virksomhedsskat henholdsvis konjunkturudligningsskat i de i §§  \r\n\r\n 10 og 11 nævnte tilfælde kan fradrages i slutskat m.v. vedrørende  \r\n\r\n mellemperioden og eventuelt udbetales kontant efter reglerne i § 15, stk. 3.  \r\n\r\n Det foreslåede nye stk. 1 i § 99 indebærer, at resterende virksomhedsskat  \r\n\r\n henholdsvis resterende konjunkturudligningsskat efter de tidligere gældende  \r\n\r\n regler ligeledes kan fradrages i slutskat m.v. vedrørende mellemperioden og  \r\n\r\n eventuelt udbetales kontant efter reglerne i § 15, stk. 3. </P>  \r\n\r\n<P>Den foreslåede ændring af § 30 i dødsboskatteloven og det foreslåede nye  \r\n\r\n stk. 2 i § 99 indebærer alene en redaktionel flytning af bestemmelserne om  \r\n\r\n fradrag i dødsboskatten for resterende virksomhedsskat henholdsvis resterende  \r\n\r\n konjunkturudligningsskat efter de hidtil gældende regler. </P>  \r\n\r\n<P>Den foreslåede ændring af dødsboskattelovens § 74, stk. 4, 2. pkt.,  \r\n\r\n indebærer, at virksomhedsskat henholdsvis konjunkturudligningsskat, der ikke  \r\n\r\n kan rummes i den efterlevende ægtefælles slutskat m.v. for  \r\n\r\n imødekommelsesåret, udbetales kontant. Det foreslåede nye stk. 5 i § 99  \r\n\r\n indeholder en ikrafttrædelsesbestemmelse til bestemmelsen i § 74, stk. 4, 2.  \r\n\r\n pkt. Det bestemmes, at hvis den efterlevende ægtefælle vælger først at  \r\n\r\n anvende virksomhedsskattelovens § 10, stk. 3, 3. pkt., i den nye affattelse  \r\n\r\n fra og med indkomståret 1998, kan resterende virksomhedsskat, der ikke kan  \r\n\r\n rummes i slutskat m.v. for indkomståret 1997, ikke udbetales kontant, men  \r\n\r\n skal fremføres efter § 10, stk. 3, 4. pkt., i den hidtil gældende affattelse  \r\n\r\n af virksomhedsskatteloven. </P>  \r\n\r\n<P>Til nr. 8 Efter forslagets § 23, stk. 1, er det bl.a. en betingelse for,  \r\n\r\n at der kan foretages skattemæssige afskrivninger på aktiver i et ikke  \r\n\r\n skattefritaget bo, at aktiverne udloddes med succession. Begrundelsen herfor  \r\n\r\n er, at afskrivningerne i modsat fald skulle genbeskattes i samme periode, som  \r\n\r\n de skulle foretages, hvilket savner mening. Beskatning af genvundne  \r\n\r\n afskrivninger vil imidlertid ikke forekomme, når udlodningsværdien er mindre  \r\n\r\n end den nedskrevne værdi. </P>  \r\n\r\n<P>På denne baggrund foreslås det, at der kan foretages skattemæssige  \r\n\r\n afskrivninger på afskrivningsberettigede bygninger og installationer, som  \r\n\r\n udloddes uden succession, hvis udlodningen ikke medfører beskatning af  \r\n\r\n genvundne afskrivninger i boet. </P>  \r\n\r\n<P>Ændringsforslaget omfatter ikke udlodning af driftsmidler og skibe eller  \r\n\r\n immaterielle rettigheder. Det skyldes, at det tab, som måtte blive  \r\n\r\n konstateret på sådanne udloddede aktiver, kan fradrages i boet, jf.  \r\n\r\n afskrivningslovens § 6 og ligningslovens § 16 E. </P>  \r\n\r\n<P>Til nr. 9 Der er tale om korrekturrettelse. </P>  \r\n\r\n<P>Til nr. 11, 13, 19, 20 og 23 Der er tale om konsekvensrettelser som følge  \r\n\r\n af ændringsforslag nr. 1. </P>  \r\n\r\n<P>Til nr. 12 Der er tale om korrektion af en fejl ved overførelsen af  \r\n\r\n aktieavancebeskatningslovens § 4, stk. 6, 1. pkt., til dødsboskatteloven.  \r\n\r\n</P>  \r\n\r\n<P>Til nr. 14 og 16 Der er tale om konsekvensændringer som følge af  \r\n\r\n ændringsforslag nr. 15. </P>  \r\n\r\n<P>Til nr. 15 Det foreslås, at forslagets § 52, stk. 3, udgår som unødvendigt  \r\n\r\n som følge af den foreslåede affattelse af konkursskattelovens kap. 3 A om  \r\n\r\n insolvente dødsboer, jf. § 19, nr. 2, i det af Folketinget den 20. december  \r\n\r\n 1996 vedtagne forslag til lov om ændring af forskellige skatte- og  \r\n\r\n afgiftslove og konkursloven. (Ændringer som følge af dødsboskifteloven og  \r\n\r\n dødsboskatteloven m.v.) (lovforslag nr. L 92). </P>  \r\n\r\n<P>Det foreslås endvidere, at forslagets § 52, stk. 4, om fastlæggelsen af  \r\n\r\n konkursindkomstens tidsmæssige omfang ved skifte af uskiftet bo i den  \r\n\r\n efterlevende ægtefælles levende live af overskuelighedshensyn udgår, idet  \r\n\r\n bestemmelsen med visse sproglige justeringer indføjes i konkursskatteloven,  \r\n\r\n jf. ændringsforslag til det ovennævnte lovforslag nr. L 92. Herved opnås, at  \r\n\r\n reglerne om fastlæggelsen af konkursindkomstens tidsmæssige omfang alle  \r\n\r\n findes i konkursskatteloven. </P>  \r\n\r\n<P>Til nr. 17 Der er tale om en konsekvensændring som følge af den ved § 1,  \r\n\r\n nr. 7, i det af Folketinget den 20. december 1996 vedtagne forslag til lov om  \r\n\r\n ændring af forskellige skattelove. (Forenkling af virksomhedsordningen,  \r\n\r\n afskaffelse af 25 pct.s tillægget m.v.) (lovforslag nr. L 63) gennemførte  \r\n\r\n ændring af underskudsreglerne i virksomhedsskattelovens § 13. Efter de hidtil  \r\n\r\n gældende regler fremføres virksomhedsunderskud, der ikke kan udnyttes i  \r\n\r\n underskudsåret inden for og uden for virksomhedsordningen, efter regler, der  \r\n\r\n er fastsat i virksomhedsskatteloven. Efter de nye regler fremføres  \r\n\r\n virksomhedsunderskud, der ikke kan udnyttes i underskudsåret, efter  \r\n\r\n personskattelovens regler. De nye regler har virkning fra og med indkomståret  \r\n\r\n 1997. Skattepligtige, hvis indkomstår 1997 var påbegyndt den 7. november  \r\n\r\n 1996, kan dog vælge først at anvende de nye regler fra og med indkomståret  \r\n\r\n 1998. </P>  \r\n\r\n<P>Jacob Buksti (S) nfmd. <I>Dorte Dinesen (S) Klaus Hækkerup (S) Anna-Marie  \r\n\r\n Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  \r\n\r\n (EL) Sonja Albrink (CD) Peter Brixtofte (V) Svend Aage Jensby (V) Charlotte  \r\n\r\n Antonsen (V) Jens Løgstrup Madsen (V) Flemming Hansen (KF)</I> fmd. <I>Gitte  \r\n\r\n Seeberg (KF) Brian Mikkelsen (KF) Kim Behnke (FP) </I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n<P>Ændringsforslag </P>  \r\n\r\n<P>Af <I>skatteministeren:</I>  </P>  \r\n\r\n<P>Til § 10 <B>1)</B> I <I>stk. 2</I> ændres &#187;virksomhed, der indgår i  \r\n\r\n dødsboet&#171; til: &#187;virksomhed, der tilhører afdøde&#171;. </P>  \r\n\r\n<P>Til § 11 <B>2)</B> I <I>stk. 2</I> ændres &#187;virksomhed, der indgår i  \r\n\r\n dødsboet&#171; til: &#187;virksomhed, der tilhører afdøde&#171;. </P>  \r\n\r\n<P>Til § 40 <B>3)</B> I <I>stk. 4, 1. pkt.,</I> ændres to steder  \r\n\r\n &#187;ligningslovens §§ 15 A - 15 L&#171; til: &#187;ligningslovens §§ 15  \r\n\r\n A-15 K&#171;. </P>  \r\n\r\n<P>Til § 46 <B>4)</B> I <I>stk. 1, 3. pkt.,</I> ændres  \r\n\r\n &#187;kapitalafkastet&#171; til: &#187;kapitalafkastgrundlaget&#171;. </P>  \r\n\r\n<P>Til § 55 <B>5)</B> I <I>stk. 1</I> ændres &#187;stk. 2 og 3&#171; til:  \r\n\r\n &#187;stk. 2-4&#171;. </P>  \r\n\r\n<P>Til § 70 <B>6)</B> I <I>stk. 2</I> ændres &#187;§ 63, stk. 7&#171; til:  \r\n\r\n &#187;§ 64, stk. 3&#171;. </P>  \r\n\r\n<P>Til § 87 <B>7)</B> I <I>stk. 4</I> ændres &#187;fristen i stk. 1&#171;  \r\n\r\n til: &#187;fristen i stk. 2&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Der er tale om en berigtigelse af en skrivefejl, idet §§  \r\n\r\n 10, stk. 2, og 11, stk. 2, omhandler virksomhed, der tilhører afdøde, men  \r\n\r\n drives af den efterlevende ægtefælle. Efter berigtigelsen er bestemmelserne i  \r\n\r\n denne henseende enslydende med § 24, stk. 2, og § 25, stk. 2. Den omvendte  \r\n\r\n situation, hvor en virksomhed tilhører den efterlevende ægtefælle, men har  \r\n\r\n været drevet af afdøde, omhandles i § 45. </P>  \r\n\r\n<P>Til nr. 3 Der er tale om en konsekvensændring som følge af, at  \r\n\r\n ligningslovens § 15 L ophæves ved § 13, nr. 7, i lov om ændring af  \r\n\r\n forskellige skattelove, lov om tilskud til afvikling af studiegæld og om  \r\n\r\n eftergivelse af studiegæld og lov om kommunal indkomstskat. (Ændringer som  \r\n\r\n følge af afskaffelse af formueskatten m.v.) (lovforslag nr. L 88). </P>  \r\n\r\n<P>Til nr. 4 Der er tale om berigtigelse af en skrivefejl. </P>  \r\n\r\n<P>Til nr. 5 Der er tale om berigtigelse af en skrivefejl. Bestemmelsen i  \r\n\r\n stk. 4 er ligesom stk. 2-3 en undtagelse til hovedreglen i stk. 1. </P>  \r\n\r\n<P>Til nr. 6 Der er tale om en berigtigelse af en skrivefejl. Bestemmelsen om  \r\n\r\n godskrivning hos den efterlevende ægtefælle af afdødes forudbetalte skatter  \r\n\r\n findes ikke i § 63, stk. 7, men i § 64, stk. 3. </P>  \r\n\r\n<P>Til nr. 7 Der er tale om berigtigelse af en skrivefejl. Den frist, der  \r\n\r\n henvises til, står i bestemmelsens stk. 2 og ikke som angivet i teksten i  \r\n\r\n stk. 1. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/01/1997"
        },
        {
            "displayName": "Accession",
            "displayValue": "199614K00090"
        },
        {
            "displayName": "Entydig dokumentidentifikation",
            "displayValue": "CL007482"
        },
        {
            "displayName": "Dato for førstegangsindlæggelse",
            "displayValue": "14/01/1997"
        },
        {
            "displayName": "Dato for indlæggelse",
            "displayValue": "14/01/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "90"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}