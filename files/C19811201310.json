{
    "id": 72604,
    "title": "Cirkulærskrivelse om oprettelse af stillinger som kordegn. (Til stiftsøvrighederne) (* 1) ",
    "documentTypeId": "210",
    "isSagsforlobPeriodValid": false,
    "shortName": "CIS nr 12013 af 25/09/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulærskrivelse om oprettelse af stillinger  \r\n\r\n som kordegn. (Til stiftsøvrighederne) (* 1) </H1>  \r\n\r\n<P></P>  \r\n\r\n<BR>  \r\n\r\n<P>Man fremsender vedlagt en af kirkeministeriet d.d. udstedt bekendtgørelse  \r\n\r\n om oprettelse af kordegnestillinger. Man anmoder stiftsøvrigheden om at  \r\n\r\n omdele bekendtgørelsen til stiftets provstiudvalg og menighedsråd. </P>  \r\n\r\n<P>Om administrationen af bekendtgørelsens regler, der træder i kraft den 1.  \r\n\r\n oktober 1981, bemærkes følgende: </P>  \r\n\r\n<P> 1. Nye stillinger som kordegn. </P>  \r\n\r\n<P>Klassificering af nye stillinger som kordegn foretages som hidtil af  \r\n\r\n kirkeministeriet, hvad enten stillingerne søges oprettet som  \r\n\r\n tjenestemandsstillinger eller med tjenestemandslignende vilkår, jfr. § 2 i  \r\n\r\n cirkulære af 24. marts 1980 om oprettelse og klassificering af stillinger ved  \r\n\r\n kirker og kirkegårde med tjenestemandslignende vilkår m.v. </P>  \r\n\r\n<P>Oprettes en stilling af ministeriet som tjenestemandsstilling, bortfalder  \r\n\r\n spørgsmål om kvotafastsættelse. I andre tilfælde foretages kvotafastsættelsen  \r\n\r\n efterfølgende af stiftsøvrigheden. </P>  \r\n\r\n<P>Oprettelse af en stilling som kordegn forudsætter, at der er fornøden  \r\n\r\n budgetmæssig dækning for lønudgiften m.v. </P>  \r\n\r\n<P> 2. Ændring af lønvilkår under et ansættelsesforholds beståen. </P>  \r\n\r\n<P> a. I henhold til § 5 i bekendtgørelsen kan nu ansatte kordegnes lønvilkår  \r\n\r\n ikke forringes som følge af bekendtgørelsens ikrafttræden. Bestemmelsen  \r\n\r\n forudsætter, at der ikke sker ændring af stillingsindholdet. </P>  \r\n\r\n<P> b. I forbindelse med udvidelse af en kordegns tjenestepligter foretages  \r\n\r\n der af stiftsøvrigheden en vurdering af, om udvidelsen kan begrunde en  \r\n\r\n kvotaforhøjelse. Vurderingen foregår på grundlag af en beskrivelse af  \r\n\r\n tjenestepligterne som helhed. Kvotaforhøjelse kan af stiftsøvrigheden kun  \r\n\r\n bevilges, såfremt - og i det omfang - resultatet af en kvotaberegning efter  \r\n\r\n bekendtgørelsens regler overstiger den hidtil gældende kvota. </P>  \r\n\r\n<P>Højere lønkvota end 100% kan ikke fastsættes. Såfremt en  \r\n\r\n stillingsudvidelse medfører en forhøjelse af lønkvoten til 100 % underrettes  \r\n\r\n ministeriet med henblik på afgørelse af,om stillingen bør omdannes til en  \r\n\r\n tjenestemandstilling. Såfremt stillingsudvidelsen omfatter kassererhverv  \r\n\r\n underrettes ministeriet ligeledes af hensyn til eventuel omklassificering af  \r\n\r\n stillingen. </P>  \r\n\r\n<P>Kvotaforhøjelse på grund af udvidet stillingsindhold kan først gennemføres  \r\n\r\n fra det tidspunkt, hvor der er budgetmæssig dækning herfor. </P>  \r\n\r\n<P> c. forslag om indskrænkning af en tjenestemandsansat kordegns  \r\n\r\n tjenestepligter forelægges ministeriet. </P>  \r\n\r\n<P>Er kordegnen ansat på tjenestemandslignende vilkår, foretages der af  \r\n\r\n stiftsøvrigheden en nyberegning af lønkvoten efter bekendtgørelsens regler.  \r\n\r\n Lønkvoten for en kordegn, hvis nuværende ansættelsesforhold er påbegyndt før  \r\n\r\n bekendtgørelsens ikrafttræden, kan dog højest nedsættes med forskellen mellem  \r\n\r\n en efter bekendtgørelsens regler beregnet kvota før stillingens ændring og en  \r\n\r\n efter samme regler beregnet kvota efter stillingsændringen. </P>  \r\n\r\n<P>Nedsættelse af kvoten kan i alle tilfælde kun gennemføres med det for  \r\n\r\n ansættelsesforholdet gældende opsigelsesvarsel, jfr. cirkulære af 28.  \r\n\r\n december 1979 om opsigelsesvarsler m.m. for kirke- og kirkegårdsfunktionærer,  \r\n\r\n der er ansat på tjenestemandslignende vilkår medmindre kordegnen erklærer sig  \r\n\r\n indforstået med et tidligere ikrafttrædelsestidspunkt. </P>  \r\n\r\n<P>Forslag om udskillelse af kassererhverv fra en stilling som kordegn  \r\n\r\n forelægges ministeriet også i tilfælde, hvor kordegnen er ansat på  \r\n\r\n tjenestemandslignende vilkår. </P>  \r\n\r\n<P> 3. Vurdering af klassificering og lønkvota ved ledighed i  \r\n\r\n  kordegnestillinger. </P>  \r\n\r\n<P>Stiftsøvrighederne bemyndiges til på ministeriets vegne at foretage den  \r\n\r\n stillingsvurdering, som omtales i § 2, stk. 2, i kirkeministeriets cirkulære  \r\n\r\n af 24. marts 1980 om fremgangsmåden ved ansættelse i tjenestemandsstillinger  \r\n\r\n som kirke- og kirkegårdsfunktionær og om afskedigelse af sådanne tjenestemænd  \r\n\r\n samt i § 3, stk. 2, i cirkulære af s.d. om fremgangsmåden ved ansættelse i  \r\n\r\n stillinger som kirke- og kirkegårdsfunktionær, der ikke er  \r\n\r\n tjenestemandsstillinger, men lønnes på tilsvarende måde. </P>  \r\n\r\n<P>Såfremt det ved vurderingen af en tjenestemandsstillings forhold ved  \r\n\r\n ledighed skønnes, at stillingsindholdet ikke efter bekendtgørelsens regler  \r\n\r\n begrunder fuldtidsbeskæftigelse, forelægges sagen for ministeriet.  \r\n\r\n Tilsvarende forholdes, såfremt kassererhverv er foreslået henlagt til eller  \r\n\r\n udskilt fra stillingen i forbindelse med nybesættelse. </P>  \r\n\r\n<P>Skønner stiftsøvrigheden, at der er grund til at nyoverveje det for  \r\n\r\n stillingen fastsatte rådighedstillæg, forelægges dette spørgsmål for  \r\n\r\n ministeriet. </P>  \r\n\r\n<P>Kvotatillæg efter bekendtgørelsens § 2, stk. 4, fastsættes af  \r\n\r\n stiftsøvrigheden indenfor den i bestemmelsen angivne ramme på grundlag af en  \r\n\r\n konkret - skønsmæssig - opgørelse af det årlige tidsforbrug. </P>  \r\n\r\n<P> 4. Medhjælp. </P>  \r\n\r\n<P>Ansættelse af medhjælp for kordegne skal som hidtil godkendes af  \r\n\r\n ministeriet, jfr. § 4 i cirkulære af 24. marts 1980 om oprettelse og  \r\n\r\n klassificering af stillinger ved kirker og kirkegårde med  \r\n\r\n tjenestemandslignende ansættelsesvilkår m.v. </P>  \r\n\r\n<P>Nuværende medhjælpsordninger skal optages til overvejelse, når  \r\n\r\n forudsætningerne for ordningernes oprettelse ikke mere er til stede, og i  \r\n\r\n alle tilfælde ved ledighed i kordegnestillingen. </P>  \r\n\r\n<P> 5. Indbringelse for ministeriet af stiftsøvrighedens afgørelser. </P>  \r\n\r\n<P>Stiftsøvrighedernes afgørelser om kvotafastsættelse kan af menighedsrådet  \r\n\r\n eller den faglige organisation (Danmarks kordegneforening) indbringes for  \r\n\r\n ministeriet, jfr. bekendtgørelsens § 3, stk. 2. Ministeriet kan i særlige  \r\n\r\n tilfælde fravige de for kordegnestillingers oprettelse og kvotafastsættelsen  \r\n\r\n fastsætte bestemmelser, jfr, § 1, stk, 3. og § 3. stk. 2. </P>  \r\n\r\n<P>6. De sønderjydske landsdele. </P>  \r\n\r\n<P>På grund af personregistreringen finder bekendtgørelsens regler ikke  \r\n\r\n anvendelse i de sønderjydske landsdele. I overensstemmelse hermed træffes der  \r\n\r\n af ministeriet konkret afgørelse af spørgsmål om oprettelse m.v. af  \r\n\r\n kordegnestillinger i disse landsdele, ligesom vurderingen af nuværende  \r\n\r\n stillingers lønvilkår ved ledighed fortsat foretages af ministeriet. </P>  \r\n\r\n<P>P.M.V. </P>  \r\n\r\n<P>Maria Topp </P>  \r\n\r\n<P>/K. Bagger </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Kirkemini.ets cirk. af 24. marts er ophævet ved ikrafttrædelsen </P>  \r\n\r\n<P>af cirk. af 30. juni 1983 om fremgangsmåden ved ansættelse i </P>  \r\n\r\n<P>stillinger som kirke- og kirkegårdsfunktionær med tjenestemandsvilkår </P>  \r\n\r\n<P>eller tjenestemandslignende vilkår. I h.t. kirkemin.ets redegørelse </P>  \r\n\r\n<P>af 30. juni 1983 for resultatet af det hidtidige </P>  \r\n\r\n<P>regelsaneringsarbejde punkt 9 a. skal ansættelse af fast medhjælp for </P>  \r\n\r\n<P>kirketjenere og kordegne nu alene godkendes af vedkommende </P>  \r\n\r\n<P>provsteudvalg. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19811201310"
        },
        {
            "displayName": "Entydig dokumentidentifikation",
            "displayValue": "CM031798"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12013"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "25/09/1981"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Kirkemin.j.nr. 11320/81"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}