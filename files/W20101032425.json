{
    "id": 153227,
    "title": "Ankestyrelsens principafgørelse 145-10 om førtidspension - fuld pension - brøkpension - dansk-jugoslavisk konvention - bosnisk pension - bopæl",
    "documentTypeId": "240",
    "isSagsforlobPeriodValid": true,
    "shortName": "KEN nr 10324 af 30/06/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 145-10 om førtidspension - fuld pension - brøkpension - dansk-jugoslavisk konvention - bosnisk pension - bopæl</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En tidligere bosnisk statsborger med ret til pension fra Bosnien havde, indtil han fik dansk statsborgerskab,ret til fuld dansk førtidspension, hvis han opfyldte de særlige betingelser i konventionen for ret til dansk førtidspension for bosniske statsborgere med bopæl i Danmark.</p>\r\n   <p class=\"TekstGenerel\">I perioden efter, at borgeren havde fået dansk statsborgerskab, havde han ikke ret til fuld dansk førtidspension. Fra dette tidspunkt var han ikkeomfattet af konventionens anvendelsesområde. Pensionslovenshovedregel om, at bopæl i oprindelseslandet sidestilles med bopæl her i riget for udlændige, som har fået opholdstilladelse i Danmark efter § 7 i udlændingeloven, kunne ikke anvendes for perioder, hvor der er ret til pension fra oprindelseslandet.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 982 af 2. oktober 2009 - § 2, stk. 2, § 9, stk. 1, § 9, stk. 3 og § 11</p>\r\n<p>Konventionen af 22. juni 1977 mellem Danmark og Jugoslavien om social sikring - artikel 2 -</p>\r\n<p>Konventionen af 22. juni 1977 mellem Danmark og Jugoslavien om social sikring - artikel 4 -</p>\r\n<p>Konventionen af 22. juni 1977 mellem Danmark og Jugoslavien om social sikring - artikel 26 -</p>\r\n<p>Konventionen af 22. juni 1977 mellem Danmark og Jugoslavien om social sikring - artikel 28 -</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse i din sag om førtidspension.</p>\r\n<p class=\"BilagtekstListe\">Resultatet er</p>\r\n<p class=\"Liste1\">\r\n   <span class=\"Liste1Nr\">–</span> A Kommune skal afgøre, om du opfyldte de særlige betingelser for ret til dansk førtidspension ifølge konventionens artikel 26 for bosniske statsborgere med bopæl i Danmark, dvs. i perioden fra 1. april 2005 til 14. juni 2006. Betingelserne drejer sig blandt om forudgående bopæl og beskæftigelse samt at du i mindst 12 måneder forud for ansøgningen om pension har været fysisk og psykisk i stand til at udøve et normalt erhverv.</p>\r\n<p class=\"BilagtekstListe\">Hvis du opfyldte betingelserne for tilkendelse af førtidspension efter konventionens artikel 26, har du ret til</p>\r\n<p class=\"Liste1\">\r\n   <span class=\"Liste1Nr\">–</span> fuld dansk pension i perioden fra 1. april 2005 til 14. juni 2006.</p>\r\n<p class=\"Liste1\">\r\n   <span class=\"Liste1Nr\">–</span> Du har ikke ret til fuld dansk førtidspension fra 14. juni 2006 og frem.</p>\r\n<p>Vi ændrer således Det Sociale Nævns afgørelse for så vidt angår perioden fra 1. august 2005 til 14. juni 2006, mens vi er enig med nævnet for så vidt angår afgørelsen om, at du ikke har ret til fuld pension for tiden efter 14. juni 2006. A Kommune vil kontakte dig.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>\r\n   <span class=\"Italic\">Fra den 1. august 2005 til den 14. juni 2006</span>\r\n</p>\r\n<p>Ankestyrelsen finder, at A Kommune skal vurdere, om du opfylder betingelserne i konventionens artikel 26 for tilkendelse af dansk førtidspension i perioden fra 1. april 2005 til 14. juni 2006.</p>\r\n<p>Vi har lagt vægt på, at det fremgår af konventionens artikel 4, at bestemmelserne om førtidspension i konventionen, omfatter statsborgere fra Jugoslavien, der har bopæl i Danmark, og statsborgere fra Danmark, der har bopæl i Jugoslavien.</p>\r\n<p>Vi har i den forbindelse lagt vægt på, at du havde bopæl i Danmark på det tidspunkt, hvor du fik tilkendt pensionen, og at du først blev dansk statsborger 14. juni 2006. Du er derfor som udgangspunkt omfattet af den personkreds, som er omfattet af konventionen i perioden fra 1. april 2005 til 14. juni 2006.</p>\r\n<p>Vi har videre lagt vægt på, at det fremgår af ordlyden af artikel 28, stk. 1, at ”Forsikringsperioder tilbagelagt efter jugoslavisk lovgivning skal medregnes ved beregningen af størrelsen af den pension, hvortil der er erhvervet ret i medfør af artikel 26, som om det drejede sig om bopælsperioder, tilbagelagt efter dansk lovgivning. ”</p>\r\n<p>Det betyder, at hvis du opfylder betingelserne i konventionens artikel 26 for tilkendelse af dansk førtidspension, har du herefter ret til fuld dansk pension, da der efter artikel 28 ikke skal ske fradrag for de 9 bopælsår i Bosnien, hvoraf der er beregnet bosnisk pension.</p>\r\n<p>Betingelserne i konventionens artikel 26 om ret til dansk førtidspension, er betingelser om arbejdskrav eller arbejdsduelighed, hvor lang tid du har haft bopæl i Danmark og tidspunkt for invaliditeten.</p>\r\n<p>\r\n   <span class=\"Italic\">Fra den 14. juni 2006 og frem</span>\r\n</p>\r\n<p>Ankestyrelsen finder, at du ikke har ret til fuld dansk pension fra 14. juni 2006, da du blev dansk statsborger 14. juni 2006.</p>\r\n<p>Vi har lagt vægt på, at det af konventionens artikel 4 fremgår, at reglerne om førtidspension i konventionen omfatter statsborgere fra Jugoslavien, der har bopæl i Danmark, og statsborgere fra Danmark, der har bopæl i Jugoslavien. Du er således ikke omfattet af konventionens anvendelsesområde fra det tidspunkt, hvor du fik dansk statsborgerskab.</p>\r\n<p>Vi har videre lagt vægt på, at hovedreglen i den danske lov om social pension er, at bopæl i oprindelseslandet sidestilles med bopæl her i riget for udlændige, som har fået opholdstilladelse i Danmark efter § 7 i udlændingeloven. Det står udtrykkeligt i loven, at hovedreglen ikke anvendes for perioder, hvor der er ret til pension fra oprindelseslandet.</p>\r\n<p>Der skal derfor foretages fradrag i din danske pension for de 9 år, hvor du har optjent ret til pension fra Bosnien.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da nævnet traf afgørelse i sagen</p>\r\n<p>• Nævnets formandsafgørelse af 3. september 2009</p>\r\n<p>• Klagen til Ankestyrelsen af 29. september 2009</p>\r\n<p>• Nævnets genvurdering</p>\r\n<p>• Ankestyrelsens afgørelse af 22. oktober 2009 om antagelse af sagen</p>\r\n<p>• Nævnets afgørelse af 19. november 2009</p>\r\n<p>\r\n   <span class=\"Bold\">Retsregler</span>\r\n</p>\r\n<p>Vi har truffet afgørelse efter lov om social pension (socialpensionsloven) og konventionen mellem Danmark og Jugoslavien om social sikring.</p>\r\n<p>Lov om social pension er lov nr. 217 af 16. maj 1984, som senest er bekendtgjort i lovbekendtgørelse nr. 982 af 2. oktober 2009.</p>\r\n<p>Konvention indgået mellem Danmark og Jugoslavien om social sikring, er konvention af 22. juni 1977, jf. bekendtgørelse nr. 87 af 9. juli 1979.</p>\r\n<p>Bosnien-Hercegovina er den 5. januar 2005 succederet til konventionen, jf. bekendtgørelse nr. 8 af 28. april 2005.</p>\r\n<p>Vi henviser til følgende bestemmelser i socialpensionsloven</p>\r\n<p>• § 2, stk. 2, om kravet om indfødsret som betingelse for ret til pension for udlændige, som har fået opholdstilladelse i Danmark efter § 7 eller § 8 i udlændingeloven</p>\r\n<p>• § 9, stk. 1 og stk. 3, om opgørelse af bopælstid</p>\r\n<p>• § 11, om overenskomster med andre lande</p>\r\n<p>og følgende artikler i konventionen</p>\r\n<p>• Artikel 2 og artikel 4, om konventionens anvendelsesområde.</p>\r\n<p class=\"BilagtekstListe\">• Artikel 26, om ret til dansk førtidspension for jugoslaviske statsborgere</p>\r\n<p class=\"Liste1\">\r\n   <span class=\"Liste1Nr\">–</span> • Artikel 28, om forsikringsperioder ved beregning af pension</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 9. november 2015 , da der er erstattet af principafgørelse 70-15."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20101032425"
        },
        {
            "displayName": "Entydig dokumentidentifikation",
            "displayValue": "BS006031"
        },
        {
            "displayName": "Dato for indlæggelse",
            "displayValue": "10/11/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10324"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "30/06/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6200060-09"
        },
        {
            "displayName": "Stikord",
            "displayValue": "145-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}