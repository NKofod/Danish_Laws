{
    "id": 215539,
    "title": "Cirkulæreskrivelse om overførelse til Civilstyrelsen af kompetencen til at træffe afgørelse i konkrete sager om antagelse af beneficerede advokater og autoriserede bobestyrere og bobehandlere",
    "documentTypeId": "210",
    "isSagsforlobPeriodValid": true,
    "shortName": "CIS nr 9417 af 30/06/2020",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulæreskrivelse om overførelse til Civilstyrelsen af kompetencen til at træffe afgørelse i konkrete sager om antagelse af beneficerede advokater og autoriserede bobestyrere og bobehandlere</p>\r\n<p>\r\n   <span class=\"Bold\">1.</span> Justitsministeren antager efter retsplejelovens § 333, stk. 1, 1. pkt., for hver ret et passende antal advokater til at udføre sager for parter, der har fri proces, eller for hvem der i øvrigt beskikkes en advokat efter reglerne i denne lov.</p>\r\n<p>Justitsministeren antager endvidere efter lov for Færøerne om rettens pleje § 336 et passende antal advokater til at udføre sager for parter, der har fri proces.</p>\r\n<p>Til at beskikkes som offentlige forsvarere antager justitsministeren endvidere efter retsplejelovens § 733, stk. 1, 1. pkt., og lov for Færøerne om rettens pleje § 733, stk. 1, 1. pkt., efter overenskomst et passende antal af de til møde for vedkommende ret berettigede advokater eller, om fornødent, andre dertil egnede personer.</p>\r\n<p>Justitsministeren antager endvidere efter retsplejelov for Grønland § 83 et passende antal advokater til at påtage sig beskikkelse i civile sager og kriminalsager.</p>\r\n<p>Justitsministeren autoriserer efter dødsboskiftelovens § 11, stk. 1, for hver retskreds et passende antal advokater til som bobestyrere at forestå behandlingen af dødsboer.</p>\r\n<p>Justitsministeren autoriserer endvidere efter lov om ægtefælleskifte m.v. § 45, stk. 1, for hver retskreds et passende antal advokater til som bobehandlere at forestå behandlingen af ægtefælleskifter m.v.</p>\r\n<p>\r\n</p>\r\n<p>\r\n   <span class=\"Bold\">2.</span> De under pkt. 1 nævnte sager om antagelse af beneficerede advokater og autoriserede bobestyrere og bobehandlere har indtil nu været behandlet i Justitsministeriets departement.</p>\r\n<p>Justitsministeriet har besluttet at overføre behandlingen af disse sager til Civilstyrelsen, således at Civilstyrelsen fra den 15. juli 2020 varetager følgende opgaver vedrørende antagelse af beneficerede advokater og autoriserede bobestyrere og bobehandlere:</p>\r\n<p>a) Afgørelse af sager om antagelse af advokater til at udføre sager for parter, der har fri proces, eller for hvem der i øvrigt beskikkes en advokat efter reglerne i retsplejeloven, jf. retsplejelovens § 333, stk. 1, 1. pkt.</p>\r\n<p>b) Afgørelse af sager om antagelse af advokater til at udføre sager for parter, der har fri proces, jf. lov for Færøerne om rettens pleje § 336.</p>\r\n<p>c) Afgørelse af sager om antagelse af advokater til at beskikkes som offentlige forsvarere, jf. retsplejelovens § 733, stk. 1, 1. pkt.</p>\r\n<p>d) Afgørelse af sager om antagelse af advokater til at beskikkes som offentlige forsvarere, jf. lov for Færøerne om rettens pleje § 733, stk. 1, 1. pkt.</p>\r\n<p>e) Afgørelse af sager om antagelse af advokater til at påtage sig beskikkelse i civile sager og kriminalsager, jf. retsplejelov for Grønland § 83.</p>\r\n<p>f) Afgørelse af sager om autorisation af advokater til som bobestyrere at forestå behandlingen af dødsboer, jf. dødsboskiftelovens § 11, stk. 1.</p>\r\n<p>g) Afgørelse af sager om autorisation af advokater til som bobehandlere at forestå behandlingen af ægtefælleskifter m.v., jf. lov om ægtefælleskifte m.v. § 45, stk. 1.</p>\r\n<p>Ved afgørelsen af disse sager står direktøren for Civilstyrelsen umiddelbart under justitsministeren.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 30. juni 2020</p><p class=\"Sign1\" align=\"center\">Nick Hækkerup</p><p class=\"Sign2\" align=\"right\">/ Jørgen Jørgensen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/07/2020"
        },
        {
            "displayName": "Accession",
            "displayValue": "C20200941710"
        },
        {
            "displayName": "Entydig dokumentidentifikation",
            "displayValue": "AA011946"
        },
        {
            "displayName": "Dato for førstegangsindlæggelse",
            "displayValue": "03/07/2020"
        },
        {
            "displayName": "Dato for indlæggelse",
            "displayValue": "03/07/2020"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9417"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "30/06/2020"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2020-4000-0175"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}