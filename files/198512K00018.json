{
    "id": 112601,
    "title": "1985 LSF 18   FORSLAG TIL LOV OM SÆRLIG UDBETALING TIL BØRNEFAMILIER I 1986 ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 18",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 18 </P>  \r\n\r\n<P></P>  \r\n\r\n<P>Forslag til Lov om særlig udbetaling til børnefamilier i 1986 </P>  \r\n\r\n<P></P>  \r\n\r\n<P>Fremsat af Ministeren for skatter afgifter </P>  \r\n\r\n<P></P>  \r\n\r\n<P>den 2. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Til personer, som den 1. januar 1986 er skattepligtige efter </P>  \r\n\r\n<P>kildeskattelovens § 1, udbetales et skattefrit beløb på 800 kr. </P>  \r\n\r\n<P>for hvert barn, som de pågældende den 1. januar 1986 har </P>  \r\n\r\n<P>forældremyndigheden over og har hos sig, og som ikke er fyldt 10 </P>  \r\n\r\n<P>år den 1. januar 1986. Hvis forældrene til et barn begge opfylder </P>  \r\n\r\n<P>betingelserne efter 1. pkt., tilkommer beløbet kun barnets moder. </P>  \r\n\r\n<P>Stk. 2. Ministeren for skatter og afgifter eller den, ministeren </P>  \r\n\r\n<P>bemyndiger dertil, kan indrømme en person, som ikke har </P>  \r\n\r\n<P>forældremyndigheden den 1. januar 1986, beløb som nævnt i stk. 1, </P>  \r\n\r\n<P>hvis den pågældende i øvrigt opfylder betingelserne i stk. 1. </P>  \r\n\r\n<P>Dette gælder dog kun, hvis ingen opfylder alle betingelser i stk. </P>  \r\n\r\n<P>1 for udbetaling af et beløb for det pågældende barn. </P>  \r\n\r\n<P>§ 2. Er en person, som er berettiget til beløb efter § 1, afgået ved </P>  \r\n\r\n<P>døden inden udbetalingen af beløbet, udbetales beløbet efter </P>  \r\n\r\n<P>anmodning til boet efter afdøde. </P>  \r\n\r\n<P>Stk. 2. I de i § 1, stk. 1, 2. pkt., nævnte tilfælde udbetales </P>  \r\n\r\n<P>beløbet dog til barnets fader. </P>  \r\n\r\n<P>§ 3. Beløb efter denne lov indgår ikke ved beregning af ydelser efter </P>  \r\n\r\n<P>den sociale lovgivning eller efter lovgivningen om </P>  \r\n\r\n<P>uddannelsesstøtte. </P>  \r\n\r\n<P>§ 4. Krav på beløb efter denne lov kan ikke overdrages eller gøres </P>  \r\n\r\n<P>til genstand for retsforfølgning. </P>  \r\n\r\n<P>Stk. 2. Beløbet kan ikke anvendes til modregning af eventuelle </P>  \r\n\r\n<P>offentlige krav mod beløbsmodtageren. </P>  \r\n\r\n<P>§ 5. Ministeren for skatter og afgifter kan fastsætte nærmere regler </P>  \r\n\r\n<P>om udbetalingen af beløbet. </P>  \r\n\r\n<P>§ 6. Klager vedrørende udbetaling af beløb efter § 1, stk. 1, og § 2 </P>  \r\n\r\n<P>indgives til amtsskatteinspektoraterne, for Københavns og </P>  \r\n\r\n<P>Frederiksberg kommuners vedkommende dog de pågældende kommuners </P>  \r\n\r\n<P>skattedirektorater. </P>  \r\n\r\n<P>Stk. 2. Afgørelser efter stk. 1 kan påklages til </P>  \r\n\r\n<P>statsskattedirektoratet. Klagen skal være modtaget af </P>  \r\n\r\n<P>statsskattedirektoratet senest 4 uger efter, at der er givet </P>  \r\n\r\n<P>vedkommende underretning om den påklagede afgørelse. </P>  \r\n\r\n<P>Statsskattedirektoratet kan dog se bort fra overskridelse af </P>  \r\n\r\n<P>fristen, når direktoratet skønner, at der foreligger undskyldende </P>  \r\n\r\n<P>omstændigheder. </P>  \r\n\r\n<P>Stk. 3. Afgørelser efter stk. 2 kan ikke indbringes for anden </P>  \r\n\r\n<P>administrativ myndighed. </P>  \r\n\r\n<P>§ 7. Beløb efter denne lov afholdes af statskassen. </P>  \r\n\r\n<P>§ 8. Loven træder i kraft dagen efter bekendtgørelsen i Lovtidende. </P>  \r\n\r\n<P>§ 9. Loven gælder ikke for Færøerne og Grønland. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 26 </P>  \r\n\r\n<P>§ 1. Til personer, som den 1. januar 1986 er skattepligtige efter </P>  \r\n\r\n<P>kildeskattelovens § 1, udbetales et skattefrit beløb på 800 kr. </P>  \r\n\r\n<P>for hvert barn, som de pågældende den 1. januar 1986 har </P>  \r\n\r\n<P>forældremyndigheden over og har hos sig, og som ikke er fyldt 10 </P>  \r\n\r\n<P>år den 1. januar 1986. Hvis forældrene til et barn begge opfylder </P>  \r\n\r\n<P>betingelserne efter 1. pkt., tilkommer beløbet kun barnets moder. </P>  \r\n\r\n<P>Stk. 2. Ministeren for skatter og afgifter eller den, ministeren </P>  \r\n\r\n<P>bemyndiger dertil, kan indrømme en person, som ikke har </P>  \r\n\r\n<P>forældremyndigheden den 1. januar 1986, beløb som nævnt i stk. 1, </P>  \r\n\r\n<P>hvis den pågældende i øvrigt opfylder betingelserne i stk. 1. </P>  \r\n\r\n<P>Dette gælder dog kun, hvis ingen opfylder alle betingelser i stk. </P>  \r\n\r\n<P>1 for udbetaling af et beløb for det pågældende barn. </P>  \r\n\r\n<P>§ 2. Er en person, som er berettiget til beløb efter § 1, afgået ved </P>  \r\n\r\n<P>døden inden udbetalingen af beløbet, udbetales beløbet efter </P>  \r\n\r\n<P>anmodning til boet efter afdøde. </P>  \r\n\r\n<P>Stk. 2. I de i § 1, stk. 1, 2. pkt., nævnte tilfælde udbetales </P>  \r\n\r\n<P>beløbet dog til barnets fader. </P>  \r\n\r\n<P>§ 3. Beløb efter denne lov indgår ikke ved beregning af ydelser efter </P>  \r\n\r\n<P>den sociale lovgivning eller efter lovgivningen om </P>  \r\n\r\n<P>uddannelsesstøtte. </P>  \r\n\r\n<P>§ 4. Krav på beløb efter denne lov kan ikke overdrages eller gøres </P>  \r\n\r\n<P>til genstand for retsforfølgning. </P>  \r\n\r\n<P>Stk. 2. Beløbet kan ikke anvendes til modregning af eventuelle </P>  \r\n\r\n<P>offentlige krav mod beløbsmodtageren. </P>  \r\n\r\n<P>§ 5. Ministeren for skatter og afgifter kan fastsætte nærmere regler </P>  \r\n\r\n<P>om udbetalingen af beløbet. </P>  \r\n\r\n<P>§ 6. Klager vedrørende udbetaling af beløb efter § 1, stk. 1, og § 2 </P>  \r\n\r\n<P>indgives til amtsskatteinspektoraterne, for Københavns og </P>  \r\n\r\n<P>Frederiksberg kommuners vedkommende dog de pågældende kommuners </P>  \r\n\r\n<P>skattedirektorater. </P>  \r\n\r\n<P>Stk. 2. Afgørelser efter stk. 1 kan påklages til </P>  \r\n\r\n<P>statsskattedirektoratet. Klagen skal være modtaget af </P>  \r\n\r\n<P>statsskattedirektoratet senest 4 uger efter, at der er givet </P>  \r\n\r\n<P>vedkommende underretning om den påklagede afgørelse. </P>  \r\n\r\n<P>Statsskattedirektoratet kan dog se bort fra overskridelse af </P>  \r\n\r\n<P>fristen, når direktoratet skønner, at der foreligger undskyldende </P>  \r\n\r\n<P>omstændigheder. </P>  \r\n\r\n<P>Stk. 3. Afgørelser efter stk. 2 kan ikke indbringes for anden </P>  \r\n\r\n<P>administrativ myndighed. </P>  \r\n\r\n<P>§ 7. Beløb efter denne lov afholdes af statskassen. </P>  \r\n\r\n<P>§ 8. Loven træder i kraft dagen efter bekendtgørelsen i Lovtidende. </P>  \r\n\r\n<P>§ 9. Loven gælder ikke for Færøerne og Grønland. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Lovforslaget går ud på at gennemføre en særlig udbetaling til </P>  \r\n\r\n<P>børnefamilier i 1986. </P>  \r\n\r\n<P>Som led i det økonomiske forlig af 24. oktober 1983 blev det aftalt, </P>  \r\n\r\n<P>at der skulle indføres skattelettelser for børnefamilier. På </P>  \r\n\r\n<P>grundlag heraf fik børnefamilierne ved lov nr. 152 af 11. april </P>  \r\n\r\n<P>1984 om særlig udbetaling til børnefamilier og lov nr. 44 af 20. </P>  \r\n\r\n<P>februar 1985 om særlig udbetaling til børnefamilier i 1985 et </P>  \r\n\r\n<P>kontant, skattefrit beløb på 800 kr. pr. barn i alderen 0-9 år. </P>  \r\n\r\n<P>Regeringen foreslår at foretage udbetaling af et kontant beløb til </P>  \r\n\r\n<P>børnefamilierne i 1986 på tilsvarende måde som i 1984 og 1985. </P>  \r\n\r\n<P>Dette indebærer, at der for 1986 udbetales et kontant beløb på 800 </P>  \r\n\r\n<P>kr. for hvert barn, der er født efter den 31. december 1975 og </P>  \r\n\r\n<P>inden den 1. januar 1986. Beløbet udbetales til den af barnets </P>  \r\n\r\n<P>forældre, som den 1. januar 1986 har forældremyndigheden over </P>  \r\n\r\n<P>barnet, og som på dette tidspunkt har barnet hos sig. Beløbet ydes </P>  \r\n\r\n<P>kun til personer, som er fuldt skattepligtige her til landet. </P>  \r\n\r\n<P>Opfylder begge forældre til et barn den 1. januar 1986 disse </P>  \r\n\r\n<P>betingelser, udbetales beløbet af administrative grunde til </P>  \r\n\r\n<P>barnets moder. </P>  \r\n\r\n<P>Udbetalingen vil ikke få konsekvenser for udmåling af ydelser efter </P>  \r\n\r\n<P>den sociale lovgivning. Beløbet vil således også fuldt ud komme </P>  \r\n\r\n<P>personer, der modtager kontanthjælp efter bistandsloven, til gode. </P>  \r\n\r\n<P>Beløbet skal udbetales ved postgiroanvisninger, og udbetalingen skal </P>  \r\n\r\n<P>finde sted snarest muligt efter vedtagelsen af dette lovforslag. </P>  \r\n\r\n<P>Det vil sige ca. 4-5 måneder efter vedtagelsen. </P>  \r\n\r\n<P>Det er sidste gang, at den særlige udbetaling til børnefamilier </P>  \r\n\r\n<P>gennemføres. Derimod vil der i forbindelse med skattereformen </P>  \r\n\r\n<P>blive udbetalt en børnefamilieydelse til alle familier med børn og </P>  \r\n\r\n<P>unge under 18 år. Den årlige ydelse er på 5.000 kr. og udbetales </P>  \r\n\r\n<P>kvartalsvis. </P>  \r\n\r\n<P>Udgifterne ved gennemførelsen af lovforslaget skønnes at udgøre ca. </P>  \r\n\r\n<P>2,7 mill. kr. Af de anførte udgifter udgør udgifter til porto og </P>  \r\n\r\n<P>papir m.v. ca. 1,6 mill. kr., driftsomkostninger ca. 0,7 mill. kr. </P>  \r\n\r\n<P>og udgifter til EDB-udvikling m.v. ca. 0,4 mill. kr. </P>  \r\n\r\n<P>Forslaget forventes ikke at medføre administrativt merarbejde af </P>  \r\n\r\n<P>nævneværdigt omfang. </P>  \r\n\r\n<P>Den foreslåede ordning skønnes i 1986 at medføre udbetaling af beløb </P>  \r\n\r\n<P>vedrørende ca. 569.000 børn i alderen 0 til 9 år. Udgifterne </P>  \r\n\r\n<P>hertil udgør ca. 455 mill. kr. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Udbetaling af beløbet på 800 kr. i medfør af § 1, stk. 1, er betinget </P>  \r\n\r\n<P>af </P>  \r\n\r\n<P>a) at den pågældende den 1. januar 1986 er skattepligtig efter </P>  \r\n\r\n<P>kildeskattelovens § 1, </P>  \r\n\r\n<P>b) at den pågældende på det nævnte tidspunkt har forældremyndigheden </P>  \r\n\r\n<P>over et barn, der på dette tidspunkt endnu ikke er fyldt 10 år, og </P>  \r\n\r\n<P>c) at den pågældende har barnet hos sig den 1. janaur 1986, dvs. har </P>  \r\n\r\n<P>barnet i sit hjem på en sådan måde, at dette også kan anses for </P>  \r\n\r\n<P>barnets hjem. </P>  \r\n\r\n<P>Det afgørende tidspunkt for, hvornår de nævnte betingelser skal være </P>  \r\n\r\n<P>opfyldt, er den 1. januar 1986. Af administrative grunde skal der </P>  \r\n\r\n<P>ikke tages hensyn til eventuelle ændringer i </P>  \r\n\r\n<P>forældremyndighedsforhold m.v., som måtte indtræde på et senere </P>  \r\n\r\n<P>tidspunkt i året. Det er ikke til hinder for udbetaling til </P>  \r\n\r\n<P>forældrene, at barnet den 1. januar 1986 er midlertidigt </P>  \r\n\r\n<P>fraværende fra hjemmet på grund af ophold på kostskole eller </P>  \r\n\r\n<P>sygehus. </P>  \r\n\r\n<P>Der udbetales 800 kr. for hvert barn, for hvilket de nævnte </P>  \r\n\r\n<P>betingelser er opfyldt. Der ydes kun et beløb på 800 kr. pr. barn. </P>  \r\n\r\n<P>Hvis forældrene til et barn den 1. januar 1986 begge opfylder de </P>  \r\n\r\n<P>fastsatte betingelser, udbetales de 800 kr. alene til moderen. </P>  \r\n\r\n<P>Beløbet, der er skattefrit, udbetales uanset modtagerens </P>  \r\n\r\n<P>indkomstforhold. Beløbet skal således ikke indgå ved beregningen </P>  \r\n\r\n<P>af slutskatten. </P>  \r\n\r\n<P>I § 1, stk. 2, foreslås det, at ministeren for skatter og afgifter </P>  \r\n\r\n<P>eller den, ministeren bemyndiger dertil, kan indrømme beløbet på </P>  \r\n\r\n<P>800 kr., selv om betingelsen om forældremyndighed i stk. 1 ikke er </P>  \r\n\r\n<P>opfyldt. </P>  \r\n\r\n<P>Bestemmelsen tager sigte på situationer, hvor et barn den 1. januar </P>  \r\n\r\n<P>1986 har bopæl hos andre end indehaveren af forældremyndigheden. </P>  \r\n\r\n<P>Dette vil navnlig kunne være tilfældet, hvor barnet den 1. januar </P>  \r\n\r\n<P>1986 opholder sig hos andre personer end forældremyndighedens </P>  \r\n\r\n<P>indehaver. </P>  \r\n\r\n<P>Foreligger der f.eks. den 1. januar 1986 plejetilladelse for et barn, </P>  \r\n\r\n<P>må barnet betragtes som boende hos den, der har barnet i pleje, og </P>  \r\n\r\n<P>denne vil derfor kunne søge beløbet efter lovforslagets § 1, stk. </P>  \r\n\r\n<P>2, uanset at den pågældende ikke har forældremyndigheden over </P>  \r\n\r\n<P>barnet. Også i de tilfælde, hvor barnet er anbragt i familiepleje </P>  \r\n\r\n<P>af det sociale udvalg, vil der være grundlag for udbetaling efter </P>  \r\n\r\n<P>lovens § 1, stk. 2. </P>  \r\n\r\n<P>Er barnet anbragt i institution, og er dette ophold ikke ganske </P>  \r\n\r\n<P>kortvarigt, er der ikke grundlag for at udbetale beløbet til </P>  \r\n\r\n<P>nogen. Institutionen kan heller ikke få beløbet udbetalt. </P>  \r\n\r\n<P>I 2. pkt. i § 1, stk. 2, præciseres det, at udbetaling efter stk. 2 </P>  \r\n\r\n<P>alene kan finde sted, såfremt ingen anden skattepligtig den 1. </P>  \r\n\r\n<P>januar 1986 opfylder samtlige betingelser i § 1, stk. 1, for </P>  \r\n\r\n<P>udbetaling af 800 kr. for det pågældende barn. </P>  \r\n\r\n<P>Det er tanken, at ministeren - ligesom ved den særlige udbetaling i </P>  \r\n\r\n<P>1984 og 1985 - bemyndiger amtsskatteinspektoraterne (i København </P>  \r\n\r\n<P>og på Frederiksberg skattedirektoraterne) til som 1. instans at </P>  \r\n\r\n<P>afgøre anmodninger om udbetaling i medfør af § 1, stk. 2. Afslag </P>  \r\n\r\n<P>på udbetaling kan indbringes for statsskattedirektoratet. </P>  \r\n\r\n<P>Afgørelser, statsskattedirektoratet træffer som ankeinstans, skal </P>  \r\n\r\n<P>kunne indbringes for ministeren for skatter og afgifter. </P>  \r\n\r\n<P>Til § 2 </P>  \r\n\r\n<P>§ 2 fastsætter regler om, hvordan der skal forholdes med beløb efter </P>  \r\n\r\n<P>§ 1, såfremt den berettigede til udbetalingen er afgået ved døden </P>  \r\n\r\n<P>i perioden mellem 1. januar 1986 og udbetalingstidspunktet. </P>  \r\n\r\n<P>§ 2 fastsætter, at beløbet i sådanne tilfælde skal tilfalde boet </P>  \r\n\r\n<P>efter den afdøde, dog kun efter anmodning fra boet. </P>  \r\n\r\n<P>I de i § 1, stk. 1, 2. pkt., nævnte tilfælde udbetales beløbet dog </P>  \r\n\r\n<P>til barnets fader. Det drejer sig om situationer, hvor begge </P>  \r\n\r\n<P>barnets forældre den 1. januar 1986 opfylder betingelserne i § 1, </P>  \r\n\r\n<P>stk. 1, 1. pkt., men hvor beløbet i medfør af 2. pkt. i nævnte </P>  \r\n\r\n<P>bestemmelse tilkommer moderen. I sådanne tilfælde skal beløbet i </P>  \r\n\r\n<P>stedet udbetales til barnets fader, hvis moderen er afgået ved </P>  \r\n\r\n<P>døden. </P>  \r\n\r\n<P>Til § 3 </P>  \r\n\r\n<P>Det foreslås, at den særlige udbetaling i 1986 ikke skal have </P>  \r\n\r\n<P>konsekvenser for de ydelser, der udbetales eller opkræves i </P>  \r\n\r\n<P>henhold til den sociale lovgivning. Kontanthjælp efter </P>  \r\n\r\n<P>bistandsloven vil derfor ikke blive påvirket af udbetalingen. </P>  \r\n\r\n<P>Udbetalingen skal heller ikke have konsekvenser for udmåling af </P>  \r\n\r\n<P>ydelser efter lovgivningen om uddannelsesstøtte. </P>  \r\n\r\n<P>Til § 4 </P>  \r\n\r\n<P>Der kan ikke ske overdragelse af eller retsforfølgning mod krav på </P>  \r\n\r\n<P>udbetaling efter § 1 og § 2. Herved afskærer man mulighederne for, </P>  \r\n\r\n<P>at der kan foretages sådanne dispositioner over kravet, at </P>  \r\n\r\n<P>skattemyndighederne kan være hindret i med frigørende virkning at </P>  \r\n\r\n<P>udbetale beløbet ud fra andre forudsætninger end de i § 1 og § 2 </P>  \r\n\r\n<P>fastsatte. </P>  \r\n\r\n<P>Beløbet kan hverken af det offentlige eller af den berettigede </P>  \r\n\r\n<P>anvendes til modregning af eventuelle offentlige krav mod den </P>  \r\n\r\n<P>berettigede. </P>  \r\n\r\n<P>De nævnte regler er foreslået ud fra et ønske om at gøre </P>  \r\n\r\n<P>administrationen af udbetalingen så enkel som muligt. </P>  \r\n\r\n<P>Til § 5 </P>  \r\n\r\n<P>Det foreslås, at skatte- og afgiftsministeren bemyndiges til at </P>  \r\n\r\n<P>fastsætte de nærmere regler vedrørende gennemførelse af </P>  \r\n\r\n<P>udbetalingen af det kontante beløb. </P>  \r\n\r\n<P>Ved ministeriet for skatter og afgifters bekendtgørelse nr. 78 af 6. </P>  \r\n\r\n<P>marts 1985 og skattedepartementets cirkulære nr. 53 af 20. maj </P>  \r\n\r\n<P>1985 er der fastsat retningslinier for gennemførelsen af lov om </P>  \r\n\r\n<P>særlig udbetaling til børnefamilier i 1985. </P>  \r\n\r\n<P>Det fremgår heraf bl.a., at statsskattedirektoratet foranlediger </P>  \r\n\r\n<P>udbetaling ved postgiroanvisning. Der påtænkes fastsat lignende </P>  \r\n\r\n<P>retningslinier for udbetalingen i 1986. </P>  \r\n\r\n<P>Til § 6 </P>  \r\n\r\n<P>Efter § 6 skal klager vedrørende udbetalinger efter § 1, stk. 1, og § </P>  \r\n\r\n<P>2 indgives til amtsskatteinspektoraterne. For Københavns og </P>  \r\n\r\n<P>Frederiksberg kommuners vedkommende skal klage indgives til de </P>  \r\n\r\n<P>pågældende kommuners skattedirektorater. </P>  \r\n\r\n<P>De afgørelser, som amtsskatteinspektoraterne henholdsvis de nævnte </P>  \r\n\r\n<P>skattedirektorater træffer i forbindelse med en klage vedrørende </P>  \r\n\r\n<P>udbetaling, kan påklages til statsskattedirektoratet. Der vil ikke </P>  \r\n\r\n<P>være mulighed for at indbringe statsskattedirektoratets afgørelse </P>  \r\n\r\n<P>for anden administrativ myndighed. </P>  \r\n\r\n<P>Klager skal være modtaget senest 4 uger efter, at der er givet </P>  \r\n\r\n<P>vedkommende underretning om den påklagede afgørelse. Der kan dog </P>  \r\n\r\n<P>bortses fra overskridelse af denne frist, hvis der foreligger </P>  \r\n\r\n<P>undskyldende omstændigheder. </P>  \r\n\r\n<P>Ved § 6 etableres der således det samme enkle klagesystem vedrørende </P>  \r\n\r\n<P>udbetalingsordningen for 1986 som for 1984 og 1985. </P>  \r\n\r\n<P>Til § 7 </P>  \r\n\r\n<P>Det foreslås, at udgifterne i forbindelse med den særlige udbetaling </P>  \r\n\r\n<P>i 1986 alene afholdes af statskassen, i lighed med den særlige </P>  \r\n\r\n<P>udbetaling til børnefamilier for 1984 og 1985. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00018"
        },
        {
            "displayName": "Entydig dokumentidentifikation",
            "displayValue": "CL006003"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "18"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}