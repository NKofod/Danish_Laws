{
    "id": 109526,
    "title": "1991 BTL 286   BETÆNKNING OVER FORSLAG TIL LOV OM ÆNDRING AF LOV OM ARBEJDSTILBUD TIL   LEDIGE (FRIVILLIGT ARBEJDSTILBUD, SELVFUNDET ARBEJDSTILBUD,   INTRODUKTIONSPERIODE M.V.)    NR L 286 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 286",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 286 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om arbejdstilbud til  \r\n\r\n ledige (Frivilligt arbejdstilbud, selvfundet arbejdstilbud,  \r\n\r\n introduktionsperiode m.v.) <BR>  \r\n\r\n Nr L 286 1991-92, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19920612 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Arbejdernes Fællesorganisation, Slagelse, </P>  \r\n\r\n<P>Arbejdsformidlingen i Viborg Amt, </P>  \r\n\r\n<P>Arbejdsmarkedsnævnet, Fyn, </P>  \r\n\r\n<P>Detailhandelens Fællesråd, </P>  \r\n\r\n<P>Husligt Arbejder Forbund og Dansk Kommunalarbejderforbund, </P>  \r\n\r\n<P>Kommunernes Landsforening, </P>  \r\n\r\n<P>Københavns Amt, </P>  \r\n\r\n<P>Københavns Magistrat, </P>  \r\n\r\n<P>LO, Storkøbenhavn, </P>  \r\n\r\n<P>LO, Århus Amt, </P>  \r\n\r\n<P>Restaurations- og Bryggeriarbejderforbundet, </P>  \r\n\r\n<P>Storstrøms Amt og </P>  \r\n\r\n<P>Århus Kommune. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse  \r\n\r\n uændret.</I>  </P>  \r\n\r\n<P>Et mindretal (Socialdemokratiets medlemmer af udvalget) ser  \r\n\r\n aktiveringsforliget som en landvinding på afgørende punkter. Især er det  \r\n\r\n vigtigt, at der gennemføres udvidet adgang til orlov med dagpenge til  \r\n\r\n uddannelse og pasning af småbørn, og at der gives midler til kommunerne til  \r\n\r\n fremskyndelse af nødvendig øget indsats inden for ældreomsorg og  \r\n\r\n børnepasning, så service kan forbedres og ventelister nedbringes. </P>  \r\n\r\n<P>På denne baggrund er det efter Socialdemokratiets opfattelse også  \r\n\r\n acceptabelt, at man i en halvandet års forsøgsperiode bryder med en række  \r\n\r\n principper i arbejdsmarkedspolitikken, men vel at mærke kun gør det, hvor  \r\n\r\n deltagelse i forsøgene er frivillig både for den ledige og arbejdsgiveren.  \r\n\r\n</P>  \r\n\r\n<P>Arbejderbevægelsens Erhvervsråd vurderer, at forligets samlede virkning i  \r\n\r\n 1993 kan være, at over 30.000 flere end ellers får plads på arbejdsmarkedet.  \r\n\r\n Dette er efter Socialdemokratiets opfattelse et mere realistisk skøn end  \r\n\r\n regeringens. </P>  \r\n\r\n<P>Et andet mindretal (Fremskridtspartiets medlem af udvalget) finder, at de  \r\n\r\n grundlæggende ideer i lovforslaget går i en positiv retning, og medvirker  \r\n\r\n derfor ved lovforslagets gennemførelse. </P>  \r\n\r\n<P>Fremskridtspartiet forudsætter, at der ved lovens udløb 1. januar 1994  \r\n\r\n gives en redegørelse for effekten af de enkelte dele i lovforslaget. </P>  \r\n\r\n<P>Jytte Andersen (S) Bakholt (S) Ole Vagn Christensen (S) Poul Erik Dyrlund  \r\n\r\n (S) Hans Jørgen Jensen (S) fmd. <I>Lone Møller (S) Taanquist (S) Lilli  \r\n\r\n Gyldenkilde (SF)</I> nfmd. <I>Duetoft (CD) Pia Christmas-Møller (KF) Kai Dige  \r\n\r\n Bach (KF) Charlotte Antonsen (V) Helge Sander (V) Jørgen Winther (V) Poul  \r\n\r\n Nødgaard (FP) Lone Dybkjær (RV) Kofod-Svendsen (KRF) </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Arbejdsministerens supplerende bemærkninger vedrørende forslag til lov om  \r\n\r\n ændring af lov om arbejdsformidling og arbejdsløshedsforsikring m.v.  \r\n\r\n (Aktivering af ledige) (L 285) er optrykt som bilag til tillægsbetænkningen.  \r\n\r\n</P>  \r\n\r\n<P>Der er af arbejdsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med det  \r\n\r\n stillede ændringsforslag. Flertallet har noteret sig arbejdsministerens  \r\n\r\n supplerende bemærkninger til forslag til lov om ændring af lov om  \r\n\r\n arbejdsformidling og arbejdsløshedsforsikring m.v. (Aktivering af ledige) (L  \r\n\r\n 285) som omfattende også L 286. Flertallet har erklæret sig enigt i, at også  \r\n\r\n for så vidt angår merbeskæftigelseskravet i nærværende lovforslag fastsættes  \r\n\r\n de nærmere regler således, at der bliver tale om fuld overensstemmelse med  \r\n\r\n ATB-lovens regler. </P>  \r\n\r\n<P>Et mindretal inden for flertallet (Socialistisk Folkepartis medlem af  \r\n\r\n udvalget), som er med i aktiveringsaftalen, er endvidere af den mening, at  \r\n\r\n med 310.000 ledige må nye muligheder for at skaffe beskæftigelse afprøves for  \r\n\r\n at få flest muligt i beskæftigelse. </P>  \r\n\r\n<P>Aktiveringsaftalen indeholder selvfølgelig forslag, som ikke er blomster,  \r\n\r\n der er groet i SF's have. Sådan må det jo være, når mange partier er med i en  \r\n\r\n aftale. Men der er nye tiltag, der har elementer af forslag, SF tidligere har  \r\n\r\n fremsat: Det gælder jobrotation til uddannelse og til småbørnsforældre, der  \r\n\r\n kan få arbejdsfrihed i op til 36 uger på nedsat dagpengesats. SF havde  \r\n\r\n selvfølgelig helst set denne ordning med en ikke nedsat dagpengesats, men  \r\n\r\n støtter den foreliggende aftale. </P>  \r\n\r\n<P>Kommunerne får nu mulighed for at ansætte omsorgspersonale i børne- og  \r\n\r\n ældresektoren, hvor der er et stort behov for forbedringer. </P>  \r\n\r\n<P>Det var meget vigtigt for SF at fastholde, at VUS og ATB kan kombineres,  \r\n\r\n idet det netop er denne ordning, der har gjort VUS-ordningen til en succes.  \r\n\r\n Det er vigtigt, at personer, der mangler uddannelse, fortsat kan uddanne sig,  \r\n\r\n og efter SF's mening skal man videre ad denne vej. </P>  \r\n\r\n<P>Betaling for hjemmehjælp havde SF helst været foruden, men vi mener, det i  \r\n\r\n forhandlingerne er lykkedes at forhandle sådan, at ingen på almindelig  \r\n\r\n folkepension uden store formuer kommer til at betale for hjemmehjælp. </P>  \r\n\r\n<P>Vejet for og imod har SF valgt at være med i aktiveringsaftalen og  \r\n\r\n indstiller lovforslagene til vedtagelse. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse uændret.</I>  </P>  \r\n\r\n<P>Ændringsforslag </P>  \r\n\r\n<P>Af <I>arbejdsministeren</I> , tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P>Til § 1 </P>  \r\n\r\n<P> <B>1)</B> I det under <I>nr. 3</I> foreslåede <I>§ 1, stk. 4, nr. 5,</I>  \r\n\r\n udgår ordene &#187;husassistenter, plejehjemsassistenter,  \r\n\r\n omsorgsassistenter&#171;, og i stedet indsættes: &#187;sygehjælpere&#171;.  \r\n\r\n</P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ændringsforslaget er en opfølgning af tillæg til aftalen af 8. maj 1992  \r\n\r\n vedrørende aktivering, dateret den 15. juni 1992. </P>  \r\n\r\n<P> <I>Jytte Andersen (S) Bakholt (S) Ole Vagn Christensen (S) Poul Erik  \r\n\r\n Dyrlund (S) Hans Jørgen Jensen (S)</I> fmd. <I>Lone Møller (S) Poul Andersen  \r\n\r\n (S) Lilli Gyldenkilde (SF)</I> nfmd. <I>Duetoft (CD) Pia Christmas-Møller  \r\n\r\n (KF) Kai Dige Bach (KF) Charlotte Antonsen (V) Helge Sander (V) Jørgen  \r\n\r\n Winther (V) Poul Nødgaard (FP) Lone Dybkjær (RV) Glønborg (KRF) </I></P>  \r\n\r\n<P> </P>  \r\n\r\n<P> <B>Bilag </B></P>  \r\n\r\n<P>Arbejdsministerens supplerende bemærkninger til L 285 </P>  \r\n\r\n<P> ARBEJDSMINISTERIETDen 11. juni 1992 </P>  \r\n\r\n<P> <I>Aktivering af ledige </I></P>  \r\n\r\n<P>Ad L 285 </P>  \r\n\r\n<P> I tilslutning til besvarelse af spørgsmål nr. 5 skal jeg meddele, at  \r\n\r\n ophør &#187;i utide&#171; i et aktiveringsjob (i henhold til forslag til lov  \r\n\r\n om aktiveringsordning ved hjemmehjælp og dagpasning for børn og forslag til  \r\n\r\n lov om aktiveringsordning for ledige på Bornholm) under ingen omstændigheder  \r\n\r\n får karantænemæssige konsekvenser, og at et sådant ophør ikke danner  \r\n\r\n selvstændigt grundlag for en rådighedsvurdering. </P>  \r\n\r\n<P>I tilslutning til besvarelse af spørgsmål 6 skal jeg, for så vidt angår  \r\n\r\n merbeskæftigelseskravet, med henvisning til sidste afsnit i svaret meddele,  \r\n\r\n at Arbejdsministeriet nu er nået frem til, at de nærmere regler kan  \r\n\r\n fastsættes således, at der bliver tale om fuld overensstemmelse med  \r\n\r\n ATB-lovens regler. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "03/07/1992"
        },
        {
            "displayName": "Accession",
            "displayValue": "199114K00286"
        },
        {
            "displayName": "Entydig dokumentidentifikation",
            "displayValue": "CL002325"
        },
        {
            "displayName": "Dato for førstegangsindlæggelse",
            "displayValue": "03/07/1992"
        },
        {
            "displayName": "Dato for indlæggelse",
            "displayValue": "03/07/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "286"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}