{
    "id": 113348,
    "title": "1987 LSF 214   FORSLAG TIL LOV OM STØTTE TIL NATURBEVARING, NATURGENOPRETNING, STATSLIG   SKOVTILPLANTNING OG FRILUFTSLIV ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 214",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 214 </P>  \r\n\r\n<P></P>  \r\n\r\n<P>Forslag til Lov om støtte til naturbevaring, naturgenopretning, statslig  \r\n\r\n skovtilplantning og friluftsliv </P>  \r\n\r\n<P></P>  \r\n\r\n<P>Fremsat af miljøministeren (Chr. Christensen) </P>  \r\n\r\n<P></P>  \r\n\r\n<P>den 18. februar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Kapitel 1 </P>  \r\n\r\n<P>Lovens formål </P>  \r\n\r\n<P>§ 1. Lovens formål er at fremme bestræbelserne for </P>  \r\n\r\n<P>1) at bevare og pleje landskabelige og kulturhistoriske værdier, </P>  \r\n\r\n<P>2) at bevare eller forbedre betingelserne for det vilde plante- og </P>  \r\n\r\n<P>dyreliv, </P>  \r\n\r\n<P>3) at forøge skovarealet og </P>  \r\n\r\n<P>4) at forbedre mulighederne for befolkningens friluftsliv. </P>  \r\n\r\n<P>Kapitel 2 </P>  \r\n\r\n<P>Ejendomserhvervelser, lån, tilskud m.v. </P>  \r\n\r\n<P>§ 2. Til opfyldelse af lovens formål fastsættes på de årlige </P>  \r\n\r\n<P>finanslove en beløbsramme, inden for hvilken miljøministeren kan </P>  \r\n\r\n<P>1) erhverve fast ejendom og afholde udgifter til driften, herunder </P>  \r\n\r\n<P>tilplantning, </P>  \r\n\r\n<P>2) yde lån til amtskommuner, kommuner eller almennyttige foreninger, </P>  \r\n\r\n<P>stiftelser, institutioner m.v. til erhvervelse af fast ejendom og </P>  \r\n\r\n<P>3) yde lån og tilskud til amtskommuner, kommuner, almennyttige </P>  \r\n\r\n<P>foreninger, stiftelser, institutioner m.v. samt private </P>  \r\n\r\n<P>ejendomsejere til bevaring, pleje og genopretning af naturområder </P>  \r\n\r\n<P>og til forbedring af mulighederne for friluftslivet. </P>  \r\n\r\n<P>Stk. 2. Miljøministeren kan sælge fast ejendom. </P>  \r\n\r\n<P>Stk. 3. Miljøministeren kan fastsætte nærmere regler for </P>  \r\n\r\n<P>administrationen af stk. 1. </P>  \r\n\r\n<P>§ 3. Finansministeren fastsætter vilkårene for lån i henhold til § </P>  \r\n\r\n<P>2, stk. 1. </P>  \r\n\r\n<P>Stk. 2. Provenuet ved salg af fast ejendom tillægges årets bevilling. </P>  \r\n\r\n<P>Stk. 3. Miljøministeren kan efter forhandling med finansministeren </P>  \r\n\r\n<P>modtage gaver til opfyldelse af lovens formål. </P>  \r\n\r\n<P>Kapitel 3 </P>  \r\n\r\n<P>Forkøbsret </P>  \r\n\r\n<P>§ 4. Miljøministeren kan bestemme, at ejendomme i landzone eller </P>  \r\n\r\n<P>sommerhusområde, der er særligt egnede til opfyldelse af lovens </P>  \r\n\r\n<P>formål, pålægges forkøbsret for staten. </P>  \r\n\r\n<P>Stk. 2. Ejeren af den pågældende ejendom underrettes om </P>  \r\n\r\n<P>forkøbsretten, der tinglyses på ejendommen. </P>  \r\n\r\n<P>Stk. 3. Forkøbsretten respekterer private forkøbsrettigheder og </P>  \r\n\r\n<P>køberettigheder, der er tinglyst før datoen for lovforslagets </P>  \r\n\r\n<P>fremsættelse, men går i øvrigt forud for andre rettigheder over </P>  \r\n\r\n<P>ejendommen, uanset hvornår de er stiftet. </P>  \r\n\r\n<P>§ 5. Forkøbsretten gælder ved enhver erhvervelse af ejendommen eller </P>  \r\n\r\n<P>dele af ejendommen. Forkøbsretten kommer dog ikke til anvendelse </P>  \r\n\r\n<P>1) når staten, en amtskommune eller en kommune erhverver ejendommen </P>  \r\n\r\n<P>til andre formål end denne lovs, </P>  \r\n\r\n<P>2) når ejendommen erhverves af en person ved arv, ved overtagelse </P>  \r\n\r\n<P>til hensidden i uskiftet bo eller ved deling af fælles bo, eller </P>  \r\n\r\n<P>3) når erhververen er den hidtidige ejers ægtefælle eller er </P>  \r\n\r\n<P>beslægtet eller besvogret med den hidtidige ejer i op- eller </P>  \r\n\r\n<P>nedstigende linie eller i dennes sidelinie så nær som søskende </P>  \r\n\r\n<P>eller deres børn. </P>  \r\n\r\n<P>§ 6. Reglerne i §§ 21-26 i lov om statens fremskaffelse af jord og </P>  \r\n\r\n<P>udlån til jordbrugsmæssige formål m.m. finder tilsvarende </P>  \r\n\r\n<P>anvendelse, når der er pålagt forkøbsret efter § 4, idet </P>  \r\n\r\n<P>miljøministeren træder i stedet for landbrugsministeren. </P>  \r\n\r\n<P>Stk. 2. Fristen for at gøre forkøbsretten gældende fastsættes dog </P>  \r\n\r\n<P>til 8 uger i sager i medfør af denne lov. </P>  \r\n\r\n<P>Kapitel 4 </P>  \r\n\r\n<P>Ekspropriation </P>  \r\n\r\n<P>§ 7. Miljøministeren kan ekspropriere en ejendom, hvis der kan </P>  \r\n\r\n<P>pålægges forkøbsret i medfør af § 4, når det er af væsentlig </P>  \r\n\r\n<P>betydning at råde over ejendommen for at gennemføre </P>  \r\n\r\n<P>foranstaltninger på grundlag af en planlægning til fremme af </P>  \r\n\r\n<P>lovens formål. </P>  \r\n\r\n<P>Kapitel 5 </P>  \r\n\r\n<P>Rådgivende udvalg </P>  \r\n\r\n<P>§ 8. Miljøministeren nedsætter et udvalg, som er rådgivende for </P>  \r\n\r\n<P>ministeren i sager af større betydning efter loven. </P>  \r\n\r\n<P>Stk. 2. Finansministeriet, Landbrugsministeriet, Amtsrådsforeningen </P>  \r\n\r\n<P>i Danmark, Hovedstadsrådet, Kommunernes Landsforening, Danmarks </P>  \r\n\r\n<P>Naturfredningsforening, Friluftsrådet, Naturfredningsrådet, De </P>  \r\n\r\n<P>danske Landboforeninger, Danske Husmandsforeninger og </P>  \r\n\r\n<P>Tolvmandsforeningerne udpeger hver et medlem af udvalget. </P>  \r\n\r\n<P>Miljøministeren udpeger udvalgets formand og yderligere et antal </P>  \r\n\r\n<P>medlemmer fra Miljøministeriet. </P>  \r\n\r\n<P>Stk. 3. Miljøministeren fastsætter en forretningsorden for udvalget. </P>  \r\n\r\n<P>Kapitel 6 </P>  \r\n\r\n<P>Myndigheder, erstatning m.v. </P>  \r\n\r\n<P>§ 9. Overlader miljøministeren sine beføjelser til at træffe </P>  \r\n\r\n<P>afgørelser efter loven eller efter bestemmelser fastsat efter </P>  \r\n\r\n<P>loven til en institution under ministeriet, kan ministeren </P>  \r\n\r\n<P>fastsætte regler om adgangen til at klage over afgørelserne, </P>  \r\n\r\n<P>herunder om at afgørelserne ikke kan indbringes for ministeren. </P>  \r\n\r\n<P>§ 10. Miljøministeren kan fastsætte nærmere regler om erstatning for </P>  \r\n\r\n<P>de skader, der måtte opstå som følge af en aftalt offentlig </P>  \r\n\r\n<P>adgang til en privat ejendom. </P>  \r\n\r\n<P>Kapitel 7 </P>  \r\n\r\n<P>Ikrafttræden m.v. </P>  \r\n\r\n<P>§ 11. Loven træder i kraft den 1. juli 1988. </P>  \r\n\r\n<P>Stk. 2. Samtidig ophæves lov nr. 230 af 7. juni 1972 om erhvervelse </P>  \r\n\r\n<P>af fast ejendom til fritidsformål. </P>  \r\n\r\n<P>§ 12. Loven gælder ikke for Færøerne og Grønland. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Det foreliggende lovforslag skal - sammen med de samtidig fremsatte </P>  \r\n\r\n<P>forslag til ændring af lov om naturfredning og forslag til </P>  \r\n\r\n<P>skovlov samt det af landbrugsministeren fremsatte forslag til lov </P>  \r\n\r\n<P>om ændring af lov om støtte til forbedring af strukturen og </P>  \r\n\r\n<P>effektiviteten i jordbruget (socio-strukturelle foranstaltninger) </P>  \r\n\r\n<P>og en kommende ændring af skovstøtteloven - ses i sammenhæng med </P>  \r\n\r\n<P>regeringens strategi for marginale jorder og den skovpolitiske </P>  \r\n\r\n<P>redegørelse, jf. nedenfor pkt. 2 og 4. </P>  \r\n\r\n<P>1. Den hidtidige administration af lov 230 </P>  \r\n\r\n<P>Lov 230 af 7. juni 1972 om erhvervelse af fast ejendom til </P>  \r\n\r\n<P>fritidsformål har været i kraft i godt 15 år. </P>  \r\n\r\n<P>Gennem årene er der erhvervet godt 600 ejendomme med et samlet areal </P>  \r\n\r\n<P>på knap 15.000 ha. Den samlede udgift hertil har andraget ca. 325 </P>  \r\n\r\n<P>mio. kr. </P>  \r\n\r\n<P>Den årlige bevilling, der på finansloven er afsat til realisering af </P>  \r\n\r\n<P>lov 230's formål, har de senere år andraget 27 mio. kr. </P>  \r\n\r\n<P>Det kan konstateres, at loven, inden for de bevillingsmæssige rammer </P>  \r\n\r\n<P>der har været til rådighed, har opfyldt sit formål: aktivt at </P>  \r\n\r\n<P>medvirke til, at befolkningen tilbydes mange vidt forskellige </P>  \r\n\r\n<P>natur- og friluftsoplevelser. Dette sigte bør videreføres. </P>  \r\n\r\n<P>Ved afgørelsen af, om et erhvervelsesforslag skulle gennemføres, har </P>  \r\n\r\n<P>det været lagt til grund, at erhvervelsen skulle have </P>  \r\n\r\n<P>hovedsagelig regional - gerne national - betydning for </P>  \r\n\r\n<P>befolkningens friluftsliv. Det vil sige, at det </P>  \r\n\r\n<P>befolkningsunderlag, der kunne drage nytte af en erhvervelse, </P>  \r\n\r\n<P>skulle være større end den enkelte bys eller kommunes. </P>  \r\n\r\n<P>Ved administrationen af loven har Miljøministeriet kunnet støtte sig </P>  \r\n\r\n<P>på rådgivende udtalelser fra Erhvervelsesudvalget, som rummer </P>  \r\n\r\n<P>repræsentanter for Finansministeriet. Landbrugsministeriet, </P>  \r\n\r\n<P>Amtsrådsforeningen i Danmark, Miljøministeriets departement samt </P>  \r\n\r\n<P>Planstyrelsen og Skov- og Naturstyrelsen. I november 1986 </P>  \r\n\r\n<P>udvidedes udvalget med repræsentanter for Danmarks </P>  \r\n\r\n<P>Naturfredningsforening og Friluftsrådet. </P>  \r\n\r\n<P>I sager om erhvervelse af fast ejendom indhentes udtalelser fra </P>  \r\n\r\n<P>Statsskattedirektoratet om pris og øvrige handelsvilkår. Hvis </P>  \r\n\r\n<P>vilkårene falder inden for direktoratets skøn, kan erhvervelsen </P>  \r\n\r\n<P>gennemføres med Finansministeriets tilslutning. </P>  \r\n\r\n<P>Hvis der i Erhvervelsesudvalget ikke har været enighed om et </P>  \r\n\r\n<P>erhvervelsesforslag, er sagen af Finansministeriet krævet </P>  \r\n\r\n<P>forelagt for Finansudvalget. </P>  \r\n\r\n<P>Skov- og Naturstyrelsen (tidligere Fredningsstyrelsen) har varetaget </P>  \r\n\r\n<P>formandskabet for udvalget, i den periode hvor loven har været </P>  \r\n\r\n<P>administreret af Miljøministeriet. </P>  \r\n\r\n<P>Ved administrationen af loven har Miljøministeriet desuden støttet </P>  \r\n\r\n<P>sig på de regionale fredningsmyndigheders holdning til de enkelte </P>  \r\n\r\n<P>erhvervelsesforslag. Dette samarbejde forudsættes videreført og </P>  \r\n\r\n<P>udvidet for så vidt angår forslag om tilskud til større </P>  \r\n\r\n<P>naturbevarings- og genopretningsprojekter. </P>  \r\n\r\n<P>Rammerne for samarbejdet mellem de regionale fredningsmyndigheder og </P>  \r\n\r\n<P>Miljøministeriet om ejendomserhvervelser er efter en konference </P>  \r\n\r\n<P>herom mellem amtsrådene/Hovedstadsrådet og Miljøministeriet </P>  \r\n\r\n<P>fastlagt i et notat (&#187;Middelfartpapiret&#171;, juli 1986). Ifølge  \r\n\r\n</P>  \r\n\r\n<P>dette notat drøftes forslag til erhvervelser mellem den regionale </P>  \r\n\r\n<P>fredningsmyndighed og det pågældende statsskovdistrikt for at få </P>  \r\n\r\n<P>erhvervelserne belyst så grundigt som muligt, herunder formålet </P>  \r\n\r\n<P>med erhvervelserne og hovedretningslinierne for den fremtidige </P>  \r\n\r\n<P>drift. Herefter sendes forslagene til Skov- og Naturstyrelsen. </P>  \r\n\r\n<P>Miljøministeriets ejendomme administreres af statsskovdistrikterne. </P>  \r\n\r\n<P>Overførsel af administrationen af en ejendom til en anden </P>  \r\n\r\n<P>myndighed, f.eks. et amtsråd/Hovedstadsrådet, herunder de </P>  \r\n\r\n<P>økonomiske byrder, der er forbundet hermed, vil kunne aftales med </P>  \r\n\r\n<P>bevarelse af ejendomsretten i Miljøministeriet. Det vil </P>  \r\n\r\n<P>formentlig i visse tilfælde være hensigtsmæssigt, at der aftales </P>  \r\n\r\n<P>en sådan overførsel. Det vil typisk dreje sig om enligtliggende </P>  \r\n\r\n<P>støttepunkter for friluftslivet og egentlige aktivitetsbetingede </P>  \r\n\r\n<P>projekter. Andre forhold kan gøre det hensigtsmæssigt, at arealer </P>  \r\n\r\n<P>forvaltes af en anden myndighed. En tilsvarende overførsel af </P>  \r\n\r\n<P>arealer fra andre myndigheder til Miljøministeriet kan ligeledes </P>  \r\n\r\n<P>komme på tale. </P>  \r\n\r\n<P>Selv om lov 230 rummer mulighed for ydelse af lån til </P>  \r\n\r\n<P>ejendomserhvervelser, har der ikke i nævneværdigt omfang været </P>  \r\n\r\n<P>ansøgt herom. Årsagen hertil har bl.a. været, at </P>  \r\n\r\n<P>forrentningsvilkårene ikke har været attraktive i forhold til det </P>  \r\n\r\n<P>private lånemarked, og - i de senere år - at aktiviteter </P>  \r\n\r\n<P>finansieret af lån ikke har været holdt uden for de regionale </P>  \r\n\r\n<P>myndigheders aktivitetsrammer. </P>  \r\n\r\n<P>Selv om lov 230 ligeledes rummer en ekspropriationsmulighed - samt </P>  \r\n\r\n<P>en mulighed for pålæggelse af forkøbsret - har denne </P>  \r\n\r\n<P>ekspropriationshjemmel aldrig været anvendt. Der er endvidere kun </P>  \r\n\r\n<P>i få tilfælde pålagt forkøbsret på ejendomme. </P>  \r\n\r\n<P>Miljøministeriets opkøb i medfør af loven foregår på markedsvilkår, </P>  \r\n\r\n<P>dvs. at ministeriet ofte er henvist til - med meget korte </P>  \r\n\r\n<P>frister- at købe ejendomme, der alligevel er udbudt til salg. </P>  \r\n\r\n<P>Dette har i enkelte tilfælde bevirket, at ministeriets muligheder </P>  \r\n\r\n<P>for at købe værdifulde ejendomme er forskertset. </P>  \r\n\r\n<P>Det har i visse tilfælde været vanskeligt på kort sigt at skabe en </P>  \r\n\r\n<P>sammenhæng i de erhvervelser, som har kunnet gennemføres på disse </P>  \r\n\r\n<P>betingelser. Det har derfor i Erhvervelsesudvalget været påpeget, </P>  \r\n\r\n<P>at opkøbsplanlægningen burde prioriteres højt med henblik på at </P>  \r\n\r\n<P>skabe større, sammenhængende naturområder. Miljøministeriet har </P>  \r\n\r\n<P>bl.a. på denne baggrund udarbejdet opkøbsplaner for &#187;Sydskoven&#171;  \r\n\r\n</P>  \r\n\r\n<P>(Karlstrup - Karlslunde området) samt for et område i Nordjylland </P>  \r\n\r\n<P>ved &#187;Vandplasken&#171;, og flere er på vej. F.eks. har der været </P>  \r\n\r\n<P>samarbejde med de berørte myndigheder (herunder den regionale </P>  \r\n\r\n<P>myndighed) om opkøbsplanlægning for Samsø, Mols og Helgenæs. </P>  \r\n\r\n<P>Endvidere vil der på baggrund af driftsplanlægningen af </P>  \r\n\r\n<P>Miljøministeriets arealer kunne ske udpegning af arealer til </P>  \r\n\r\n<P>opkøb. En opkøbsplan for et område betyder dog ikke nødvendigvis, </P>  \r\n\r\n<P>at en erhvervelse i dette område går forud for en enligtliggende </P>  \r\n\r\n<P>ejendom. Hvilke ejendomme, der skal erhverves, vil afgøres ved </P>  \r\n\r\n<P>almindelig prioritering. </P>  \r\n\r\n<P>2. Arbejdet med en strategi for de marginale jorder, skovpolitik og </P>  \r\n\r\n<P>&#187;grøn strategi&#171; </P>  \r\n\r\n<P>Folketingets Miljø- og Planlægningsudvalg afgav den 3. juni 1987 </P>  \r\n\r\n<P>beretning om en samlet strategi på marginaljordsområdet. </P>  \r\n\r\n<P>Marginaljordsstrategien angiver, at følgende hovedmål bør være </P>  \r\n\r\n<P>bestemmende for de kommende års indsats: at bevare udyrkede eller </P>  \r\n\r\n<P>ekstensivt dyrkede arealer, at beskytte særligt miljøfølsomme </P>  \r\n\r\n<P>områder som vandløb, søer, naturarealer, ferske enge m.v. og at </P>  \r\n\r\n<P>afbøde konsekvenserne af marginaliseringen i tilfælde, hvor en </P>  \r\n\r\n<P>opgivelse af dyrkningen betragtes som uacceptabel af </P>  \r\n\r\n<P>landskabelige grunde eller af hensyn til lokalsamfundet. </P>  \r\n\r\n<P>Indsatsen skal navnlig sigte på at imødegå eller afbøde </P>  \r\n\r\n<P>marginaliseringen eller at fremme en ændret udnyttelse af </P>  \r\n\r\n<P>marginaljorderne gennem: </P>  \r\n\r\n<P>- ekstensivering eller anden miljøvenlig landbrugsproduktion, </P>  \r\n\r\n<P>- skovtilplantning eller </P>  \r\n\r\n<P>- opretholdelse eller genopretning som naturarealer. </P>  \r\n\r\n<P>Hertil kommer ønsket om udbygning af mulighederne for friluftslivet, </P>  \r\n\r\n<P>som er et hovedelement i Miljøministeriets &#187;grønne strategi&#171;,  \r\n\r\n jf. </P>  \r\n\r\n<P>redegørelsen til Folketingets Miljø- og Planlægningsudvalg af 2. </P>  \r\n\r\n<P>marts 1987 om naturbevaring og friluftsliv. </P>  \r\n\r\n<P>I december 1986 afgav Landbrugsministeriets skovpolitiske udvalg </P>  \r\n\r\n<P>betænkning om en fremtidig skovpolitik. På baggrund heraf samt på </P>  \r\n\r\n<P>baggrund af redegørelsen om de marginale jorder og de senere års </P>  \r\n\r\n<P>mange initiativer på skov- og naturområdet fremsendte regeringen </P>  \r\n\r\n<P>april 1987 sin skovpolitiske redegørelse til Folketinget. Heri </P>  \r\n\r\n<P>anføres, at af forsyningsmæssige, økonomiske, </P>  \r\n\r\n<P>beskæftigelsesmæssige, miljømæssige og friluftsmæssige årsager </P>  \r\n\r\n<P>skal skovtilplantningen forøges væsentligt. Tilplantningen skal </P>  \r\n\r\n<P>bl.a. ske ved offentlig skovtilplantning. </P>  \r\n\r\n<P>Hovedsigtet med det samtidigt fremsatte forslag til skovlov er at </P>  \r\n\r\n<P>bevare og værne de danske skove samt at forøge og forbedre både </P>  \r\n\r\n<P>træproduktionen og varetagelsen af miljø- og naturhensyn. </P>  \r\n\r\n<P>Skovloven skal således bl.a. medvirke til at øge skovarealet, </P>  \r\n\r\n<P>fremme det flersidige skovbrug og styrke rådgivning og </P>  \r\n\r\n<P>information om god skovdrift. </P>  \r\n\r\n<P>Ekstensivering </P>  \r\n\r\n<P>Som følge af den økonomiske og strukturelle udvikling inden for </P>  \r\n\r\n<P>landbrugserhvervet forventes der i de kommende år en stadig </P>  \r\n\r\n<P>ekstensivering af landbrugsdriften, eksempelvis ved at arealerne </P>  \r\n\r\n<P>braklægges eller udlægges med vedvarende græs. For at påvirke </P>  \r\n\r\n<P>udviklingen, således at denne ekstensivering sker på den </P>  \r\n\r\n<P>miljømæssigt mest fordelagtige måde, er det nødvendigt med </P>  \r\n\r\n<P>direkte eller indirekte økonomisk støtte, jf. også nedenfor </P>  \r\n\r\n<P>omtalen af ekstensiveringsordningen i EØF. </P>  \r\n\r\n<P>Skovtilplantning </P>  \r\n\r\n<P>Overalt i verden er offentlig skovdrift et anerkendt og udbredt </P>  \r\n\r\n<P>middel i den nationale skovpolitik. I Danmark udgør offentligt </P>  \r\n\r\n<P>ejede skove 39 pct. af det samlede skovareal. Baggrunden for </P>  \r\n\r\n<P>ønsket om offentligt ejede skove er, at der i driften af disse </P>  \r\n\r\n<P>bedre kan lægges vægt på at fremme en flersidig produktion af </P>  \r\n\r\n<P>såvel træ og træprodukter som miljø- og fritidsgoder, ligesom </P>  \r\n\r\n<P>samfundets målsætning normalt vil være en anden, og </P>  \r\n\r\n<P>tidshorisonten normalt længere end en privat ejers. De miljø- og </P>  \r\n\r\n<P>fritidsgoder, der er og ønskes frembragt i skovene, kan nemt </P>  \r\n\r\n<P>blive en så stor økonomisk belastning for den private ejer, at </P>  \r\n\r\n<P>det er oplagt at fremme dem gennem statsskovdrift, ligesom de </P>  \r\n\r\n<P>øvrige skovpolitiske mål mere direkte kan nås gennem statsdrift. </P>  \r\n\r\n<P>Ved statsdrift anlægges en samfundsmæssig ressourcebetragtning. Der </P>  \r\n\r\n<P>opbygges vedmassereserver med høj værdi med henblik på at afbøde </P>  \r\n\r\n<P>forsyningsmæssige krisesituationer, stabilisering af træmarkedet </P>  \r\n\r\n<P>etc., uden at den kortsigtede, privatøkonomiske side af sagen </P>  \r\n\r\n<P>bliver dominerende. Statsskovene kan endvidere i et samspil med </P>  \r\n\r\n<P>den private skovsektor sikre arbejdspladserne i følgeindustrierne </P>  \r\n\r\n<P>gennem f.eks. etablering af råtrælagre, merhugst når industrien </P>  \r\n\r\n<P>mangler træ osv. Herudover er statsskovene velegnede til at skabe </P>  \r\n\r\n<P>arbejdspladser i perioder med arbejdsløshed. </P>  \r\n\r\n<P>Både private og offentlige skove giver mulighed for produktion og </P>  \r\n\r\n<P>immaterielle goder. Forskellen mellem de to ejerformer ligger </P>  \r\n\r\n<P>især i muligheden for og pligten til at tilgodese de sidstnævnte </P>  \r\n\r\n<P>hensyn. Privatskovene forsøger, så langt som det økonomisk er </P>  \r\n\r\n<P>muligt, at tilgodese de immaterielle hensyn, mens de offentlige </P>  \r\n\r\n<P>skove skal tilgodese større arealer med løvskov, arealer med </P>  \r\n\r\n<P>danske træarter og i større grad bevare overmodne </P>  \r\n\r\n<P>bevoksninger/stævningsskove m.v. Samtidig vil de offentlige skove </P>  \r\n\r\n<P>lettere kunne stille faciliteter til rådighed for publikum. De </P>  \r\n\r\n<P>offentlige skove er åbne for almenhedens færdsel uden </P>  \r\n\r\n<P>begrænsninger, medens publikum i de private skove alene må færdes </P>  \r\n\r\n<P>på skovvejene i dagtimerne. </P>  \r\n\r\n<P>Den statslige skovtilplantning kan endvidere benyttes til </P>  \r\n\r\n<P>demonstration og vejledning for private, der ønsker at plante </P>  \r\n\r\n<P>skov. </P>  \r\n\r\n<P>Statslig erhvervelse og tilplantning udelukker ikke senere salg af </P>  \r\n\r\n<P>skove til private. I forbindelse med sådanne frasalg skal det dog </P>  \r\n\r\n<P>sikres, at der ikke sker en tilsidesættelse af de hensyn, der </P>  \r\n\r\n<P>nævnes i lovforslagets formålsparagraf. </P>  \r\n\r\n<P>Forinden en større skovtilplantning vil finde sted, skal der udpeges </P>  \r\n\r\n<P>skovtilplantningsområder. Dette vil ske i regionplanlægningen. </P>  \r\n\r\n<P>Retningslinierne for udpegningen af skovtilplantningsområderne </P>  \r\n\r\n<P>vil bl.a. blive fastlagt med hjemmel i skovloven samt de </P>  \r\n\r\n<P>forskellige planlove. </P>  \r\n\r\n<P>Skovtilplantning i et moderat tempo vil være at foretrække. </P>  \r\n\r\n<P>Herigennem sikres en sikker forsyning med det rette frø- og </P>  \r\n\r\n<P>plantemateriale, en jævn udvikling i behovet for arbejdskraft og </P>  \r\n\r\n<P>senere jævnt udbytte af træ og træprodukter. Den langsomme </P>  \r\n\r\n<P>skovtilplantning minimerer samtidig risikoen for </P>  \r\n\r\n<P>fejlinvesteringer. </P>  \r\n\r\n<P>En langsom skovtilplantning vil af sig selv medføre, at der opnås en </P>  \r\n\r\n<P>jævn fordeling af alle aldre i skoven. Herved undgås de store </P>  \r\n\r\n<P>monotone flader af ensaldrende skov. Et sådant varieret </P>  \r\n\r\n<P>skovbillede har oplevelsesmæssigt og naturmæssigt et stort </P>  \r\n\r\n<P>indhold. Samtidig vil det være muligt løbende at eksperimentere </P>  \r\n\r\n<P>med forskellige træarter for at opnå et blandet og varieret </P>  \r\n\r\n<P>skovbillede. </P>  \r\n\r\n<P>Miljøministeriet vil som et ideelt mål finde det ønskeligt, at det </P>  \r\n\r\n<P>danske skovareal fordobles fra de nuværende 12 pct. til ca. 25 </P>  \r\n\r\n<P>pct. af landets areal i løbet af en &#187;trægeneration&#171;, dvs. over  \r\n\r\n</P>  \r\n\r\n<P>det næste trekvarte århundrede. Dette vil med en ligeligt fordelt </P>  \r\n\r\n<P>indsats indebære en årlig tilplantning på op til 5.000 ha, medens </P>  \r\n\r\n<P>der for tiden tilplantes 1.000-1.500 ha. I de forannævnte </P>  \r\n\r\n<P>redegørelser peges på, at statens del af tilplantningen skal være </P>  \r\n\r\n<P>væsentlig, hvilket vil blive søgt opfyldt efter de kommende års </P>  \r\n\r\n<P>bevillingsmæssige muligheder. </P>  \r\n\r\n<P>Ved statslig skovtilplantning vil Skov- og Naturstyrelsen varetage </P>  \r\n\r\n<P>de hensyn, der er formålet med erhvervelsen af den pågældende </P>  \r\n\r\n<P>ejendom. Der vil dog ikke nødvendigvis skulle ske en fuldstændig </P>  \r\n\r\n<P>tilplantning af en ejendom, uanset om den er erhvervet med </P>  \r\n\r\n<P>tilplantning som hovedformål. Modsætningsvis kan der godt ske en </P>  \r\n\r\n<P>vis tilplantning af ejendomme, erhvervet med begrundelse i øvrige </P>  \r\n\r\n<P>friluftsmæssige forhold. </P>  \r\n\r\n<P>Uanset om der plantes nåleskov eller løvskov, skal der etableres </P>  \r\n\r\n<P>skovbryn, og i nåleskovene skal der endvidere indplantes løvtræer </P>  \r\n\r\n<P>af hensyn til stabilitet, publikum, dyreliv osv. I skovbrynene </P>  \r\n\r\n<P>vil der blive indplantet danske buske (med bær) og træarter. </P>  \r\n\r\n<P>Herved øges i særlig grad fuglenes og insekternes fødemuligheder. </P>  \r\n\r\n<P>En langsom skovtilplantning vil medføre, at det bliver muligt at </P>  \r\n\r\n<P>placere de åbne arealer med græs, marker, moser, heder m.v. på de </P>  \r\n\r\n<P>rette steder. Derved øges den landskabelige variation, som sammen </P>  \r\n\r\n<P>med de deraf følgende mange skovbryn giver mange levemuligheder </P>  \r\n\r\n<P>for dyr og fugle. </P>  \r\n\r\n<P>Den statslige skovplantning vil være et supplement til privat </P>  \r\n\r\n<P>skovtilplantning, hvortil støtte også vil være nødvendig. Der </P>  \r\n\r\n<P>henvises vedrørende ikke-statslig skovplantning til lov om støtte </P>  \r\n\r\n<P>til forbedring af strukturen og effektiviteten i jordbruget, jf. </P>  \r\n\r\n<P>de indledende bemærkninger. </P>  \r\n\r\n<P>Opretholdelse af naturarealer </P>  \r\n\r\n<P>Opretholdelse af naturarealer tager særligt sigte på at bevare </P>  \r\n\r\n<P>ekstensivt dyrkede eller udyrkede arealer. Der er tale om ferske </P>  \r\n\r\n<P>enge, strandenge, overdrev samt heder, moser og andre, særligt </P>  \r\n\r\n<P>miljøfølsomme områder som vandløb, søer og agerlandets </P>  \r\n\r\n<P>småbiotoper. Det er karakteristisk for disse landskabstyper, at </P>  \r\n\r\n<P>de i takt med strukturændringerne i jordbruget arealmæssigt er </P>  \r\n\r\n<P>blevet stærkt reduceret. </P>  \r\n\r\n<P>De tilbageværende arealer er truet af bl.a. tilgroning. Såfremt de </P>  \r\n\r\n<P>nævnte landskabstyper skal bevares, forudsætter det, at der </P>  \r\n\r\n<P>foretages græsning eller høslæt. Disse driftsformer er imidlertid </P>  \r\n\r\n<P>mange steder ophørt eller i fare for at ophøre på grund af </P>  \r\n\r\n<P>manglende rentabilitet. Opretholdelse af f.eks. enge, overdrev og </P>  \r\n\r\n<P>heder vil derfor mange steder forudsætte, at der ydes tilskud til </P>  \r\n\r\n<P>driften af arealerne. Sådanne driftstilskud kan baseres på en </P>  \r\n\r\n<P>aftale mellem ejeren og en offentlig myndighed. </P>  \r\n\r\n<P>Det forudsættes, at der alene ydes tilskud til naturpleje på </P>  \r\n\r\n<P>private, ikke-fredede arealer, og at ejeren ikke samtidig </P>  \r\n\r\n<P>modtager støtte til drift af arealerne i medfør af f.eks. en </P>  \r\n\r\n<P>kommende ordning vedr. støtte til landbrugsdrift i miljøfølsomme </P>  \r\n\r\n<P>områder. </P>  \r\n\r\n<P>Det må på den anden side erkendes, at nogle naturområder vil fungere </P>  \r\n\r\n<P>bedst økologisk set, hvis de lades urørte. Det gælder områder som </P>  \r\n\r\n<P>klitter, klitheder, hedemoser, hedesøer, mange rørskove, krat, </P>  \r\n\r\n<P>sump ved søer og moser m.v., der stort set ikke bør plejes. </P>  \r\n\r\n<P>Naturgenopretning </P>  \r\n\r\n<P>I regeringens marginaljordsstrategi blev det foreslået, at en del af </P>  \r\n\r\n<P>de miljømæssige interesseområder, som er af ringe eller ingen </P>  \r\n\r\n<P>landbrugsmæssig betydning, genskabes som naturområder, f.eks. </P>  \r\n\r\n<P>søer eller andre vådområder, samt at en sådan naturgenopretning </P>  \r\n\r\n<P>skulle kunne realiseres gennem offentlige erhvervelser eller </P>  \r\n\r\n<P>tilskud til private. </P>  \r\n\r\n<P>Ønsket om at iværksætte naturgenopretning må ses i sammenhæng med, </P>  \r\n\r\n<P>at en lang række uudnyttede eller ekstensivt udnyttede arealer i </P>  \r\n\r\n<P>agerlandet, f.eks. moser, små og større lavvandede vådområder, </P>  \r\n\r\n<P>søer, vedvarende græsarealer uden for omdrift, småbiotoper og </P>  \r\n\r\n<P>overdrev er forsvundet. Der er samtidig sket en forringelse af </P>  \r\n\r\n<P>naturområderne, bl.a. fordi den ekstensive, landbrugsmæssige </P>  \r\n\r\n<P>udnyttelse i en række tilfælde er blevet opgivet. Arealtilstanden </P>  \r\n\r\n<P>forringes endvidere som følge af dræning, gødskning og sprøjtning. </P>  \r\n\r\n<P>Det er især de våde arealer, der er blevet stærkt reduceret </P>  \r\n\r\n<P>arealmæssigt. Der bør derfor gøres en særlig indsats for at </P>  \r\n\r\n<P>genskabe sådanne naturområder. </P>  \r\n\r\n<P>Det er hensigten i forskellige egne af landet at genskabe tørlagte </P>  \r\n\r\n<P>vådområder (søer, tidligere fjorde, vandløbsnære arealer og </P>  \r\n\r\n<P>lign.), som i dag er uden væsentlig landbrugsmæssig interesse. </P>  \r\n\r\n<P>Herved kan bevaringen af en lang række udryddelsestruede plante- </P>  \r\n\r\n<P>og dyrearter, landskabelig variation og udvidede muligheder for </P>  \r\n\r\n<P>friluftsliv fremmes, ligesom en række kulturhistoriske værdier </P>  \r\n\r\n<P>kan sikres. </P>  \r\n\r\n<P>Der kan efter lovforslaget ydes økonomisk støtte til </P>  \r\n\r\n<P>naturgenopretningsprojekter i privat, amtskommunalt eller </P>  \r\n\r\n<P>kommunalt regi. </P>  \r\n\r\n<P>Arealer, hvor den tidligere tilstand søges genskabt, bør det </P>  \r\n\r\n<P>offentlige kunne tilbyde at overtage. Gennemførelsen af </P>  \r\n\r\n<P>naturgenopretningsprojekter vil således ofte forudsætte statslige </P>  \r\n\r\n<P>arealerhvervelser. </P>  \r\n\r\n<P>Alle projekter bør gennemføres i et tæt samspil mellem de berørte </P>  \r\n\r\n<P>parter, så der opnås størst muligt medspil fra lodsejere og </P>  \r\n\r\n<P>lokale myndigheder. Der kan allerede i dag konstateres en stor </P>  \r\n\r\n<P>interesse herfor. </P>  \r\n\r\n<P>Friluftsliv </P>  \r\n\r\n<P>Udbygningen af muligheder for friluftslivet sker som nævnt også </P>  \r\n\r\n<P>gennem skovtilplantning. Herudover er der dog behov for at øge </P>  \r\n\r\n<P>offentlighedens adgangsmuligheder til naturen, at etablere </P>  \r\n\r\n<P>støttepunkter for friluftslivet, at skabe øget naturforståelse </P>  \r\n\r\n<P>samt at øge mulighederne for landbrugsturisme. </P>  \r\n\r\n<P>Offentlighedens adgang bør søges sikret, i forbindelse med at der af </P>  \r\n\r\n<P>naturhensyn indgås aftaler med lodsejere om drift og pleje af </P>  \r\n\r\n<P>arealer. Etablering af støttepunkter og gennemførelse af </P>  \r\n\r\n<P>informationsaktiviteter, som det kendes gennem lov 230, bør søges </P>  \r\n\r\n<P>udbygget. Dette gælder i særdeleshed, hvis det på grundlag af den </P>  \r\n\r\n<P>igangværende forsøgsordning besluttes at indføre naturparker i </P>  \r\n\r\n<P>Danmark, jf. beslutningsforslag B 68 (1985/86) herom. </P>  \r\n\r\n<P>Miljøministeriet fremmer en større forståelse for naturen gennem 14 </P>  \r\n\r\n<P>naturskoler, hvor skoleelever tilbydes naturoplevelser på eller i </P>  \r\n\r\n<P>tilknytning til Miljøministeriets arealer. Det er ønskeligt, at </P>  \r\n\r\n<P>antallet af naturskoler øges, således at flere børn tilbydes </P>  \r\n\r\n<P>denne mulighed - også gerne flere gange i deres skoleforløb. </P>  \r\n\r\n<P>Endvidere forestår ministeriet i 1987-89 en forsøgsordning med </P>  \r\n\r\n<P>naturvejledning i Danmark. Under ordningen er der ansat 11 </P>  \r\n\r\n<P>naturvejledere, som er placeret i spændende naturområder med en </P>  \r\n\r\n<P>rigdom af natur og kulturminder. </P>  \r\n\r\n<P>De 6 naturvejledere er ansat under Miljøministeriet, mens de 5 er </P>  \r\n\r\n<P>ansat med 70 pct. statsligt tilskud af amtsråd, </P>  \r\n\r\n<P>kommunalbestyrelser eller selvejende institutioner. </P>  \r\n\r\n<P>Naturvejledernes opgave er at fortælle de besøgende om naturen, </P>  \r\n\r\n<P>kulturminderne og jordbruget i de områder, de er tilknyttet, og </P>  \r\n\r\n<P>som de har et særligt godt kendskab til. Her gennemfører de en </P>  \r\n\r\n<P>lang række naturvejlederaktiviteter - spændende fra vandringer, </P>  \r\n\r\n<P>foredrag, udstillinger, brochurer og radioudsendelser til </P>  \r\n\r\n<P>naturdage for børn. Når den nuværende forsøgsordning nærmer sig </P>  \r\n\r\n<P>sin afslutning, vil der skulle tages stilling til en </P>  \r\n\r\n<P>fortsættelse. En naturvejlederordning vil kunne støttes i medfør </P>  \r\n\r\n<P>af lovforslaget. </P>  \r\n\r\n<P>Fremme af landbrugsturismen er ønskelig af hensyn til såvel </P>  \r\n\r\n<P>friluftslivet som nationaløkonomien og udfra målsætningen om at </P>  \r\n\r\n<P>opretholde en vis bosætning i landdistrikterne. </P>  \r\n\r\n<P>Sammenfatning </P>  \r\n\r\n<P>Der er således behov for hjemmel samt økonomiske virkemidler til at </P>  \r\n\r\n<P>gennemføre de nævnte aktiviteter, til at iværksætte en del </P>  \r\n\r\n<P>hastende enkeltindsatser på marginaljordsområdet samt til sikring </P>  \r\n\r\n<P>(opkøb) af større sammenhængende arealer med henblik på at </P>  \r\n\r\n<P>tilgodese økologiske, skovbrugsmæssige og friluftsmæssige hensyn. </P>  \r\n\r\n<P>Med det foreliggende lovforslag tilsigtes derfor udfra økologiske og </P>  \r\n\r\n<P>vedproduktionsmæssige hensyn en udvidelse af lov 230's saglige </P>  \r\n\r\n<P>område og virkemidler. </P>  \r\n\r\n<P>Samtidig ønskes lov 230's principper udvidet med henblik på en mere </P>  \r\n\r\n<P>effektiv varetagelse af initiativer på friluftslivets område, </P>  \r\n\r\n<P>f.eks. gennemførelsen i overensstemmelse med Miljøministeriets </P>  \r\n\r\n<P>&#187;grønne strategi&#171; af en naturformidling, som skaber større </P>  \r\n\r\n<P>naturforståelse. </P>  \r\n\r\n<P>3. Lovforslagets principper </P>  \r\n\r\n<P>Baggrund </P>  \r\n\r\n<P>Lovforslaget viderefører lov 230's hovedprincip: at der med </P>  \r\n\r\n<P>økonomiske virkemidler sigtes mod aktiv gennemførelse af lovens </P>  \r\n\r\n<P>formål. Der vil således fortsat kunne erhverves fast ejendom med </P>  \r\n\r\n<P>henblik på at bevare landskaber og tilvejebringe arealer til </P>  \r\n\r\n<P>feriecentre, campingpladser og almene rekreative formål. </P>  \r\n\r\n<P>Derimod forudsættes den foreslåede lov ikke anvendt til </P>  \r\n\r\n<P>fremskaffelse af arealer til sommerhusbebyggelse og kolonihaver, </P>  \r\n\r\n<P>selvom dette var omfattet af lov 230's formål. Dog vil ubebyggede </P>  \r\n\r\n<P>sommerhusområder kunne erhverves med henblik på etablering af </P>  \r\n\r\n<P>andre typer rekreative anlæg, såfremt en sådan konvertering kan </P>  \r\n\r\n<P>ske i overensstemmelse med planlægningen for området. </P>  \r\n\r\n<P>Med lovforslagets større antal virkemidler åbnes desuden mulighed </P>  \r\n\r\n<P>for at gennemføre en række andre initiativer til gavn for </P>  \r\n\r\n<P>friluftslivet, f.eks. skovtilplantning og de aktiviteter, der er </P>  \r\n\r\n<P>nævnt ovenfor. </P>  \r\n\r\n<P>Lovforslaget skal desuden ses i sammenhæng med den foreslåede </P>  \r\n\r\n<P>ændring af naturfredningsloven, der - gennem generelle </P>  \r\n\r\n<P>reguleringer - sigter mod opfyldelse af en del af de samme mål. </P>  \r\n\r\n<P>Dog foreslås nu, at naturfredningslovens beføjelser også kan </P>  \r\n\r\n<P>anvendes til naturgenopretning, ligesom de regionale myndigheder </P>  \r\n\r\n<P>foreslås pålagt en principiel plejepligt på egne arealer, der er </P>  \r\n\r\n<P>omfattet af lovens generelle beskyttelsesordning. </P>  \r\n\r\n<P>For at viderføre lov 230's aktive indsats på friluftsområdet taler </P>  \r\n\r\n<P>endvidere fortsat de mulige udenlandske ønsker om erhvervelse af </P>  \r\n\r\n<P>danske rekreative områder. </P>  \r\n\r\n<P>Der er imidlertid også behov for udvidelse af lov 230's saglige </P>  \r\n\r\n<P>område og dens virkemidler. Det foreliggende lovforslag tager </P>  \r\n\r\n<P>sigte på at dække disse behov. </P>  \r\n\r\n<P>Modernisering og forenkling </P>  \r\n\r\n<P>Samtidig med den nævnte modernisering tilsigtes en forenkling. Det </P>  \r\n\r\n<P>forudsættes således, at de generelle bevillingsregler muliggør </P>  \r\n\r\n<P>overførsel af et finansårs restbevilling til det næste. Endvidere </P>  \r\n\r\n<P>bemyndiges miljøministeren til at sælge erhvervet ejendom og til </P>  \r\n\r\n<P>efter forhandling med finansministeren at modtage gaver til </P>  \r\n\r\n<P>opfyldelse af lovens formål. </P>  \r\n\r\n<P>Endvidere foreslås det, at en del af bevillingen kan anvendes til </P>  \r\n\r\n<P>dækning af driftsudgifter på Miljøministeriets ejendomme. Dette </P>  \r\n\r\n<P>har været forudsat også i lov 230's funktionsperiode (jf. Akt 179 </P>  \r\n\r\n<P>13/12 72 og senere finanslove), men der har været rejst tvivl om </P>  \r\n\r\n<P>ordningens rækkevidde. Med lovforslagets hjemmel aflastes </P>  \r\n\r\n<P>Finansudvalget således for behandling af enkeltsager vedr. midler </P>  \r\n\r\n<P>til drift af erhvervede ejendomme. </P>  \r\n\r\n<P>Udvidelsen af lovens virkemidler sker, ved at der gives hjemmel til </P>  \r\n\r\n<P>ydelse af lån og tilskud til bevaring, pleje og genopretning af </P>  \r\n\r\n<P>natur og til friluftsformål samt til afholdelse af driftsudgifter </P>  \r\n\r\n<P>på Miljøministeriets ejendomme. Det bemærkes, at der ikke efter </P>  \r\n\r\n<P>lovforslaget kan ydes støtte til ikke-statslig skovtilplantning. </P>  \r\n\r\n<P>Ved vurderingen af det hensigtsmæssige i at yde lån eller tilskud </P>  \r\n\r\n<P>vil Miljøministeriet lægge vægt på, at lån/støttemodtager kan </P>  \r\n\r\n<P>varetage opgaven på en bedre og samfundsøkonomisk billigere måde </P>  \r\n\r\n<P>end staten, eller at staten opnår fordele, som den ikke kunne </P>  \r\n\r\n<P>opnå på anden måde. </P>  \r\n\r\n<P>Ydelse til private af lån og tilskud til naturbevaring, -pleje og </P>  \r\n\r\n<P>-genopretning skal baseres på frivillige, privatretlige aftaler </P>  \r\n\r\n<P>mellem det offentlige eller almennyttige foreninger m.v. og </P>  \r\n\r\n<P>ejerne. Aftalerne skal være bindende for ejeren /brugeren og </P>  \r\n\r\n<P>fastlægge en bestemt driftsform for arealet samt normalt også </P>  \r\n\r\n<P>give offentligheden adgang hertil. </P>  \r\n\r\n<P>Bortset fra statslig skovtilplantning kan der ikke gives noget </P>  \r\n\r\n<P>entydigt svar på, hvilket af lovgivningens virkemidler, der skal </P>  \r\n\r\n<P>anvendes i en given situation. Der vil som hidtil være brug for </P>  \r\n\r\n<P>en afvejning i den konkrete sag af, hvorvidt man skal erhverve, </P>  \r\n\r\n<P>frede i medfør af naturfredningsloven, eller om man skal indgå </P>  \r\n\r\n<P>aftaler med lodsejerne. </P>  \r\n\r\n<P>Hvor der skal etableres støttepunkter for friluftslivet, er det </P>  \r\n\r\n<P>oftest nødvendigt at kunne udøve ejers rådighed over den </P>  \r\n\r\n<P>pågældende ejendom. Erhvervelse er her hensigtsmæssig, mens det, </P>  \r\n\r\n<P>hvor der er tale om at bevare et område som hidtil, typisk vil </P>  \r\n\r\n<P>være hensigtsmæssigt at anvende fredningsinstituttet. </P>  \r\n\r\n<P>Der er således en principiel arbejdsdeling mellem fredning og opkøb. </P>  \r\n\r\n<P>Nogle fredninger er dog ikke tidssvarende hvad angår f.eks. </P>  \r\n\r\n<P>bestemmelser om jagt eller pleje. Der kan derfor blive tale om </P>  \r\n\r\n<P>erhvervelse af fredede arealer, ligesom arronderingskøb med </P>  \r\n\r\n<P>henblik på rationel drift kan foretages med hjemmel i loven </P>  \r\n\r\n<P>uanset arealernes fredningsmæssige status. </P>  \r\n\r\n<P>Ved naturgenopretningsprojekter vil der ofte blive tale om, at flere </P>  \r\n\r\n<P>ejere ønskes inddraget, dog således at kun dele af deres </P>  \r\n\r\n<P>ejendomme er interessante for projektet. I sådanne situationer </P>  \r\n\r\n<P>kunne det komme på tale at gennemføre en jordfordelingssag. Dog </P>  \r\n\r\n<P>må det forventes, at der i medfør af den foreslåede lov i højere </P>  \r\n\r\n<P>grad end tidligere vil være behov for at erhverve </P>  \r\n\r\n<P>landbrugsejendomme. Dette vil ske under den forudsætning, at de </P>  \r\n\r\n<P>dele af landbrugsejendommene, som ikke er nødvendige til </P>  \r\n\r\n<P>erhvervelsesformålet, søges frasolgt til anden side, mod at det </P>  \r\n\r\n<P>indvundne salgsprovenu tillægges årets bevilling. Det vil ved </P>  \r\n\r\n<P>lovens administration blive tilstræbt alene at erhverve de </P>  \r\n\r\n<P>arealer, som er omfattet af lovens formål. </P>  \r\n\r\n<P>Som bebudet i marginaljordsstrategien er det hensigten at udbygge </P>  \r\n\r\n<P>lov om jordfordeling med henblik på en mere målrettet anvendelse. </P>  \r\n\r\n<P>Heri bør indgå en afklaring af arbejdsdelingen mellem dette </P>  \r\n\r\n<P>lovforslags virkemidler og jordfordelingens muligheder. </P>  \r\n\r\n<P>Det må forventes, at lovforslagets mulighed for pålæggelse af </P>  \r\n\r\n<P>forkøbsret og for ekspropriation navnlig vil blive benyttet i </P>  \r\n\r\n<P>tilfælde, hvor f.eks. gennemførelsen af et </P>  \r\n\r\n<P>naturgenopretningsprojekt forudsætter erhvervelse af et antal </P>  \r\n\r\n<P>ejendomme, men hvor enkelte ejendomme viser sig ikke at kunne </P>  \r\n\r\n<P>erhverves i fri handel. Det er uheldigt, hvis en enkelt eller få </P>  \r\n\r\n<P>ejere kan hindre gennemførelsen af hele projektet, når de øvrige </P>  \r\n\r\n<P>ejere har afhændet deres ejendom i fri handel. </P>  \r\n\r\n<P>Som nævnt i regeringens marginaljordsredegørelse og det tilhørende </P>  \r\n\r\n<P>notat er det endnu ikke afklaret, hvorledes </P>  \r\n\r\n<P>marginaljordsprojekter planlægges. Miljøministeriet finder, at </P>  \r\n\r\n<P>det eksisterende plansystem er tilstrækkeligt, og at spørgsmålet </P>  \r\n\r\n<P>vil være centralt i den sammenfattende fysiske planlægning i de </P>  \r\n\r\n<P>kommende år, blandt andet fordi det herigennem vil være muligt at </P>  \r\n\r\n<P>inddrage offentligheden og de regionale og lokale myndigheder. </P>  \r\n\r\n<P>Hvor der er tale om større områder til skovtilplantning, vil der </P>  \r\n\r\n<P>som nævnt være tale om, at de fremover udpeges i </P>  \r\n\r\n<P>regionplanlægningen. </P>  \r\n\r\n<P>Imidlertid foreligger der allerede nu en del hastende projekter, som </P>  \r\n\r\n<P>bør gennemføres, så snart der er økonomisk og praktisk mulighed </P>  \r\n\r\n<P>herfor. I disse situationer forudsættes det, at projektet </P>  \r\n\r\n<P>gennemføres i samarbejde med den regionale fredningsmyndighed og </P>  \r\n\r\n<P>eventuelt involverede kommunalbestyrelse(r). </P>  \r\n\r\n<P>Ved indgåelse af aftaler om bevaring, pleje og genopretning vil det </P>  \r\n\r\n<P>blive tilstræbt at sikre offentligheden adgang til de omhandlede </P>  \r\n\r\n<P>arealer. Det har været overvejet, om der - i lighed med den </P>  \r\n\r\n<P>ordning der findes for brand- og hærværksskader i de private </P>  \r\n\r\n<P>skove - burde etableres en ordning som forsikring mod de skader, </P>  \r\n\r\n<P>der måtte opstå på de arealer, hvortil offentligheden får adgang. </P>  \r\n\r\n<P>I forbindelse med arbejdet med de marginale jorder er det </P>  \r\n\r\n<P>tilkendegivet, at en sådan ordning anses for en nødvendighed. Det </P>  \r\n\r\n<P>foreslås derfor, at miljøministeren kan erstatte grundejere de </P>  \r\n\r\n<P>tab, som måtte opstå som følge af en aftalt færdselsret for </P>  \r\n\r\n<P>offentligheden. En lille del af bevillingen til lovens formål </P>  \r\n\r\n<P>forventes derfor at medgå hertil. Ekstraordinært store skader </P>  \r\n\r\n<P>forudsættes dækket ved særlig bevilling. </P>  \r\n\r\n<P>Det er endvidere i lovens formålsbestemmelse præciseret, at loven </P>  \r\n\r\n<P>også skal bruges til fremme af kulturhistoriske interesser. Det </P>  \r\n\r\n<P>sker ved, at der generelt vil indgå kulturhistoriske overvejelser </P>  \r\n\r\n<P>ved anvendelse af lovens virkemidler. Dertil kommer at loven vil </P>  \r\n\r\n<P>kunne anvendes til erhvervelse af fortidsminder, i tilfælde hvor </P>  \r\n\r\n<P>en offentlig ejendomsret over fortidsmindet er hensigtsmæssig, </P>  \r\n\r\n<P>fordi den almindelige beskyttelse i medfør af naturfredningsloven </P>  \r\n\r\n<P>ikke er tilstrækkelig til at sikre fortidsmindet. Ligeledes kan </P>  \r\n\r\n<P>loven anvendes til at erhverve eller indgå driftsaftaler for </P>  \r\n\r\n<P>arealer med grupper af fortidsminder ud fra såvel </P>  \r\n\r\n<P>beskyttelseshensyn som formidlingshensyn, herunder for at skabe </P>  \r\n\r\n<P>offentlig adgang til fortidsminderne. Som en konsekvens heraf er </P>  \r\n\r\n<P>det foreslået at ophæve naturfredningslovens bestemmelser i § 51 </P>  \r\n\r\n<P>om erhvervelse af fortidsminder med disse formål for øje. </P>  \r\n\r\n<P>4. Forholdet til landbrugets socio-strukturelle ordninger </P>  \r\n\r\n<P>Lovforslagets intentioner på naturbevarings- og plejeområdet har </P>  \r\n\r\n<P>berøringsflader med de ordninger, der - gennem en revision af </P>  \r\n\r\n<P>Landbrugsministeriets forbedringslov - foreslås til udmøntning af </P>  \r\n\r\n<P>EØF's socio-strukturelle foranstaltninger i Danmark. </P>  \r\n\r\n<P>Foranstaltningerne indebærer bl.a., at der gives tilskud til </P>  \r\n\r\n<P>ekstensivering af korn- og oksekødproduktionen og tilskud til </P>  \r\n\r\n<P>jordbrugere, der inden for særligt udpegede &#187;miljøfølsomme </P>  \r\n\r\n<P>områder&#171; indgår aftaler med det offentlige om arealanvendelsen, </P>  \r\n\r\n<P>samt tilskud til skovtilplantning af arealer, herunder </P>  \r\n\r\n<P>ekstensiverede arealer. </P>  \r\n\r\n<P>Ekstensiveringen tænkes gennemført ved bl.a. braklægning med </P>  \r\n\r\n<P>mulighed for skovtilplantning. Udgangspunktet er, at hovedparten </P>  \r\n\r\n<P>af de ekstensiverede arealer senere igen skal kunne indgå som </P>  \r\n\r\n<P>produktive landbrugsjorder. </P>  \r\n\r\n<P>Ekstensiveringsstøtten er en landsdækkende landbrugsordning, der </P>  \r\n\r\n<P>tilsigter at nedbringe landbrugsproduktionen og samtidig forbedre </P>  \r\n\r\n<P>miljøet. Ordningen administreres af Landbrugsministeriet. </P>  \r\n\r\n<P>Støtten til drift i de miljøfølsomme områder har et direkte </P>  \r\n\r\n<P>naturbeskyttende sigte, men vil - i modsætning til den her </P>  \r\n\r\n<P>foreslåede lov - kun kunne udnyttes i de af de regionale </P>  \r\n\r\n<P>myndigheder særligt udpegede områder. </P>  \r\n\r\n<P>Med udgangspunkt i regeringens marginaljordsredegørelse, </P>  \r\n\r\n<P>Miljøministeriets &#187;grønne strategi&#171; samt  \r\n\r\n vandmiljøhandlingsplanen </P>  \r\n\r\n<P>er målsætningen med ordningen at fremme sådanne ændringer i den </P>  \r\n\r\n<P>aktuelle landbrugsmæssige udnyttelse eller fastholde </P>  \r\n\r\n<P>driftsformer, som kan bidrage til øget beskyttelse og pleje af </P>  \r\n\r\n<P>strandenge, overdrev og ferske enge, vandløbs- og sønære arealer </P>  \r\n\r\n<P>samt andre områder, der i øvrigt er særligt følsomme for </P>  \r\n\r\n<P>almindelig landbrugsdrift. </P>  \r\n\r\n<P>Landbrugsministeriet og Miljøministeriet fastsætter de overordnede </P>  \r\n\r\n<P>kriterier for udpegningen af de miljøfølsomme områder. Herefter </P>  \r\n\r\n<P>udpeger og beskriver de regionale myndigheder områder svarende </P>  \r\n\r\n<P>til 2-4 pct. af de landbrugsmæssigt udnyttede arealer på basis af </P>  \r\n\r\n<P>regionplanlægningen og den relevante sektorplanlægning. </P>  \r\n\r\n<P>Områdeudpegningerne og programmerne for områdernes anvendelse </P>  \r\n\r\n<P>forelægges EF-Kommissionen til godkendelse, og den endelige </P>  \r\n\r\n<P>afgrænsning fastlægges herefter i medfør af loven om lands- og </P>  \r\n\r\n<P>regionplanlægning. </P>  \r\n\r\n<P>Med udgangspunkt heri tænkes for områderne udarbejdet </P>  \r\n\r\n<P>handlingsprogrammer, der rummer retningslinier for den drift, der </P>  \r\n\r\n<P>på grundlag af forvaltningskontrakter mellem ejerne og et </P>  \r\n\r\n<P>kommunalt råd skal gennemføres i områderne. </P>  \r\n\r\n<P>Retningslinier for administrationen af ordningen for de </P>  \r\n\r\n<P>miljøfølsomme områder, såvel som retningslinier for tilsvarende </P>  \r\n\r\n<P>forhold inden for rammerne af den her foreslåede lov, fastlægges </P>  \r\n\r\n<P>i et samarbejde mellem Landbrugsministeriet og Miljøministeriet. </P>  \r\n\r\n<P>Tilskud til privat skovtilplantning vil blive ydet dels som led i </P>  \r\n\r\n<P>opfølgningen af EØF's socio-strukturelle foranstaltninger, dels </P>  \r\n\r\n<P>ved at indføre en national tilplantningsstøtte. Som vilkår for </P>  \r\n\r\n<P>støtte til tilplantning vil blive stillet krav om </P>  \r\n\r\n<P>tilplantningsplan, fredskovspligt og overensstemmelse med </P>  \r\n\r\n<P>planlægningen i øvrigt. </P>  \r\n\r\n<P>5. Forholdet til andre støtteordninger </P>  \r\n\r\n<P>Den foreslåede lov har desuden berøringsflader til den ordning, der </P>  \r\n\r\n<P>siden 1984 har eksisteret i EØF, om fællesskabsaktioner på </P>  \r\n\r\n<P>miljøområdet, og til den ordning som Miljøministeriet i samråd </P>  \r\n\r\n<P>med Friluftsrådet administrerer vedrørende tilskud af </P>  \r\n\r\n<P>tipsmidlerne til ungdommens friluftsliv. </P>  \r\n\r\n<P>Ifølge Forordningen om fællesskabsaktioner på miljøområdet kan der </P>  \r\n\r\n<P>ydes finansiel støtte til projekter, der skal tilskynde til at </P>  \r\n\r\n<P>bevare eller genoprette stærkt truede biotoper, som beskytter </P>  \r\n\r\n<P>fuglearter, der er i fare, og som er af særlig betydning for </P>  \r\n\r\n<P>fællesskabet. Fællesskabet dækker højst 50 pct. af omkostningerne. </P>  \r\n\r\n<P>Der kan primært søges støtte til projekter, der ligger inden for de </P>  \r\n\r\n<P>områder, som er udpeget som EF-fuglebeskyttelsesområder. Det er </P>  \r\n\r\n<P>endvidere en vigtig forudsætning, at projekterne har karakter af </P>  \r\n\r\n<P>demonstrationsprojekter, hvorigennem der kan indhentes nye </P>  \r\n\r\n<P>erfaringer, som kan indgå i arbejdet med bevarelse eller </P>  \r\n\r\n<P>genopretning af stærkt truede biotoper. Der kan således søges </P>  \r\n\r\n<P>tilskud til naturpleje og -genopretning af bestemte arealer inden </P>  \r\n\r\n<P>for fuglebeskyttelsesområderne, der i langt de fleste tilfælde </P>  \r\n\r\n<P>også vil være &#187;miljøfølsomme områder&#171; i henhold til den nævnte  \r\n\r\n</P>  \r\n\r\n<P>landbrugsmæssige ordning. </P>  \r\n\r\n<P>I medfør af ordningen om tilskud af tipsmidlerne til ungdommens </P>  \r\n\r\n<P>friluftsliv ydes der årligt inden for et beløb af knap 9 mio. kr. </P>  \r\n\r\n<P>(1987) tilskud til et større antal enkeltprojekter til gavn for </P>  \r\n\r\n<P>friluftslivet. Enkelte af disse projekter ville i princippet også </P>  \r\n\r\n<P>kunne opnå støtte i medfør af den foreslåede lov. </P>  \r\n\r\n<P>Det samtidig fremsatte forslag til skovlov indeholder bestemmelser </P>  \r\n\r\n<P>om, at der kan ydes tilskud til fremme af løvskov, herunder til </P>  \r\n\r\n<P>etablering af skovbryn af løvtræer og buske. Tilskud kan bl.a. </P>  \r\n\r\n<P>gives for at sikre, at bøge- og egearealet bevares eller forøges, </P>  \r\n\r\n<P>især i områder hvor bøgen eller egen er egnskarakteristiske. </P>  \r\n\r\n<P>Tilskudsordningen sigter bl.a. mod at varetage landskabelige </P>  \r\n\r\n<P>hensyn, hensyn til friluftslivet og hensyn til en værdifuld </P>  \r\n\r\n<P>træproduktion. </P>  \r\n\r\n<P>Miljøministeriet har et ansvar for, at administrationen af den her </P>  \r\n\r\n<P>foreslåede lov koordineres med administrationen af de øvrige </P>  \r\n\r\n<P>ordninger. Dette kan ske på basis af bl.a. drøftelserne i det </P>  \r\n\r\n<P>rådgivende udvalg, hvoraf Landbrugsministeriet og Friluftsrådet </P>  \r\n\r\n<P>er medlemmer. </P>  \r\n\r\n<P>6. Hørte myndigheder </P>  \r\n\r\n<P>Et udkast til lovforslaget samt bemærkninger hertil har i oktober </P>  \r\n\r\n<P>1987 været forelagt for følgende myndigheder og organisationer </P>  \r\n\r\n<P>m.v.: </P>  \r\n\r\n<P>Finansministeriet, Landbrugsministeriet, Indenrigsministeriet, </P>  \r\n\r\n<P>Justitsministeriet, Ministeriet for Skatter og Afgifter, </P>  \r\n\r\n<P>Økonomiministeriet, Kultur- og Kommunikationsministeriet, </P>  \r\n\r\n<P>Kirkeministeriet, Statsskattedirektoratet, Amtsrådsforeningen i </P>  \r\n\r\n<P>Danmark, Hovedstadsrådet, Kommunernes Landsforening, Danmarks </P>  \r\n\r\n<P>Naturfredningsforening, Friluftsrådet, Naturfredningsrådet, </P>  \r\n\r\n<P>Overfredningsnævnets sekretariat, Fortidsminderådet, </P>  \r\n\r\n<P>udvalgsformand Holger Hansen, Dansk Skovforening, De samvirkende </P>  \r\n\r\n<P>danske Skovdyrkerforeninger, Tolvmandsforeningerne, De </P>  \r\n\r\n<P>samvirkende danske Landboforeninger, Danske Husmandsforeninger, </P>  \r\n\r\n<P>Det danske Hedeselskab, Dansk Ornitologisk Forening, Danmarks </P>  \r\n\r\n<P>Sportsfiskerforbund, Dansk Botanisk Forening, Entomologisk </P>  \r\n\r\n<P>Forening, Dansk Zoologisk Konservatorforening, Dansk </P>  \r\n\r\n<P>Jagtforening, Landsjagtforeningen af 1923, Dansk </P>  \r\n\r\n<P>Strandjagtforening, Dansk Erhvervsgartnerforening, Dyrehandlernes </P>  \r\n\r\n<P>Brancheforening, Nordisk Herpetologisk Forening og Nordisk </P>  \r\n\r\n<P>Safariklub. </P>  \r\n\r\n<P>7. Økonomisk-administrative konsekvenser </P>  \r\n\r\n<P>Som det fremgår af de almindelige bemærkninger ovenfor, har det </P>  \r\n\r\n<P>formål, loven dækker, berøringsflader til en række andre </P>  \r\n\r\n<P>ordningers økonomiske og administrative virkemidler, især til </P>  \r\n\r\n<P>EØF's socio-strukturelle ordninger på landbrugsområdet, </P>  \r\n\r\n<P>hvorigennem også en række miljømæssige interesser skal varetages. </P>  \r\n\r\n<P>I perioden 1988-1991 er der foreløbig afsat ca. 170 mio. kr. til </P>  \r\n\r\n<P>gennemførelse af lovens formål. </P>  \r\n\r\n<P>Dette aktivitetsniveau vil ikke medføre væsentligt forøgede </P>  \r\n\r\n<P>administrative udgifter, hverken i staten, hos de regionale </P>  \r\n\r\n<P>myndigheder eller i kommunerne. </P>  \r\n\r\n<P>Beløbet foreslås foreløbigt fordelt således på de enkelte finansår: </P>  \r\n\r\n<pre><font color=gray> \r\n\r\n Mio. kr.             1988   1989   1990   1991  \r\n\r\n Ressourcer i alt       31     45     45     50  \r\n\r\n</font></pre>\r\n\r\n<P>Anm. Loven forudsættes at træde i kraft den 1. juli 1988. </P>  \r\n\r\n<P>Der vil løbende inden for de årlige bevillinger blive prioriteret </P>  \r\n\r\n<P>mellem lovens enkelte områder efter behov og muligheder. </P>  \r\n\r\n<P>Bemærkninger til lovens enkelte bestemmelser </P>  \r\n\r\n<P>Til § 1 </P>  \r\n\r\n<P>Lovens formålsparagraf bestemmer, at det med loven - ud over at </P>  \r\n\r\n<P>skabe forbedrede rammer og muligheder for friluftslivet, som det </P>  \r\n\r\n<P>hidtil har været tilfældet med lov 230 - skal tilstræbes at </P>  \r\n\r\n<P>bevare og pleje landets landskabelige og kulturhistoriske </P>  \r\n\r\n<P>værdier, at bevare eller forbedre betingelserne for det vilde </P>  \r\n\r\n<P>plante- og dyreliv samt at øge statsskovarealet. Det fremgår, at </P>  \r\n\r\n<P>der er tale om varetagelse af 4 sideordnede hensyn. </P>  \r\n\r\n<P>Lovens virkemidler forudsættes anvendt til naturbevaring, herunder </P>  \r\n\r\n<P>naturpleje, og til naturgenopretning til gavn for såvel flora og </P>  \r\n\r\n<P>fauna som de landskabelige værdier, til skovtilplantning samt til </P>  \r\n\r\n<P>opkøb af arealer til rekreative anlæg til gavn for friluftslivet. </P>  \r\n\r\n<P>Skovtilplantning er ønskelig udfra både produktionsmæssige og </P>  \r\n\r\n<P>naturbeskyttelseshensyn, ligesom skovene er værdifulde for </P>  \r\n\r\n<P>friluftslivet. </P>  \r\n\r\n<P>Til § 2 </P>  \r\n\r\n<P>Paragraffen hjemler de økonomiske virkemidler, som er nødvendige for </P>  \r\n\r\n<P>at opfylde lovens formål. Som hidtil er det forudsat, at </P>  \r\n\r\n<P>miljøministeren kan erhverve ejendomme og yde lån til erhvervelse </P>  \r\n\r\n<P>af ejendomme. Udvidelsen i forhold til lov 230 sker med den </P>  \r\n\r\n<P>hjemmel, der nu skabes til at yde lån og tilskud til </P>  \r\n\r\n<P>naturbevaring, naturpleje og naturgenopretning og til </P>  \r\n\r\n<P>skovtilplantning samt til gavn for friluftslivet. Hertil kommer </P>  \r\n\r\n<P>muligheden for umiddelbart at anvende en del af bevillingen til </P>  \r\n\r\n<P>driften af ministeriets ejendomme. </P>  \r\n\r\n<P>Miljøministeriet, Skov- og Naturstyrelsen, råder med sine 33 </P>  \r\n\r\n<P>statsskovdistrikter over en velegnet organisation til at varetage </P>  \r\n\r\n<P>opgaven vedrørende statslige erhvervelser, der også i fremtiden </P>  \r\n\r\n<P>vil spille en betydelig rolle. </P>  \r\n\r\n<P>Den statslige skovtilplantning vil blive foretaget af </P>  \r\n\r\n<P>statsskovdistrikterne. Også naturgenopretningen m.v. på </P>  \r\n\r\n<P>Miljøministeriets arealer og aktiviteter inden for </P>  \r\n\r\n<P>friluftsområdet vil blive varetaget af distrikterne. </P>  \r\n\r\n<P>For naturbevarings-, -pleje og -genopretningsaktiviteterne, herunder </P>  \r\n\r\n<P>dem der på grundlag af aftaler skal gennemføres af ejendommenes </P>  \r\n\r\n<P>ejere, forudsættes det, at såvel ministeriet som de kommunale råd </P>  \r\n\r\n<P>- i første række de regionale myndigheder - kan være </P>  \r\n\r\n<P>kontrahenter, dvs. indgå aftalerne og formidle de nødvendige </P>  \r\n\r\n<P>tilskud. Herudover forudsættes almennyttige foreninger m.v. </P>  \r\n\r\n<P>(f.eks. Friluftsrådet og Danmarks Naturfredningsforening) på </P>  \r\n\r\n<P>baggrund af et tilskud hertil at kunne træffe aftaler med </P>  \r\n\r\n<P>lodsejere om sådanne opgaver. For så vidt angår store eller dyre </P>  \r\n\r\n<P>projekter eller store projekter med en enkelt eller få ejere kan </P>  \r\n\r\n<P>lån eller tilskud gives direkte af ministeriet til ejendommenes </P>  \r\n\r\n<P>ejere. </P>  \r\n\r\n<P>Store naturgenopretningsprojekter - f.eks. genskabelse af en tørlagt </P>  \r\n\r\n<P>sø - er dog en så omfattende ændring af naturtilstanden, at det </P>  \r\n\r\n<P>nødvendige areal formentlig må erhverves. </P>  \r\n\r\n<P>I situationer hvor mange, ofte mindre, arealer med forskellige ejere </P>  \r\n\r\n<P>skal indgå i et samlet projekt, vil det ofte være </P>  \r\n\r\n<P>hensigtsmæssigt, at amtsrådet/Hovedstadsrådet eller </P>  \r\n\r\n<P>kommunalbestyrelsen forhandler og indgår aftaler med ejerne samt </P>  \r\n\r\n<P>evt. gennemfører den forudsatte pleje/drift af arealerne. I de </P>  \r\n\r\n<P>tilfælde, hvor ejerne selv forestår arbejdet, har den aftalende </P>  \r\n\r\n<P>myndighed en vejledende og opfølgende (kontrollerende) funktion. </P>  \r\n\r\n<P>Aftaler om naturbevaring, -pleje og -genopretning vil blive </P>  \r\n\r\n<P>tidsbegrænsede, maksimalt 10 års løbetid, og de forudsættes for </P>  \r\n\r\n<P>Miljøministeriets regning tinglyst på ejendommene. </P>  \r\n\r\n<P>Når aftaleperioden udløber, må det søges sikret, at arealerne ikke </P>  \r\n\r\n<P>falder tilbage til en uønsket tilstand. Dette kan ske ved </P>  \r\n\r\n<P>indgåelse af et nyt kontraktsforhold. Hvis ejeren imidlertid ikke </P>  \r\n\r\n<P>ønsker dette, vil det ofte være ønskeligt at erhverve arealet. </P>  \r\n\r\n<P>Det vil derfor i en række tilfælde være hensigtsmæssigt, at der </P>  \r\n\r\n<P>ved indgåelse af den første aftale også aftales en forkøbsret for </P>  \r\n\r\n<P>staten til de pågældende arealer til en pris, som falder inden </P>  \r\n\r\n<P>for Statsskattedirektoratets værdiskøn på handelstidspunktet . </P>  \r\n\r\n<P>Som nævnt har det været afgørende for en ejendoms erhvervelse i </P>  \r\n\r\n<P>medfør af lov 230, at den skulle have hovedsagelig regional </P>  \r\n\r\n<P>betydning for friluftslivet, og at den skulle være i </P>  \r\n\r\n<P>overensstemmelse med den gældende planlægning for området. Disse </P>  \r\n\r\n<P>kriterier vil fortsat være gældende for erhvervelser. </P>  \r\n\r\n<P>Opkøbspolitikken vil blive koordineret med landbrugsministeriets </P>  \r\n\r\n<P>opkøb i medfør af udlånsloven. </P>  \r\n\r\n<P>For naturgenopretnings- og plejeprojekter er situationen en anden. </P>  \r\n\r\n<P>Også mindre projekter af mere lokal karakter kan have stor </P>  \r\n\r\n<P>betydning for miljøet og for det bynære friluftsliv. Sådanne </P>  \r\n\r\n<P>projekter vil oftest skulle forestås af den pågældende kommune </P>  \r\n\r\n<P>eller regionale myndighed eller en organisation med lokal </P>  \r\n\r\n<P>repræsentation. I sådanne tilfælde bør det overvejes, om det </P>  \r\n\r\n<P>statslige tilskud i medfør af loven bør være 100 pct. af </P>  \r\n\r\n<P>omkostningerne, eller om den lokale kontrahent bør afholde en del </P>  \r\n\r\n<P>af udgifterne. </P>  \r\n\r\n<P>§ 2, stk. 2, giver miljøministeren hjemmel til at afhænde fast </P>  \r\n\r\n<P>ejendom. Der vil typisk være tale om at afhænde de dele af en </P>  \r\n\r\n<P>ejendom - f.eks. landbrugsarealer - som er erhvervet i </P>  \r\n\r\n<P>forbindelse med en samlet handel, men som ikke er nødvendige til </P>  \r\n\r\n<P>opfyldelse af lovens formål. Salget vil ske i overensstemmelse </P>  \r\n\r\n<P>med proceduren foreskrevet i landbrugsloven, og med </P>  \r\n\r\n<P>jordlovsmyndighedernes medvirken. Salg af andre arealtyper vil </P>  \r\n\r\n<P>ske under forudsætning af, at der ikke derved sker en </P>  \r\n\r\n<P>tilsidesættelse af de hensyn, som loven tilsigter at varetage. </P>  \r\n\r\n<P>§ 2, stk. 3, bestemmer, at miljøministeren kan fastsætte nærmere </P>  \r\n\r\n<P>regler for brugen af lovens virkemidler, nævnt i stk. 1. </P>  \r\n\r\n<P>Til § 3 </P>  \r\n\r\n<P>Som hidtil forudsættes det (jfr. § 3, stk. 1), at finansministeren </P>  \r\n\r\n<P>for de lån, der ydes, fastsætter de &#187;tekniske&#171; vilkår, dvs. </P>  \r\n\r\n<P>bestemmer forrentning og løbetid. </P>  \r\n\r\n<P>Stk. 2. bestemmer, at indtægter, der fremkommer ved salg af (dele </P>  \r\n\r\n<P>af) erhvervede ejendomme, også tillægges årets bevilling. Dette </P>  \r\n\r\n<P>skal ses i forlængelse af den hidtidige praksis, hvorefter </P>  \r\n\r\n<P>Miljøministeriet i medfør af finanslovene fra 1985 og fremefter </P>  \r\n\r\n<P>har haft mulighed for at tillægge indtægter ved salg af erhvervet </P>  \r\n\r\n<P>landbrugsjord til årets beviling. </P>  \r\n\r\n<P>Med henblik på varetagelse af de hensyn, der rummes i de tidligere </P>  \r\n\r\n<P>fremsatte forslag om dannelse af en natur- eller friluftsfond, </P>  \r\n\r\n<P>bestemmes det i stk. 3, at ministeren kan modtage gaver, som kan </P>  \r\n\r\n<P>anvendes til lovens formål. Herved sker der i øvrigt en </P>  \r\n\r\n<P>forenkling i forhold til i dag, hvor miljøministeren skal opnå </P>  \r\n\r\n<P>Finansudvalgets tilslutning til modtagelse af sådanne gaver. </P>  \r\n\r\n<P>Til §§ 4, 5 og 6 </P>  \r\n\r\n<P>Forkøbsretinstituttet (§ 4) er kendt fra lov 230. I lovforslaget er </P>  \r\n\r\n<P>der sket en udvidelse, derved at der også hjemles mulighed for </P>  \r\n\r\n<P>umiddelbart at pålægge forkøbsret på (og i medfør af § 7 </P>  \r\n\r\n<P>ekspropriere) landbrugsejendomme. Som hidtil forudsættes </P>  \r\n\r\n<P>landbrugsjord frasolgt efter reglerne i landbrugsloven, i de </P>  \r\n\r\n<P>tilfælde hvor sådanne arealer har måttet erhverves som led i en </P>  \r\n\r\n<P>samlet handel, men hvor jorderne ikke er nødvendige til </P>  \r\n\r\n<P>realiseringen af et projekt inden for lovens formål. </P>  \r\n\r\n<P>Endvidere er kravet i lov 230's § 4, stk. 3, om &#187;en iværksat </P>  \r\n\r\n<P>planlægning&#171; som grundlag for pålæggelse af &#187;forkøbsret  \r\n\r\n iøvrigt&#171; </P>  \r\n\r\n<P>frafaldet. Dette skyldes, at arten af de ejendomme/arealer, der </P>  \r\n\r\n<P>ønskes erhvervet, er så varierende, at der ikke kan stilles </P>  \r\n\r\n<P>entydige krav til den bagvedliggende planlægning. I nogle </P>  \r\n\r\n<P>tilfælde, f.eks. ved større skovtilplantninger, er der tale om, </P>  \r\n\r\n<P>at de vil være medtaget i regionplanlægningen. I andre tilfælde, </P>  \r\n\r\n<P>f.eks. ved etablering af et støttepunkt for friluftslivet, kan </P>  \r\n\r\n<P>erhvervelsen være baseret på en lokalplan. I atter andre </P>  \r\n\r\n<P>tilfælde, bl.a. i forbindelse med realiseringen af </P>  \r\n\r\n<P>naturgenopretningsprojekter, kan der - jf. </P>  \r\n\r\n<P>marginaljordsredegørelsen og bemærkningerne ovenfor - ikke siges </P>  \r\n\r\n<P>noget entydigt om det planlægningsgrundlag, som måtte være </P>  \r\n\r\n<P>nødvendigt og tilstrækkeligt for pålæggelse af forkøbsret. </P>  \r\n\r\n<P>Det må dog forudsættes, at hvor der pålægges forkøbsret med henblik </P>  \r\n\r\n<P>på større opkøb eller opkøb af flere ejendomme til bestemte </P>  \r\n\r\n<P>formål, skal dette ske i overensstemmelse med den gældende </P>  \r\n\r\n<P>planlægning for området. </P>  \r\n\r\n<P>I lovforslaget er lov 230's krav i forbindelse med &#187;pålæggelse af  \r\n\r\n</P>  \r\n\r\n<P>forkøbsret iøvrigt&#171; om en ejendoms/et areals &#187;særlige  \r\n\r\n egnethed&#171; </P>  \r\n\r\n<P>derimod udvidet til at gælde pålæggelse af forkøbsret generelt. </P>  \r\n\r\n<P>§ 6 angiver med henvisning til bestemmelserne herom i udlånsloven </P>  \r\n\r\n<P>den procedure, der skal følges, når en ejendom med pålagt </P>  \r\n\r\n<P>forkøbsret agtes handlet. </P>  \r\n\r\n<P>Det er dog fundet nødvendigt, at der indrømmes miljøministeren en 8 </P>  \r\n\r\n<P>uger frist, til afgørelse af hvorvidt forkøbsretten kan/skal </P>  \r\n\r\n<P>gøres gældende (§ 6, stk. 2), bl.a. fordi Statsskattedirektoratet </P>  \r\n\r\n<P>skal udtale sig, før handelen kan gennemføres. Det vil dog blive </P>  \r\n\r\n<P>vurderet, om denne frist vil kunne forkortes. </P>  \r\n\r\n<P>Til § 7 </P>  \r\n\r\n<P>Lovforslagets ekspropriationsadgang svarer i sin udformning til lov </P>  \r\n\r\n<P>230's. Som nævnt har den aldrig været brugt. </P>  \r\n\r\n<P>Siden vedtagelsen af lov 230 er planlægningssystemet væsentligt </P>  \r\n\r\n<P>udbygget. Hvilket planlægningsgrundlag der må være til stede som </P>  \r\n\r\n<P>basis for ekspropriation, vil afhænge af den påtænkte </P>  \r\n\r\n<P>erhvervelses omfang og karakter. Ekspropriationsgrundlaget kan </P>  \r\n\r\n<P>f.eks. være en lokalplan. Det vil imidlertid ofte være </P>  \r\n\r\n<P>tilstrækkeligt, at det i region-, frednings- eller </P>  \r\n\r\n<P>kommuneplanlægningen er bestemt, at naturbevaring, -genopretning </P>  \r\n\r\n<P>eller friluftsaktiviteter kan finde sted på arealet. Endvidere </P>  \r\n\r\n<P>kan en af det rådgivende udvalg tiltrådt opkøbsplan eller plan </P>  \r\n\r\n<P>for naturbevaring eller -genopretning danne grundlag for </P>  \r\n\r\n<P>ekspropriation. </P>  \r\n\r\n<P>Det forventes, at ekspropriationsadgangen nødvendigvis må benyttes i </P>  \r\n\r\n<P>større omfang i fremtiden, f.eks. med henblik på at sikre </P>  \r\n\r\n<P>muligheden for gennemførelse af større </P>  \r\n\r\n<P>naturgenopretningsprojekter samt i visse tilfælde muligheden for </P>  \r\n\r\n<P>at etablere anlæg for friluftslivet. Dette gælder specielt i de </P>  \r\n\r\n<P>situationer, hvor det på grund af modstand fra en enkelt eller få </P>  \r\n\r\n<P>grundejere ikke er muligt at gennemføre et samlet projekt. </P>  \r\n\r\n<P>Til § 8 </P>  \r\n\r\n<P>Miljøministeriet har ved administrationen af lov 230 støttet sig på </P>  \r\n\r\n<P>rådgivning fra det såkaldte Erhvervelsesudvalg. </P>  \r\n\r\n<P>I lovforslaget bestemmes, at miljøministeren rådgives af et udvalg, </P>  \r\n\r\n<P>hvis medlemskreds forudsættes at blive udvidet i forhold til det </P>  \r\n\r\n<P>nuværende Erhvervelsesudvalgs. Således tilbydes Kommunernes </P>  \r\n\r\n<P>Landsforening, Naturfredningsrådet, De danske Landboforeninger, </P>  \r\n\r\n<P>Danske Husmandsforeninger og Tolvmandsforeningerne sæde i </P>  \r\n\r\n<P>udvalget, jf. § 8, stk. 2. Det forudsættes, at Miljøministeriet </P>  \r\n\r\n<P>varetager formandskabet. </P>  \r\n\r\n<P>Hvis ministeren skønner det hensigtsmæssigt, kan der udskilles </P>  \r\n\r\n<P>underudvalg til behandling af specielle typer af sager. </P>  \r\n\r\n<P>Det er hensigten, at udvalget kun rådspørges i sager om større </P>  \r\n\r\n<P>ejendomserhvervelser, om større naturbevarings- og </P>  \r\n\r\n<P>genopretningsprojektforslag, om opkøbsplanforslag samt i sager om </P>  \r\n\r\n<P>forkøbsret og ekspropriation. Herudover rådgiver udvalget ved </P>  \r\n\r\n<P>starten af hvert finansår miljøministeren om den tilsigtede </P>  \r\n\r\n<P>overordnede fordeling af årets bevilling på de fire </P>  \r\n\r\n<P>anvendelseskategorier: erhvervelser med hovedsageligt </P>  \r\n\r\n<P>friluftsmæssigt sigte, naturbevaring, -pleje og -genopretning, </P>  \r\n\r\n<P>skovtilplantning (inkl. erhvervelser hertil) samt driftsudgifter </P>  \r\n\r\n<P>på Miljøministeriets ejendomme. Fordelingen kan dog justeres i </P>  \r\n\r\n<P>årets løb i takt med ændringer i de forudsatte bevillingsbehov. </P>  \r\n\r\n<P>Som anført i § 8, stk. 1, er udvalget rådgivende. Der vil næppe i </P>  \r\n\r\n<P>alle sager kunne opnås en enstemmig tilslutning fra udvalget. </P>  \r\n\r\n<P>Tidligere blev sådanne sager oftest forelagt Finansudvalget. </P>  \r\n\r\n<P>Denne praksis vil blive videreført for så vidt angår store eller </P>  \r\n\r\n<P>principielle sager. </P>  \r\n\r\n<P>§ 8, stk. 3, bestemmer, at miljøministeren fastsætter en </P>  \r\n\r\n<P>forretningsorden for det rådgivende udvalg, f.eks. med henblik på </P>  \r\n\r\n<P>nærmere at afgrænse arten og størrelsen af de sager, som ikke </P>  \r\n\r\n<P>skal behandles af udvalget. </P>  \r\n\r\n<P>Til § 9 </P>  \r\n\r\n<P>Paragraffen giver miljøministeren en generel adgang til - i </P>  \r\n\r\n<P>forbindelse med delegation af kompetencen til en af ministeriets </P>  \r\n\r\n<P>styrelser (Skov- og Naturstyrelsen) - at bestemme, at afgørelser </P>  \r\n\r\n<P>truffet af styrelsen er endelige. </P>  \r\n\r\n<P>Til § 10 </P>  \r\n\r\n<P>Som nævnt anses det at være hensigtsmæssigt, at de skader, der måtte </P>  \r\n\r\n<P>opstå som følge af en aftalt offentlig færdsel på en ejendom, kan </P>  \r\n\r\n<P>erstattes med hjemmel i loven. § 10 giver ministeren denne </P>  \r\n\r\n<P>mulighed, samtidig med at der gives mulighed for at fastsætte </P>  \r\n\r\n<P>nærmere regler for dækningens omfang. Den eksisterende ordning </P>  \r\n\r\n<P>for de private skove har aldrig medført krav om dækning af store </P>  \r\n\r\n<P>skader, mens der til dækning af mindre skader årligt medgår et </P>  \r\n\r\n<P>beløb af størrelsesordenen 300.000 kr. </P>  \r\n\r\n<P>Den her foreslåede ordning forventes at kunne dækkes inden for en </P>  \r\n\r\n<P>beløbsramme på 200.000 kr. årligt. </P>  \r\n\r\n<P>Til §§ 11 og 12 </P>  \r\n\r\n<P>Loven træder i kraft den 1. juli 1988 (§ 11, stk. 1). Den gælder </P>  \r\n\r\n<P>ikke for Færøerne og Grønland (§ 12). </P>  \r\n\r\n<P>Da lovforslaget rummer de samme muligheder som lov 230, forudsættes </P>  \r\n\r\n<P>denne lov ophævet, jf. § 11, stk. 2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00214"
        },
        {
            "displayName": "Entydig dokumentidentifikation",
            "displayValue": "CL004856"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "214"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}