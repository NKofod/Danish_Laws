{
    "id": 79125,
    "title": "Cirkulæreskrivelse vedrørende ommærkning af færdigpakkede levnedsmidler ",
    "documentTypeId": "210",
    "isSagsforlobPeriodValid": false,
    "shortName": "CIS nr 13085 af 23/08/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse vedrørende ommærkning af  \r\n\r\n færdigpakkede levnedsmidler </H1>  \r\n\r\n<P></P>  \r\n\r\n<BR>  \r\n\r\n<P>Til samtlige til eksport af kød, slagteaffald, kødvarer, slagtet fjerkræ  \r\n\r\n og fjerkræprodukter autoriserede virksomheder og dyrlægerne ved disse. </P>  \r\n\r\n<P> Ommærkning af færdigpakkede levnedsmidler. </P>  \r\n\r\n<P>Hoslagt fremsendes cirkulæreskrivelse af 1. august d.å., LK 201-2/77 fra  \r\n\r\n herværende afd. for levnedsmiddelkontrol vedrørende ommærkning af  \r\n\r\n færdigpakkede levnedsmidler. </P>  \r\n\r\n<P>Det fremgår heraf, at veterinærdirektoratet har meddelt en generel  \r\n\r\n dispensation til indtil videre at ommærke færdigpakkede levnedsmidler med en  \r\n\r\n forlænget salgsfrist på nærmere anførte betingelser. </P>  \r\n\r\n<P>Da cirkulæreskrivelsen omhandler alle færdigpakkede levnedsmidler, der  \r\n\r\n produceres med henblik på afsætning på hjemmemarkedet og derfor også nævnte  \r\n\r\n levnedsmidler produceret på de af landbrugsministeriet til eksport  \r\n\r\n autoriserede virksomheder, pålægges det herved virksomhederne gennem  \r\n\r\n vedkommende veterinærinspektør at give veterinærdirektoratet meddelelse i  \r\n\r\n hvert enkelt tilfælde om, at der sker en sådan ommærkning, samt om hvorledes  \r\n\r\n ommærkningen foretages, f.eks. ved at fremsende et eksemplar af den ommærkede  \r\n\r\n emballage. </P>  \r\n\r\n<P>Til orientering skal her gengives § 26 i lov af 6. juni 1973 om  \r\n\r\n levnedsmidler m.m.: </P>  \r\n\r\n<P>&#187;Færdigpakkede levnedsmidler, der er mærket med angivelse af en  \r\n\r\n sidste salgsdag eller holdbarhedstidens udløb, må ikke ommærkes med forlænget  \r\n\r\n frist, ompakkes eller efter fristens udløb sælges i pakningen&#171;. </P>  \r\n\r\n<P>P.V.V. </P>  \r\n\r\n<P>K. Hermansen </P>  \r\n\r\n<P> Cirkulæreskrivelse vedr. ommærkning af færdigpakkede levnedsmidler. </P>  \r\n\r\n<P>I henhold til levnedsmiddellovens § 26 er det forbudt bl.a. at ommærke  \r\n\r\n færdigpakkede levnedsmidler således, at en angiven salgs- eller  \r\n\r\n holdbarhedsfrist herved forlænges. </P>  \r\n\r\n<P>Industrirådet har gjort det synspunkt gældende, at levnedsmiddellovens §  \r\n\r\n 26 ikke kan forstås således, at den forhindrer en fremstillingsvirksomhed i  \r\n\r\n at ommærke et parti færdigpakkede levnedsmidler med en forlænget frist, når  \r\n\r\n partiet endnu ikke har forladt virksomheden. Miljøministeriet har dog  \r\n\r\n fastholdt, at forbudet i § 26 også gælder for en fremstillingsvirksomhed,  \r\n\r\n selv om varen endnu ikke har forladt virksomheden. </P>  \r\n\r\n<P>Ovennævnte forbud i § 26 er imidlertid ikke ufravigeligt, idet  \r\n\r\n veterinærdirektoratet i medfør af § 62 i levnedsmiddelloven, jf. § 1, stk. 2,  \r\n\r\n nr. 1, i bekendtgørelse nr. 365 af 18. juni 1974 om henlæggelse af opgaver og  \r\n\r\n beføjelser til direktøren for statens levnedsmiddelinstitut og  \r\n\r\n veterinærdirektoratet, kan meddele dispensation fra denne bestemmelse.  \r\n\r\n Sådanne dispensationer er meddelt i en række konkrete sager. </P>  \r\n\r\n<P>For at lette såvel administrationen af ovennævnte dispensationsbestemmelse  \r\n\r\n som erhvervets muligheder for at ommærke, meddeler veterinærdirektoratet  \r\n\r\n herved - efter forhandling med bl.a. miljøministeriet, landbrugsministeriet  \r\n\r\n og fiskeriministeriet - en generel dispensation til de i henhold til  \r\n\r\n levnedsmiddelloven og særlovgivningen om levnedsmidler autoriserede og  \r\n\r\n godkendte levnedsmiddelvirksomheder til indtil videre at ommærke  \r\n\r\n færdigpakkede levnedsmidler med en forlænget frist når </P>  \r\n\r\n<UL CLASS=PLAIN-LIST>  \r\n\r\n<LI>1) levnedsmidlerne ikke har forladt virksomheden, </LI>  \r\n\r\n<LI>2) levnedsmidlerne er tilvirket (pakket) på den pågældende virksomhed.  \r\n\r\n</LI>  \r\n\r\n</UL>  \r\n\r\n<P>Det er en betingelse for ovennævnte ommærkning, at den enkelte  \r\n\r\n fremstillingsvirksomhed giver veterinærdirektoratet meddelelse i hvert enkelt  \r\n\r\n tilfælde om, at det sker en sådan ommærkning, samt om hvorledes ommærkningen  \r\n\r\n foretages, f.eks. ved at fremsende et eksemplar af den ommærkede emballage.  \r\n\r\n Veterinærdirektoratet vil herefter i fornødent omfang give meddelelse herom  \r\n\r\n til de lokale tilsynsmyndigheder. </P>  \r\n\r\n<P>Det skal fremhæves, at denne ommærkning med en forlænget frist sker på den  \r\n\r\n enkelte virksomheds ansvar over for § 12 i levnedsmiddelloven. </P>  \r\n\r\n<P>Det skal præciseres, at omhandlede generelle dispensation ikke omfatter  \r\n\r\n levnedsmidler, for hvilke særlovgivningen fastsætter salgs- eller  \r\n\r\n holdbarhedsfrister, f.eks. § 12 i fiskeriministeriets bekendtgørelse nr. 305  \r\n\r\n af 13. august 1968 om færdigpakkede ferske fisk og fiskevarer i  \r\n\r\n detailpakning. </P>  \r\n\r\n<P>Ovennævnte generelle dispensation fra § 26 gælder alene for ommærkning med  \r\n\r\n forlænget frist. Såfremt levnedsmiddelvirksomheden herudover ønsker  \r\n\r\n dispensation fra § 26, eller såfremt engros- eller detailvirksomheder ønsker  \r\n\r\n nogen form for dispensation fra § 26, skal der som hidtil rettes anmodning  \r\n\r\n til veterinærdirektoratet om dispensation i det konkrete tilfælde. </P>  \r\n\r\n<P>P.v.v. </P>  \r\n\r\n<P>E. Malling Olsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Historisk da forordningen som den relaterer sig til er ændret."
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19771308510"
        },
        {
            "displayName": "Entydig dokumentidentifikation",
            "displayValue": "CM038337"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "13/06/2018"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13085"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "23/08/1977"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Veterinærdirektoratet"
        },
        {
            "displayName": "Ressortministeriets journalnummer",
            "displayValue": "KK 3000-1977"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}