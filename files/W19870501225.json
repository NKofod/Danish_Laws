{
    "id": 32406,
    "title": "Påbud til kollektivt varmeforsyningsanlæg efter varmeforsyningsloven ",
    "documentTypeId": "240",
    "isSagsforlobPeriodValid": false,
    "shortName": "KEN nr 5012 af 16/03/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Kommunens påbud til en blokvarmecentral om omstilling til  \r\n\r\n fjernvarmeforsyning (kraftvarme) stadfæstedes af Energistyrelsen idet  \r\n\r\n omstillingen var i overensstemmelse med varmeplanlægningen og  \r\n\r\n propcedureforskrifter iagttaget. Spørgsmål om merudgift henskydes til  \r\n\r\n afgørelser hos Gas- og varmeprisudvalget </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Påbud til kollektivt varmeforsyningsanlæg efter  \r\n\r\n varmeforsyningsloven </H1>  \r\n\r\n<P></P>  \r\n\r\n<P>Advokatfirmaet </P>  \r\n\r\n<P> Viltoft &amp; Høberg-Petersen </P>  \r\n\r\n<P> Frederiksborggade 3 </P>  \r\n\r\n<P> 1360 København K </P>  \r\n\r\n<P>Vedr.: Deres j.nr. 5916.1. </P>  \r\n\r\n<P>Energistyrelsen har den 13. og 23. januar 1987 sammen med en række bilag  \r\n\r\n fra  Gladsaxe kommune modtaget Deres skrivelse af 22. december 1986, hvori  \r\n\r\n De, på vegne af Danmarks Radio, TV-byen, begrunder Deres påklage af 28.  \r\n\r\n november 1986 mod Gladsaxe byråds afgørelser af 10. september 1986 om  \r\n\r\n kraftvarmeforsyning af TV-byen. </P>  \r\n\r\n<P> Gladsaxe byråds afgørelser af 10. september 1986, meddelt den 7. oktober  \r\n\r\n 1986, omfatter endelig godkendelse af et projektforslag om  \r\n\r\n kraftvarmeforsyning i kommunen samt påbud til Danmarks Radio, TV-byen, om at  \r\n\r\n konvertere blokvarmecentralen (med en effekt på 9 MJ/s) fra dens nuværende  \r\n\r\n midlertidige naturgasforsyning til aftag af fjernvarme fra Gladsaxe  \r\n\r\n fjernvarmeforsyning fra 1. september 1988, med mulighed for aftale af endelig  \r\n\r\n dato. </P>  \r\n\r\n<P>De har gjort gældende, </P>  \r\n\r\n<P>- at det af Gladsaxe byråd godkendte projektforslag er behæftet med en  \r\n\r\n række mangler, der medfører, at det er uegnet som grundlag for at bringe  \r\n\r\n varmeforsyningslovens styringsmidler i anvendelse, hvorfor godkendelsen bør  \r\n\r\n tilsidesættees og endvidere </P>  \r\n\r\n<P>- at påbuddet om at konvertere TV-byens blokvarmecentral til fjernvarme  \r\n\r\n lider af en række mangler, som må føre til afgørelsens hjemvisning til  \r\n\r\n fornyet behandling i Gladsaxe byråd, subsidiært til dens ophævelse. </P>  \r\n\r\n<P>Som begrundelse for klagen har De bl.a. anført: </P>  \r\n\r\n<P>- at projektet ikke opfylder kravene til dets indhold, som anført i  \r\n\r\n projektbekendtgørelsens § 10, stk. 1, især </P>  \r\n\r\n<P>- at projektet ikke indeholder oplysning om de økonomiske konsekvenser for  \r\n\r\n brugerne, herunder vilkår og tidspunkt for brugertilslutning, </P>  \r\n\r\n<P>- at der ligeledes mangler en belysning af spørgsmålene om  \r\n\r\n direkte/indirekte tilslutning, om vekslerstationens placering samt om krav  \r\n\r\n til vandets returtemperatur, </P>  \r\n\r\n<P>- at varmeforsyningslovens og efterfølgende reglers procedureforskrifter  \r\n\r\n vedr. påbud om tilslutning ikke er overholdt, herunder forskriften om  \r\n\r\n projektets indhold og kravet om, at afgørelse om påbud skal træffes i  \r\n\r\n umiddelbar tidssammenhæng med godkendelsen af projektforslaget og ikke, som i  \r\n\r\n foreliggende sag, som principbeslutning af 14. maj 1986 forud for endda  \r\n\r\n høringsfasens begyndelse, </P>  \r\n\r\n<P>- atGladsaxe byråd ikke har vurderet og taget stilling til de økonomiske  \r\n\r\n konsekvenser for brugeren, herunder vilkår og tidspunkter for  \r\n\r\n brugertilslutning, hvilket for TV-byen medfører en merudgift (i forhold til  \r\n\r\n en forsyning med fuelolie) på 2,68 mio. kr. pr. år og som derfor giver  \r\n\r\n påbuddet karakter af et ekspropriationslignende indgreb, </P>  \r\n\r\n<P>- at Gladsaxe byråd ved mødet den 10. september 1986 ikke har taget  \r\n\r\n stilling til tarif- og strukturvilkår for fjernevarmeleveringen, men henvist  \r\n\r\n til Gas- og varmeprisudvalgets stillingtagen til en - i mellemtiden indgiven  \r\n\r\n - klage fra Danmarks Radio. De anfører, at Gladsaxe byråd ikke gyldigt har  \r\n\r\n kunnet udskyde denne afgørelse og henskyde den til Gas- og varmeprisudvalget,  \r\n\r\n idet Danmarks Radio derved er blevet frataget muligheden for en  \r\n\r\n rekursbehandling af spørgsmålet. Uden en beslutning om tarifstrukturen er  \r\n\r\n byrådets påbudsafgørelse efter Deres opfattelse ugyldigt, </P>  \r\n\r\n<P>- at påbuddet om tilslutning til Gladsaxe fjernvarme ikke medvirker til en  \r\n\r\n yderligere oliefortrængning, da Danmarks Radio, TV-byen, allerede i februar  \r\n\r\n 1985 og på baggrund af Energiministeriets delplangodkendelse for  Gladsaxe  \r\n\r\n kommune (af 11. oktober 1986) er overgået til naturgasfyring, hvilket  \r\n\r\n medfører, at beslutningen om påbuddet er materielt urigtig. </P>  \r\n\r\n<P>Sagens akter indeholder en lang række notater, skrivelser og redegørelser,  \r\n\r\n som er bilag til klageskriften. Herudover foreligger der  Gladsaxe kommunes  \r\n\r\n projektforslag samt redegørelser fra teknik- og miljøudvalg til brug for  \r\n\r\n  Gladsaxe byråds afgørelser. </P>  \r\n\r\n<P>Det fremgår af sagen, at Gladsaxe byråd, efter at have vedtaget  \r\n\r\n projektforslaget den 11. juni 1986, har udsendt forslaget til høring i en 6  \r\n\r\n ugers periode, som afsluttedes den 28. juli 1986. Med skrivelser af 11. og  \r\n\r\n 17. juli 1986 har Danmarks Radio meddelt indsigelse mod forslaget,  \r\n\r\n hovedsageligt baseret på en beregnet merudgift ved konvertering på omkring 2  \r\n\r\n mio. kr. på årsbasis, heraf ca. 63.000 kr. for anlægsinvesteringerne. En  \r\n\r\n række efterfølgende møder ændrede ikke parternes holdninger, og både  \r\n\r\n projektforslaget og påbuddet om konvertering til fjernvarme den 1. september  \r\n\r\n 1988 blev endelig vedtaget af Gladsaxe byråd den 10. september 1986. </P>  \r\n\r\n<P>Afgørelsen blev meddelt Danmarks Radio med skrivelse af 7. oktober 1986  \r\n\r\n (modtaget den 10. oktober 1986) og påklaget inden klagefristens udløb med  \r\n\r\n skrivelse af 28. november 1986. </P>  \r\n\r\n<P> TV-byen er i delplanen, godkendt den 11. oktober 1984, udlagt som  \r\n\r\n kraftvarmeområde, dog med mulighed for <I>midlertidig</I> forsyning med  \r\n\r\n naturgas, hvilket er tilfældet i dag. Efterfølgende er der afholdt et antal  \r\n\r\n møder mellem  Gladsaxe kommune og Danmarks Radio, hvor en række forhold og  \r\n\r\n spørgsmål, herunder økonomi, tilslutningsbetingelser og trarifstruktur er  \r\n\r\n blevet drøftet. </P>  \r\n\r\n<P>Projektgodkendelsens procedure er fastlagt i varmeforsyningslovens § 14 og  \r\n\r\n uddybet i Energiministeriets bekendtgørelse nr. 45 af 23. februar 1982, §§ 4  \r\n\r\n ff og §§ 11 ff. Forudsætninger og krav i disse forskrifter er efter  \r\n\r\n styrelsens opfattelse fyldestgørende belyst forud for projektets godkendelse,  \r\n\r\n ligesom de er i overensstemmelse med den af energiministeren godkendte  \r\n\r\n delplan. </P>  \r\n\r\n<P>Varmeforsyningslovens § 17, som præciseret i Energiministeriets  \r\n\r\n bekendtgørelse nr. 98 af 19. marts 1982, § 16, giver kommunalbestyrelsen  \r\n\r\n mulighed for at pålægge et kollektivt varmeforsyningsanlæg at anvende  \r\n\r\n bestemte former for energi i produktionen i et nærmere fastsat omfang.  \r\n\r\n Påbuddet skal meddeles mindst 1 år før dets gennemførelse. Forudsætningerne  \r\n\r\n herfor skal være belyst bl.a. i en godkendt delplan eller et godkendt  \r\n\r\n projekt. </P>  \r\n\r\n<P>Efter Energistyrelsens opfattelse er disse krav opfyldt ved belysning i  \r\n\r\n den godkende delplan, i Gladsaxe byråds principbeslutning af 14. maj 1986,  \r\n\r\n ved behandling af Danmarks' Radios indsigelse mod projektforslaget, og ved  \r\n\r\n afholdelse af en række møder med Danmarks Radio (bl.a. den 10. januar og den  \r\n\r\n 3. februar 1986), hvor der drøftedes - på baggrund af beregninger foretaget  \r\n\r\n af Danmarks Radios konsulenter Birch og Krogboe og Gladsaxe byråds  \r\n\r\n konsulenter Rambøll og Hannemann - forudsætninger for konveteringspåbuddets  \r\n\r\n gennemførelse. </P>  \r\n\r\n<P>Sagens materiale indeholder således en lang række notater og beregninger,  \r\n\r\n bl.a. medsendt som bilag til klagen, der belyser brugerøkonomi - og  \r\n\r\n konsekvenser. Det er oplyst, at parterne har været enige om beregningerne,  \r\n\r\n som viser, at påbuddets gennemførelse for Danmarks Radio vil medføre en  \r\n\r\n forøgelse af omkostninger for opvarmning på ca. 2,6 mio. kr. pr. år. </P>  \r\n\r\n<P>For såvidt angår størrelsen af denne merudgift, må Energistyrelsen henvise  \r\n\r\n den konkrete bedømmelse heraf samt af tarifstrukturen og øvrige  \r\n\r\n leveringsvilkår til Gas- og varmeprisudvalgets kompetence, jfr.  \r\n\r\n varmeforsyningslovens §§ 27 ff. Udvalgets afgørelse kan ankes til  \r\n\r\n Monopolankenævnet. </P>  \r\n\r\n<P>Om  CTR's vekslerstations placering har Gladsaxe kommne oplyst, at  \r\n\r\n etablering vil kunne foretages ved delvis anvendelse af kælderarealet under  \r\n\r\n det tidligere komposteringsanlæg, hvorved vekslerstationen ligger rimeligt  \r\n\r\n nær ved transmissionsledningens tracee, samt at merudgiften ved forlængelse  \r\n\r\n af transmissionsledningerne til Danmarks Radio således vil blive begrænset.  \r\n\r\n Den endelige placeering må søges afklaret ved forhandling. </P>  \r\n\r\n<P>Sammenfattende er det Energistyrelsens opfattelse, at Gladsaxe byråd ved  \r\n\r\n sine afgørelser af 10. september 1986 har handlet indenfor de rammer, der er  \r\n\r\n fastlagt for sådanne beslutninger. </P>  \r\n\r\n<P>På denne baggrund finder Energistyrelsen ikke anledning til at ændre  \r\n\r\n  Gladsaxe byråds afgørelse af 10. september 1986. </P>  \r\n\r\n<P>Denne afgørelse kan påklages til Energiministeriet inden for en frist af 8  \r\n\r\n uger fra modtagelsen. En eventuel klage bedes indsendt til Energistyrelsen,  \r\n\r\n der videresender den til Energiministeriet. </P>  \r\n\r\n<P>p.d.v. </P>  \r\n\r\n<P>Thomas Bastholm-Bille </P>  \r\n\r\n<P>Eva Elbæk-Jørgensen </P>  \r\n\r\n<P>Kopi af denne afgørelse er tilsendt: </P>  \r\n\r\n<P> Gadsaxe byråd </P>  \r\n\r\n<P> Gladsaxe fjernvarmeforsyning samt </P>  \r\n\r\n<P> Rambøll og Hannemann. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19870501225"
        },
        {
            "displayName": "Entydig dokumentidentifikation",
            "displayValue": "CA000317"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "5012"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "16/03/1987"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "670/159/4-1"
        },
        {
            "displayName": "Stikord",
            "displayValue": "BLOKVARMECENTRAL"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}