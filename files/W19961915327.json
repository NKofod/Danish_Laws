{
    "id": 39894,
    "title": "Kommentar til afgørelser fra Den Sociale Ankestyrelse - om efterskoleophold, anbringelse uden for hjemmet og forebyggende foranstaltning af souschef Tove B. Andersen (* 1) ",
    "documentTypeId": "980",
    "isSagsforlobPeriodValid": false,
    "shortName": "KOM nr 19153 af 28/02/1996",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Kommentaren omhandler forskellige anbringelsesformer for unge:  \r\n\r\n efterskoleophold, anbringelse uden for hjemmet eller forebyggende  \r\n\r\n foranslatning </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kommentar til afgørelser fra Den Sociale  \r\n\r\n Ankestyrelse - om efterskoleophold, anbringelse uden for hjemmet og  \r\n\r\n forebyggende foranstaltning af souschef Tove B. Andersen (* 1) </H1>  \r\n\r\n<P></P>  \r\n\r\n<P>Det er blevet almindeligt at flytte på efterskole. Ca. hver tredie 10.  \r\n\r\n klasseselev flytter hjemmefra og tager ophold på et af landets 229  \r\n\r\n efterskoler. Der er oftest tilbud om almindelige skolefag for 8.-10.  \r\n\r\n klassetrin med mulighed for at tage afgangsprøve, eventuelt udvidet. </P>  \r\n\r\n<P>Alle efterskoler er private selvejende institutioner, og man skal betale  \r\n\r\n for ophold og undervisning. Prisen er 950-1150 kr. pr. uge, men der er  \r\n\r\n økonomisk støtte fra stat og kommune. </P>  \r\n\r\n<P>Anbragt på efterskole </P>  \r\n\r\n<P>Når det ligger fast, at et barn eller en ung har så svære pro- blemer, at  \r\n\r\n det er nødvendigt med en anbringelse uden for hjemmet, træffes beslutning  \r\n\r\n herom i medfør af bistandslovens § 33, stk. 2, nr. 10 (eventuelt  \r\n\r\n tvangsmæssigt efter § 35). Opholdsstedet, som skal være godkendt efter § 66,  \r\n\r\n kan være en institution, fa- miliepleje eller det kan være en efterskole.  \r\n\r\n Opfølgning sker ved regelmæssig revision af den plan ifølge § 66 b  \r\n\r\n (handleplan), der udformes ved enhver anbringelse. Kommunalbestyrelsen  \r\n\r\n træffer under anbringelsen beslutning om en række forhold som f.eks.  \r\n\r\n uddannelse og behandling. </P>  \r\n\r\n<P>Populær anbringelsesform </P>  \r\n\r\n<P>Af betænkning om de retlige rammer for børn og unge nr. 1212/1990  \r\n\r\n (Graversen-udvalget) fremgår, at det er udvalgets opfattelse, at en række  \r\n\r\n anbringelser på efterskoler etableret med hjemmel i de dagældende regler  \r\n\r\n fandt sted på grundlag af vidt forskellige behov hos børn og forældre.  \r\n\r\n Baggrunden for et betydeligt antal kost- og efterskoleanbringelser var  \r\n\r\n forældrenes og barnets eller den unges egen opfattelse af et skoleophold som  \r\n\r\n en hensigtsmæssig løsning på en række problemer, der var af mindre alvorligt  \r\n\r\n indhold end det, der lå til grund for anbringelser uden for hjemmet i  \r\n\r\n traditionel for-stand. For at kunne realisere løsningen var der ofte behov  \r\n\r\n for økonomisk støtte til skoleopholdet. </P>  \r\n\r\n<P>Bilag 5 til betænkningen ved kontorchef Ib Ydebo angår anbringelse i kost-  \r\n\r\n og efterskoler med hjemmel i bistandslovens kap. 8 set i relation til lovens  \r\n\r\n anbringelsesbegreb. </P>  \r\n\r\n<P>Undersøgelsen dokumenterer, at problemkomplekser i kost-/  \r\n\r\n efterskoletilfældene generelt set er af en lettere karakter end det  \r\n\r\n problemkompleks, der er det typiske i anbringelsessager i lovens forstand.I  \r\n\r\n anbringelsessagerne er der ifølge undersøgelsen tale om mere tyngende og mere  \r\n\r\n omfattende problemer på såvel voksen-siden som børn/unge-siden. </P>  \r\n\r\n<P>Ophold på efterskole </P>  \r\n\r\n<P>Som konsekvens af førnævnte betænkning blev muligheden i § 33, stk. 2, nr.  \r\n\r\n 9 for ophold på efterskole som foranstaltning - uden at der er tale om en  \r\n\r\n egentlig anbringelse uden for hjemmet - indført 1. januar 1993. Denne  \r\n\r\n mulighed anvendes i tilfælde, hvor behovet ikke rækker længere end til  \r\n\r\n økonomisk tilskud til ophold og kommunen kan indskrænke sig til dette. </P>  \r\n\r\n<P>De materielle regler i § 33, stk. 1, skal fortsat være opfyldt. Det vil  \r\n\r\n sige, at der skal være et særligt behov, som er individuelt. Foranstaltningen  \r\n\r\n skal være af væsentlig betydning af hensyn til et barns særlige behov. Det  \r\n\r\n konstaterede behov skal dernæst relatere sig til de hjælpemuligheder, </P>  \r\n\r\n<P>der nævnes i § 33, stk. 2, her efterskoleophold. </P>  \r\n\r\n<P>Efterskoleophold skal med andre ord være begrundet i, at barnet/den unge  \r\n\r\n har vanskeligheder i forhold til sine daglige omgivelser, skolen eller  \r\n\r\n samfundet eller i, at han/hun i øvrigt lever under utilfredsstillende  \r\n\r\n forhold. </P>  \r\n\r\n<P>Tildelingskriteriet i stk. 1 er ikke opfyldt, såfremt der hos et socialt  \r\n\r\n velfungerende barn i en velfungerende familie udelukkende er tale om et  \r\n\r\n undervisningsmæssigt problem, som kunne tilgodeses indenfor skoleområdet.  \r\n\r\n Ofte vil barnets skoleforhold dog have medført andre vanskeligheder. F.eks.  \r\n\r\n kan der forud for efterskoleophold have været behov for kontakt til f.eks.  \r\n\r\n skolepsykolog eller pædagogisk psykologisk rådgivning. </P>  \r\n\r\n<P>Betingelserne vil heller ikke være opfyldt, hvis problemet alene består i,  \r\n\r\n at forældrene ikke selv er i stand til at afholde skoleudgifterne for et  \r\n\r\n barn, hvor opholdet ikke kan anses for at være af væsentlig betydning af  \r\n\r\n hensyn til barnets eller den unges særlige behov. </P>  \r\n\r\n<P>Bestemmelsen i § 33, stk. 2, nr. 9, finder således anvendelse i en række  \r\n\r\n tilfælde, hvor barnets og forældrenes problemer er mindre alvorlige, end når  \r\n\r\n der er grundlag for anbringelse uden for hjemmet i traditionel forstand.  \r\n\r\n Bestemmelsen giver hjemmel til at yde økonomisk støtte til denne type ophold,  \r\n\r\n i det omfang forsørgeren ikke har midler dertil. </P>  \r\n\r\n<P>Anbringelse eller ophold </P>  \r\n\r\n<P>Valget mellem anbringelse efter nr. 10 og ophold efter nr. 9 er afhængig  \r\n\r\n af, om der er behov for opfølgning og dertil hørende beslutningskompetence  \r\n\r\n for kom-munen som følge af en beslutning om anbringelse uden for hjemmet.  \r\n\r\n</P>  \r\n\r\n<P>Ankestyrelsen har behandlet en principiel sag, der er offentlig- gjort som  \r\n\r\n SM O-15-96, hvor der var uenighed mellem kommunen og et ankenævn om, hvorvidt  \r\n\r\n barnets/den unges situation var omfattet af nr. 9 eller nr. 10. Sagen  \r\n\r\n vedrørte en pige, der havde haft nogle skolemæssige vanskeligheder og  \r\n\r\n personlige problemer i løbet af 8.-9. klasse, som havde ført til, at hun var  \r\n\r\n ophørt i skolen og midlertidigt var blevet tilknyttet en produktionsskole.  \r\n\r\n Moderen og socialforvaltningen besluttede efter kontakt med en børn- og  \r\n\r\n ungerådgivning, at pigen skulle på en bestemt efterskole. Kommunen var enig  \r\n\r\n i, at pigen havde et særligt behov, men fandt situationen omfattet af nr. 9  \r\n\r\n og ønskede at vurdere, om der kunne ydes støtte afhængig af, om forældrene  \r\n\r\n selv havde midler dertil. Ankenævnet ændrede henvisningen til § 33, stk. 2,  \r\n\r\n nr. 10, idet pigen havde behov for et længerevarende behandlingsforløb. Den  \r\n\r\n Sociale Ankestyrelse fastslog, at pigen havde en række faglige, personlige og  \r\n\r\n psykiske vanskeligheder, som nødvendiggjorde behandling udfra en forud  \r\n\r\n fastlagt plan i form af specialpædagogisk bistand af undervisningsmæssig og  \r\n\r\n adfærdsmæssig karakter. Ankestyrelsen fandt på grundlag heraf, at der skulle  \r\n\r\n etableres en anbringelse efter bistandslovens § 33, stk. 2, nr. 10. Det  \r\n\r\n medførte, at spørgsmålet om forældrebetaling skulle afgøres efter  \r\n\r\n betalingsbekendtgørelsen. </P>  \r\n\r\n<P>Plan </P>  \r\n\r\n<P>Ved anbringelse på efterskole (nr. 10) skal der som ved enhver anbringelse  \r\n\r\n udformes en handleplan. </P>  \r\n\r\n<P>Ved ophold på efterskole efter nr. 9 stilles ikke krav om handleplan. </P>  \r\n\r\n<P>Såfremt socialforvaltningen er i tvivl om, hvorvidt der er grundlag for en  \r\n\r\n egentlig anbringelse, kan behovet for en handleplan være en god rettesnor  \r\n\r\n for, hvilken af bestemmelserne der bør anvendes for barnet/den unge elev.  \r\n\r\n</P>  \r\n\r\n<P>Anbringelse efter nr. 10 vælges, når socialforvaltningen skønner det  \r\n\r\n påkrævet, at der udformes en plan for opholdet med angivelse af formål og  \r\n\r\n beskrivelse af eventuel behandling af barnet eller den unge og initiativer  \r\n\r\n overfor forældrene. </P>  \r\n\r\n<P>Ophold efter nr. 9 besluttes, når selve opholdet er af væsentlig betydning  \r\n\r\n af hensyn til barnets eller den unges særlige behov for støtte. </P>  \r\n\r\n<P>Forældrebetaling </P>  \r\n\r\n<P>Alle elever på efterskole får stats- og kommunestøtte. </P>  \r\n\r\n<P>Under anbringelse i godkendte opholdssteder fastsættes betaling for ophold  \r\n\r\n ifølge bistandslovens § 100. Der henvises til bekendtgørelse nr. 1007 af 14.  \r\n\r\n december 1993 om betaling for ophold i døgninstitution for børn og unge og  \r\n\r\n for formidlet døgnophold i opholdssteder for børn og unge. </P>  \r\n\r\n<P>Under et ophold på efterskole der er henført til § 33, stk. 2, nr. 9, kan  \r\n\r\n der ydes tilskud i det omfang forældremyndighedsindehaveren ikke selv har  \r\n\r\n midler dertil. Det betyder, at der kan ydes hel eller delvis støtte til  \r\n\r\n egenbetalingen. </P>  \r\n\r\n<P>Det er den egenbetaling der resterer, når stats- og kommunestøtten er  \r\n\r\n trukket fra, der eventuelt kan ydes støtte til. </P>  \r\n\r\n<P>Statistik </P>  \r\n\r\n<P>I Danmarks Statistiks Statistikservice, Socialstatistik, nr. 8 1995, er i  \r\n\r\n oversigtstabel 3 opgjort antal børn og unge med bistand pr. 31. december  \r\n\r\n 1994. </P>  \r\n\r\n<P>Under anbringelse uden for eget hjem opgjort efter anbringelsessted  \r\n\r\n fremgår, at der er 1600 anbringelser på kostskole. Pr. 31. december 1993 var  \r\n\r\n der 1913. </P>  \r\n\r\n<P>Under forebyggende foran-staltninger er der pr. 31. december 1994 ydet  \r\n\r\n økonomisk støtte til ophold på kost/efterskole til 1348 børn/unge mod pr. 31.  \r\n\r\n december 1993 911. </P>  \r\n\r\n<P>Antallet af unge, der er anbragt uden for hjemmet med opholdssted på kost-  \r\n\r\n eller efterskole er nedadgående, medens de forebyggende  \r\n\r\n efterskoleforanstaltninger er i stigning. </P>  \r\n\r\n<P>Det er nærliggende at antage, at denne udvikling har sammen-hæng med den  \r\n\r\n nye lovbestemmelse som betyder, at socialforvaltningen kan medvirke til, at  \r\n\r\n en ung med visse vanskeligheder får mulighed for et efterskoleophold. </P>  \r\n\r\n<P>Desuden bliver der formentlig ikke altid sondret klart mellem nr. 9 og nr.  \r\n\r\n 10 i kommunen. Det fremgår således af arbejdsnotat 1995:6 fra  \r\n\r\n Socialforskningsinstituttet om kommunernes udarbejdelse af planer i  \r\n\r\n anbringelsessager, at en del kommuner har været i tvivl om, hvorvidt der skal  \r\n\r\n laves handleplaner i tilfælde, hvor et barn er anbragt på efterskole. Det  \r\n\r\n fremgår også, at til-bøjeligheden til at udforme en plan efter at  \r\n\r\n anbringelsen er sat i værk er mindre hyppig, når det drejer sig om  \r\n\r\n anbringelse på efterskole. </P>  \r\n\r\n<P>Denne undersøgelse angår kun de tilfælde, hvor der er tale om egentligt  \r\n\r\n anbringelse, altså § 33, stk. 2, nr. 10, men kommunernes usikkerhed med  \r\n\r\n hensyn til handleplaner kan skyldes, at der ved ophold efter nr. 9, netop  \r\n\r\n ikke stilles krav om handleplan. </P>  \r\n\r\n<P>Vejledning </P>  \r\n\r\n<P>Af sager forelagt Den Sociale Ankestyrelse med anmodning om principiel  \r\n\r\n behandling fremgår, at forældre ofte er langt fremme i planlægningen af et  \r\n\r\n efterskoleophold, før socialfor-valtningen kontaktes, men der er også tale om  \r\n\r\n mange situationer, hvor såvel skole som socialfor-valtningen er aktiv med  \r\n\r\n hensyn til at vurdere, om et efterskoleophold er relevant for barnet eller  \r\n\r\n den unge og med til at finde frem til en passende skole. Når  \r\n\r\n tilmeldelsespapirerne er udfærdigede, kommer det derfor nogle gange som en  \r\n\r\n overraskelse for forældre og lærere, at der er en egenbetaling især fordi det  \r\n\r\n er blevet opfattet som udtryk for en stiltiende bevilling, at  \r\n\r\n socialforvaltningen eller skolen har været med i initiativerne og måske endda  \r\n\r\n anbefalet efterskoleophold. </P>  \r\n\r\n<P>Derfor er det meget vigtigt, at såvel skole som socialforvaltning på et  \r\n\r\n tidligt tidspunkt vejleder forældrene om, at et efterskoleophold, som kan  \r\n\r\n være nyttigt og anbefalelsesværdigt, godt kan medføre, at forældrene selv  \r\n\r\n skal betale helt eller delvis for opholdet. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Nyt fra Ankestyreslen, nr. 1, februar 1996. side 14-16.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/10/1997"
        },
        {
            "displayName": "Accession",
            "displayValue": "W19961915327"
        },
        {
            "displayName": "Entydig dokumentidentifikation",
            "displayValue": "CA007829"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Kommentar"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19153"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "28/02/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "Socialministeriet, Den Sociale Ankestyrelse"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}