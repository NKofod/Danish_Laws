{
    "id": 165204,
    "title": "Skrivelse om orientering om jobrotationsordningen",
    "documentTypeId": "200",
    "isSagsforlobPeriodValid": true,
    "shortName": "SKR nr 9780 af 17/10/2014",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om orientering om jobrotationsordningen</p>\r\n<p>Til kommuner, jobcentre, beskæftigelsesregioner, Ankestyrelsen og a-kasser</p>\r\n<p class=\"Overskriftsnummer1\" style=\"text-align: left;\">Orientering om jobrotationsordningen</p>\r\n<p>Denne skrivelse indeholder en revideret gennemgang af jobrotationsordningen.</p>\r\n<p class=\"BilagtekstListe\">De gældende regler vedrørende ordningen findes i:</p>\r\n<p class=\"Liste1\">\r\n   <span class=\"Liste1Nr\">–</span> §§ 97 – 98 b i lov om en aktiv beskæftigelsesindsats.</p>\r\n<p class=\"Liste1\">\r\n   <span class=\"Liste1Nr\">–</span> §§ 3 og 8 i bekendtgørelse nr. 1029 af 26. september 2014 om forsøg på beskæftigelses- og sygedagpengeområdet.</p>\r\n<p>Denne skrivelse erstatter skrivelse nr. 9346 af 4. juli 2013.</p>\r\n<p>\r\n   <span class=\"Bold\">1.</span> <span class=\"Bold\">Definition af jobrotation</span></p>\r\n<p>I udmøntningen af Velfærdsaftalen fra 2006 indgår en forenklet og permanent jobrotationsordning. Ifølge denne er der tale om jobrotation, når en beskæftiget midlertidigt deltager i uddannelse, og der i uddannelsesperioden ansættes en arbejdsløs som vikar for den beskæftigede. Da vikaren erstatter den beskæftigede i uddannelsesperioden, forudsættes det, at vikaren ansættes samme sted, som den beskæftigede sædvanligvis arbejder, og som udgangspunkt med samme eller tilsvarende arbejdsfunktioner.</p>\r\n<p>Den beskæftigede og den arbejdsløse vikar forholder sig til samme arbejdssted/arbejdsplads. I den forstand tolkes jobrotationsreglerne på samme måde som reglerne om løntilskud, hvor virksomheden som udgangspunkt afgrænses som en arbejdsplads med selvstændigt produktionsenhedsnummer (P-nummer), jf. Bekendtgørelse om en aktiv beskæftigelsesindsats § 73, stk. 3.</p>\r\n<p class=\"Overskriftsnummer1\" style=\"text-align: left;\">2. Målgruppe - beskæftigede</p>\r\n<p>Offentlige og private arbejdsgivere har ret til jobrotationsydelse fra jobcenteret, når en beskæftiget, der ikke har en uddannelse, der overstiger en erhvervsuddannelse eller anden uddannelse, der kan sidestilles hermed, deltager i uddannelse. Målgruppen omfatter tillige ansatte med en højere uddannelse, som ikke har haft beskæftigelse inden for uddannelsens område i de sidste 5 år.</p>\r\n<p>Arbejdsgiveren har herudover ret til at få jobrotationsydelse til beskæftigede med en kort eller mellemlang videregående uddannelse inden for en økonomisk ramme. Der er således tale om en pulje, som administreres af Styrelsen for Arbejdsmarked og Rekruttering efter først-til-mølle-princippet. Når den særlige pulje er tom, kan der ikke længere gives tilsagn til nye projekter i det pågældende år. Det bemærkes desuden, at Styrelsen for Arbejdsmarked og Rekruttering ikke kan give tilsagn om timer, der ligger før den dato, hvor styrelsen har modtaget ansøgningen.</p>\r\n<p>Beskæftigelsesministeren har givet tilladelse til, at alle jobcentre gennemfører forsøg, hvorefter målgruppen udvides med beskæftigede med en lang videregående uddannelse. Forsøgsperioden løber fra 1. januar 2013 til 31. december 2014. Der kan være afløb ud over denne periode for projekter, som er påbegyndt inden d. 31. december 2014.</p>\r\n<p>Det er en betingelse for bevilling af jobrotationsydelse, at den beskæftigede forud for indgåelse af jobrotation er ansat i virksomheden. Det fremgår af lovens § 98 a, stk. 1, at jobrotationsordningen er en mulighed for ”beskæftigede”. Det er derfor en forudsætning for at bruge ordningen, at personen, der går i uddannelse, allerede er ansat hos samme arbejdsgiver.</p>\r\n<p>Tilbud efter Lov om en aktiv beskæftigelsesindsats, herunder virksomhedspraktik eller ansættelse med løntilskud, eller anden støttet beskæftigelse samt elev-, lærlinge- og tilsvarende uddannelsesansættelse anses i denne forbindelse ikke for ordinær ansættelse.</p>\r\n<p class=\"Overskriftsnummer1\" style=\"text-align: left;\">3. Særligt om de beskæftigede, herunder uddannelse</p>\r\n<p>Den beskæftigede modtager sædvanlig løn fra arbejdsgiveren for de timer, som bruges under uddannelsen. Det betyder, at den beskæftigede fortsat modtager den løn under uddannelsesforløbet, som pågældende havde forud herfor.</p>\r\n<p>Arbejdsgiveren afgør selv, hvilken offentlig eller privat udbudt uddannelse den beskæftigede skal deltage i.</p>\r\n<p>Der kan dog med virkning fra 1. juli 2013 ikke bevilges jobrotationsydelse, når arbejdsgiveren udbetaler løn, som er knyttet til en uddannelsesaftale, der fører frem til en erhvervsuddannelse i henhold til lov om erhvervsuddannelser eller i henhold til lov om maritime uddannelser, herunder i perioder hvor den beskæftigede deltager i praktik på arbejdsgiverens virksomhed. Dette medfører, at beskæftigede, der er elever, lærlinge eller voksenlærlinge, ikke er omfattet af jobrotationsordningen, og dermed ikke kan erstattes af jobrotationsvikarer.</p>\r\n<p>Bestemmelsen har virkning for jobrotationsprojekter, hvortil jobrotationsydelsen er bevilget den 1. juli 2013 eller herefter. At ydelsen skal være bevilget betyder, at der mellem jobcenteret og arbejdsgiveren skal være indgået bindende aftale om, at ydelsen vil blive bevilget, hvis alle øvrige betingelser er opfyldt. Aftalen skal – ud over at være bindende i forhold til arbejdsgiveren – overholde betingelserne for at kunne danne grundlag for udbetaling af refusion fra Styrelsen for Arbejdsmarked og Rekruttering. Ankestyrelsen har d. 15. september truffet afgørelse om, at der ikke kan bevilges jobrotationsydelse for yderligere timer til virksomheder, der sender elever eller lærlinge i videreuddannelse, efter den 1. juli 2013. Det gælder også i de tilfælde, hvor en arbejdsgiver forlænger en uddannelsesaftale, der er indgået før den 1. juli 2013.</p>\r\n<p>Der fremsættes lovforslag i efteråret 2014, der helt afskaffer denne mulighed og hermed permanentgør den gældende forsøgsordning fra 1. januar 2015.</p>\r\n<p>Personer, som deltager i GVU, kan deltage i jobrotationsprojekter.</p>\r\n<p>Er der tale om privat udbudte uddannelser og uddannelser med brugerbetaling, betaler virksomheden selv deltagergebyret.</p>\r\n<p class=\"Overskriftsnummer1\" style=\"text-align: left;\">4. Ansættelse af arbejdsløse som vikar</p>\r\n<p>For at få jobrotationsydelse skal arbejdsgiveren ansætte vikaren i et antal timer, der svarer til de timer, som de ansatte deltager i uddannelse. I den periode, hvor et jobrotationsprojekt løber, vil der kunne være perioder, hvor de beskæftigede ikke er i uddannelse, fx kan der være 1-4 ugers pause mellem uddannelsesperioder. Der skal dog stadig være overlap mellem uddannelses- og ansættelsesperioden. I projektperioden behøver der ikke være et fuldstændigt tidsmæssigt sammenfald mellem den periode, hvor beskæftigede deltager i uddannelse, og den periode hvor vikaren er ansat. Det afgørende for, at arbejdsgiveren kan få udbetalt jobrotationsydelse i projektperioden, er, at der er en time-til-time-relation mellem beskæftigede på uddannelse og vikaren/vikarerne. Har arbejdsgiveren en vikar ansat ud over det antal timer, som beskæftigede deltager i uddannelse, kan der ikke udbetales jobrotationsydelse for disse timer.</p>\r\n<p class=\"Overskriftsnummer1\" style=\"text-align: left;\">5. Krav til vikaren og vikarens ansættelsesforhold.</p>\r\n<p>Den arbejdsløse, der ansættes som vikar, skal være enten dagpengemodtager og ved ansættelsen have en sammenlagt ledighedsperiode på mindst 3 måneder eller kontanthjælpsmodtager og være omfattet af § 2, nr. 2, 3, 12 eller 13, og ved ansættelsen have modtaget arbejdsløshedsdagpenge, kontanthjælp, uddannelseshjælp, sygedagpenge i en ledighedsperiode, ressourceforløbsydelse, revalideringsydelse, ledighedsydelse, særlig uddannelsesydelse efter lov om uddannelsesordning for ledige, der har opbrugt deres dagpengeret, eller været ledig selvforsørgende i en sammenhængende periode på mindst 3 måneder eller.</p>\r\n<p>Der fremsættes lovforslag i efteråret 2014, der medfører at vikarens ledighedsperiode fra 1. januar 2015 skal være på mindst 6 måneder.</p>\r\n<p>Kontanthjælpsmodtagere har ret til at indgå som vikar i en jobrotationsordning, såfremt betingelserne i øvrigt er opfyldt, og personen selv har fundet vikariatet. Arbejdsgiveren og personen aftaler varigheden.</p>\r\n<p>Vikaren ansættes med overenskomstmæssig løn eller den for tilsvarende arbejde sædvanligt gældende løn. Vikaren vil under ansættelsen være omfattet af de for lønmodtagere gældende regler, der er fastsat ved lov, i henhold til lov eller ved kollektiv overenskomst m.v.</p>\r\n<p>Ansættelsen skal som minimum være på 10 timer pr. uge og kan maksimalt vare i 12 måneder. Der er ikke mulighed for forlængelse af vikariatet udover de maksimale 12 måneder. Det er heller ikke hensigten med ordningen, at den arbejdsløse fortsætter som vikar i en anden virksomhed.</p>\r\n<p>Der fremsættes lovforslag i efteråret 2014, der medfører, at vikaren masimalt kan være ansat i op til 6 måneder fra 1. januar 2015.</p>\r\n<p>Såfremt vikaren ikke ansættes på fuld tid, vil det være muligt at modtage supplerende dagpenge efter de almindelige regler herom.</p>\r\n<p>Ledige ansat i jobrotationsstillinger vil kunne vikariere for flere beskæftigede. Det afgørende er, at der er en time-til-time-relation mellem den beskæftiges uddannelsesperiode og vikarens ansættelse.</p>\r\n<p class=\"Overskriftsnummer1\" style=\"text-align: left;\">6. Behandling af ansøgninger</p>\r\n<p>Jobrotationsordningen er en lovbunden ydelse. Jobcentrene afholder derfor de udgifter, der er behov for.</p>\r\n<p>Før igangsætning af et jobrotationsforløb for grupper med videregående uddannelse skal jobcentrene søge Styrelsen for Arbejdsmarked og Rekruttering om et beløb fra puljen. Hvis der er udisponeret bevilling, meddeler Styrelsen for Arbejdsmarked og Rekruttering dette til jobcenteret. Styrelsen for Arbejdsmarked og Rekruttering behandler tidligst en ansøgning til den særlige pulje, når der er maksimalt to måneder til projektstart. Et jobrotationsprojekt under den særlige pulje skal afsluttes med indsendelse af revisorpåtegnet regnskab, ledelsespåtegnet regnskab samt en kort evaluering af projektet.</p>\r\n<p class=\"Overskriftsnummer1\" style=\"text-align: left;\">7. Dagpengeret.</p>\r\n<p>Vikaren optjener ikke dagpengeret under ansættelsen, da en del af jobrotationsydelsen er en støtte til virksomhedens udgifter til vikarens løn. Perioder med ansættelse i vikarjobbet forbruger ikke af ydelsesperioden, men forbruger af referenceperioden.</p>\r\n<p class=\"Overskriftsnummer1\" style=\"text-align: left;\">8. Jobcenterets rolle.</p>\r\n<p>Jobcenteret skal sørge for, at den ledige, der ansættes som vikar, er bekendt med, at ansættelsen ikke kan anvendes til at optjene dagpengeret.</p>\r\n<p>Jobcenteret skal underrette a-kassen, når en forsikret ledig ansættes som vikar i forbindelse med jobrotation.</p>\r\n<p class=\"Overskriftsnummer1\" style=\"text-align: left;\">9. Sats.</p>\r\n<p>Jobrotationsydelsen reguleres årligt den 1. januar med satsreguleringsprocenten efter lov om en satsreguleringsprocent.</p>\r\n<p>Jobrotationsydelsen udgør 176,20 kr. (pr. 1. januar 2014) for hver time, som en beskæftiget er i uddannelse, og der samtidig er ansat en vikar.</p>\r\n<p class=\"Overskriftsnummer1\" style=\"text-align: left;\">10. Sammenhæng med anden godtgørelse.</p>\r\n<p>Der vil ikke samtidig med jobrotationsydelsen kunne udbetales godtgørelse efter lov om godtgørelse ved deltagelse i erhvervsrettet voksen- og efteruddannelse (VEU), ydelser efter lov om statens voksenuddannelsesstøtte (SVU) eller anden godtgørelse.</p>\r\n<p>Arbejdsgiveren kan desuden ikke samtidig med udbetaling af jobrotationsydelsen modtage løntilskud efter reglerne herom til vikaren. Endelig kan ydelsen ikke modtages, hvis arbejdsgiveren har adgang til at modtage lønrefusion fra AUB.</p><div class=\"Givet\" id=\"Givet\"><p class=\"Givet\" align=\"center\">Styrelsen for Arbejdsmarked og Rekruttering, den 17. oktober 2014</p><p class=\"Sign1\" align=\"center\">Kristjan Gundsø Jensen</p><p class=\"Sign2\" align=\"right\">/ Kaare Hansen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/10/2014"
        },
        {
            "displayName": "Accession",
            "displayValue": "C20140978054"
        },
        {
            "displayName": "Entydig dokumentidentifikation",
            "displayValue": "BE005958"
        },
        {
            "displayName": "Dato for førstegangsindlæggelse",
            "displayValue": "18/10/2014"
        },
        {
            "displayName": "Dato for indlæggelse",
            "displayValue": "18/10/2014"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9780"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "17/10/2014"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Styrelsen for Arbejdsmarked og Rekruttering, j. nr. 2014-0031185"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}