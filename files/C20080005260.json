{
    "id": 121504,
    "title": "Vejledning om ændring af vejledning om særlig støtte til børn og unge og deres familier (vejledning nr. 3 til serviceloven)",
    "documentTypeId": "180",
    "isSagsforlobPeriodValid": true,
    "shortName": "VEJ nr 52 af 01/10/2008",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om ændring af vejledning om særlig støtte til børn og unge og deres familier (vejledning nr. 3 til serviceloven)</p>\r\n      <p class=\"Tekstoverskrift\">1.</p>\r\n      <p class=\"NormalInd\">I vejledning nr. 99 af 5. december 2006 om særlig støtte til børn og unge og deres familier foretages følgende ændringer:</p>\r\n      <p class=\"TekstV\"><span class=\"Bold\">1.</span> I afsnit II ophæves punkterne 113-128, og i stedet indsættes:</p>\r\n      <p class=\"Tekstoverskrift\">Særlige dagtilbud og godkendelse af forældres udførelse af hjælpen i hjemmet</p>\r\n      <p>\r\n        <div style=\"width:100%\">\r\n          <table class=\"Maintable\" align=\"center\" border=\"0\" cellspacing=\"0\" cellpadding=\"0\" style=\"SchultzColumns: 285;\" width=\"285\">\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border: 0.018cm solid #000000\" width=\"285\">\r\n                <div class=\"NormalInd\"><span class=\"Bold\">Serviceloven:</span></div>\r\n                <div class=\"Paragraftekst\"><span class=\"Bold\">§ 32.</span> Kommunalbestyrelsen træffer afgørelse om hjælp til børn, der på grund af betydelig og varigt nedsat fysisk eller psykisk funktionsevne har behov for hjælp eller særlig støtte. Hjælpen kan tilrettelægges i særlige dagtilbud, jf. stk. 3, i særlige klubtilbud, jf. § 36, eller i forbindelse med andre tilbud efter denne lov eller efter dagtilbudsloven. Hjælpen kan også udføres helt eller delvist af forældrene i hjemmet, jf. stk. 6-8.</div>\r\n                <div class=\"Stk\"><span class=\"Italic\">Stk. 2.</span> Velfærdsministeren fastsætter nærmere regler om samarbejdet med forældre, om inddragelse af barnet eller den unge, om udredning af barnets eller den unges behov, og om fremgangsmåden ved kommunens behandling, herunder om en etablering af kommunale teams, som skal udrede barnets nedsatte funktionsevne, og udvalg, som skal visitere barnet til et tilbud.</div>\r\n                <div class=\"Stk\"><span class=\"Italic\">Stk. 3.</span> Kommunalbestyrelsen skal sørge for, at der er det nødvendige antal pladser i særlige dagtilbud til børn, der på grund af betydelig og varigt nedsat fysisk eller psykisk funktionsevne har et særligt behov for støtte, behandling m.v., der ikke kan dækkes gennem ophold i et af de almindelige dagtilbud eller fritidshjem efter dagtilbudsloven.</div>\r\n                <div class=\"Stk\"><span class=\"Italic\">Stk. 4.</span> Velfærdsministeren fastsætter i en bekendtgørelse regler om forældrebestyrelser i særlige dagtilbud.</div>\r\n                <div class=\"Stk\"><span class=\"Italic\">Stk. 5.</span> Velfærdsministeren fastsætter i en bekendtgørelse regler om beregning af tilskud og egenbetaling for ophold i de særlige dagtilbud.</div>\r\n                <div class=\"Stk\"><span class=\"Italic\">Stk. 6. </span>Efter anmodning fra indehaveren af forældremyndigheden godkender kommunalbestyrelsen under de betingelser, der er nævnt i 2. og 3. pkt., at forældrene helt eller delvist udfører hjælpen efter stk. 1 i hjemmet. Hjælp udført i hjemmet skal imødekomme barnets eller den unges behov, og forældrene skal være i stand til at udføre opgaverne. Træning af barnet i hjemmet skal ske efter dokumenterbare træningsmetoder. Kommunalbestyrelsen fører løbende tilsyn med indsatsen over for barnet.</div>\r\n                <div class=\"Stk\"><span class=\"Italic\">Stk. 7. </span>Kommunalbestyrelsen skal yde hjælp til dækning af tabt arbejdsfortjeneste efter § 42 og § 43 til forældre, der forsørger og træner et barn eller en ung under 18 år med betydelig og varigt nedsatfysisk eller psykisk funktionsevne i hjemmet.</div>\r\n                <div class=\"Stk\"><span class=\"Italic\">Stk. 8. </span>Kommunalbestyrelsen sørger for træningsredskaber, kurser, hjælpere m.v., når forældrene træner et barn eller en ung i hjemmet. Kommunalbestyrelsens udgifter til træningsredskaber, kurser, hjælpere m.v. til det enkelte barn eller den enkelte unge må ikke overstige 500.000 kr. årligt<span class=\"Italic\">.</span></div>\r\n                <div class=\"Stk\"><span class=\"Italic\">Stk. 9. </span>Velfærdsministeren fastsætter nærmere regler om særlig støtte i hjemmet, herunder regler om dokumenterbare metoder, om løbende tilsyn med indsatsen og om træningsredskaber, kurser, hjælpere m.v.</div>\r\n              </td>\r\n            </tr>\r\n          </table>\r\n        </div>\r\n      </p>\r\n      <p class=\"Tekstoverskrift\">Generelt om særlige dagtilbud og godkendelse af forældres udførelse af hjælpen i hjemmet</p>\r\n      <p class=\"Tekst\"><span class=\"Bold\">113.</span> Sigtet med bestemmelserne er at tilgodese børn og unge med betydelig og varigt nedsat fysisk eller psykisk funktionsevnes behov for særlig støtte, behandling og træning, således at de får gode muligheder for udvikling og trivsel.</p>\r\n      <p class=\"Tekst\">Bestemmelserne skal desuden sikre, at forældrene og deres børn bliver inddraget mere aktivt i udredningen af barnets behov og i indsatsen for børnene.</p>\r\n      <p class=\"Tekst\">Udgangspunktet for hjælpen er, at den kan tilrettelægges i særlige dagtilbud, i særlige klubtilbud eller andre tilbud efter serviceloven eller efter dagtilbudsloven. Kommunalbestyrelsen skal i den sammenhæng sørge for, at der er det nødvendige antal pladser i særlige dagtilbud til de børn, hvis behov for støtte og behandling ikke kan tilgodeses i de almindelige dagtilbud.</p>\r\n      <p class=\"Tekst\">Bestemmelserne giver også mulighed for, at hjælpen under visse betingelser kan udføres helt eller delvist af forældrene i hjemmet, og at forældrene modtager en særlig støtte til træningen af barnet eller den unge i hjemmet.</p>\r\n      <p class=\"Tekstoverskrift\">Målgruppen</p>\r\n      <p class=\"Tekst\"><span class=\"Bold\">114.</span> Målgruppen er børn og unge under 18 år med betydelig og varigt nedsat fysisk eller psykisk funktionsevne, som har et sådant behov for støtte og behandling, at der skal iværksættes et særligt tilbud til barnet eller den unge.</p>\r\n      <p class=\"Tekst\">Afgrænsning af målgruppen baserer sig ikke på bestemte diagnoser eller på karakteren af funktionsnedsættelsen, men på en fagkyndig vurdering af barnets behov for et særligt støtte- og behandlingstilbud, herunder et træningstilbud.</p>\r\n      <p class=\"Tekst\">Det drejer sig om børn og unge, der har behov for en systematisk, helhedsorienteret tværfaglig undersøgelse og udredning jf. servicelovens § 50 forud for visitationen til et tilbud.</p>\r\n      <p class=\"Tekstoverskrift\">Udredning og visitation</p>\r\n      <p class=\"Tekst\"><span class=\"Bold\">115.</span> Målgruppen af børn og unge med betydelig og varigt nedsatfysisk eller psykisk funktionsevne har ofte sammensatte behov, der kræver en indsats fra flere forskellige fagpersoner. Kommunalbestyrelsen skal derfor nedsætte et tværfagligt udredningsteam, der har til opgave at undersøge forholdene for og behovet for hjælp og støtte til disse børn og unge.</p>\r\n      <p class=\"Tekst\">Udredningsteamet kan være et permanent sammensat team eventuelt med udgangspunkt i en allerede eksisterende tværfaglig gruppe, eller det kan sammensættes ad hoc med fagpersoner med relevans i forhold til det konkrete barns funktionsnedsættelse. Det kan fx være læge, psykolog, socialrådgiver, socialpædagog, fysio- og ergoterapeut mv.</p>\r\n      <p class=\"Tekst\">En stor del af børnene vil være kendt i sundhedsvæsenet, da de ofte vil være udredt, have fået stillet diagnoser og være blevet behandlet - typisk på en pædiatrisk afdeling. Det specialiserede sundhedsvæsen vil derfor i mange tilfælde være en relevant samarbejdspartner.</p>\r\n      <p class=\"Tekst\">Udredningsteamet skal på baggrund af faglige undersøgelser af barnets ressourcer og behov kortlægge barnets funktionsevne og udarbejde forslag til den særlige støtte og behandling.</p>\r\n      <p class=\"Tekst\">Kommunalbestyrelsen skal nedsætte et tværfagligt sammensat visitationsudvalg, som har til opgave at visitere barnet til et tilbud på baggrund af udredningsteamets forslag, jf. pkt. 120.</p>\r\n      <p class=\"Tekst\">Der henvises i øvrigt til håndbogen om udredning, visitation og hjemmetræning, hvor der bl.a. er redegjort nærmere for visitationsudvalgets ansvar og sammensætning, en tovholderfunktion, og for redskaber, der kan støtte det tværfaglige samarbejde og inddragelse af forældre og børn.</p>\r\n      <p class=\"Tekstoverskrift\">Forældresamarbejde, inddragelse af børn og unge og andre sagsbehandlingsregler</p>\r\n      <p class=\"Tekst\"><span class=\"Bold\">116.</span> Kommunalbestyrelsen skal inddrage forældrene i udredningsprocessen, således at de får mulighed for at være aktive deltagere i processen. Forældrenes viden om egne ressourcer og barnets færdigheder skal indgå i udredningen, og forældrene skal have mulighed for at få indsigt i barnets behov, og hvilke behandlings- og udviklingsmuligheder der findes for barnet.</p>\r\n      <p class=\"Tekst\">Barnet eller den unge skal ligeledes inddrages i udredningsforløbet. Udredningsteamet vurderer sammen med forældrene, i hvilken udstrækning det er muligt at inddrage barnet eller den unge. Vurderingen foretages på grundlag af barnets og den unges egne ønsker, dets alder og modenhed, og hvad der skønnes at være bedst for barnet eller den unge. Et barns eller en ungs synspunkter skal tillægges passende vægt i overensstemmelse med barnets eller den unges alder og modenhed.</p>\r\n      <p class=\"Tekst\">Meget tidligt i udredningsprocessen er det en god idé at afstemme forventningerne til det kommende samarbejde og at drøfte forældrenes ønsker til inddragelse og involvering. Her kan forældre også få orientering om kravet om, at deres barn, så vidt muligt, skal inddrages i processen.</p>\r\n      <p class=\"Tekst\">Kommunalbestyrelsen skal sikre, at sagsbehandlingen fortsat også sker med iagttagelse af de allerede eksisterende relevante sagsbehandlingsregler, som gælder ved siden af de her beskrevne sagsbehandlingsværktøjer om udredning, forældresamarbejde, inddragelse af barnet eller den unge og visitation. Således gælder de almindelige sagsbehandlingsregler i forvaltningsloven, retssikkerhedsloven og almindelige retsgrundsætninger. Blandt andet kan fremhæves retssikkerhedslovens § 4 (borgerens medvirken), retssikkerhedslovens § 5, forvaltningslovens § 7 (vejledning), forvaltningslovens kap. 4 (partsaktindsigt), forvaltningslovens § 19 (partshøring), forvaltningslovens § 21 (ret til at afgive udtalelse), forvaltningslovens § 22 (begrundelse), forvaltningslovens § 25 (klagevejledning) samt officialprincippet. Yderligere oplysninger findes i Socialministeriets vejledning om retssikkerhed og administration på det sociale område, afsnit III og kapitel 47.</p>\r\n      <p class=\"Tekst\">Der er yderligere oplysninger om styrket forældresamarbejde, metoder til inddragelse og udredning af børn og unge i håndbogen om udredning, visitation og hjemmetræning.</p>\r\n      <p class=\"Tekstoverskrift\">Specielt om særlige dagtilbud</p>\r\n      <p class=\"Tekst\"><span class=\"Bold\">117.</span> Kommunalbestyrelsens forpligtelse efter servicelovens § 32, stk. 3 er et supplement til den kommunale forpligtelse efter dagtilbudslovens § 4 i det omfang, dette ikke kan tilgodese barnets særlige behov for støtte, behandling m.v. som følge af en betydelig og varigt nedsat fysisk eller psykisk funktionsevne.</p>\r\n      <p class=\"Tekst\">Dag-, fritids- og klubtilbud m.v. til børn og unge under 18 år, der på grund af betydelig og varigt nedsat fysisk eller psykisk funktionsevne har et særligt behov for støtte, behandling m.v., der ikke kan dækkes gennem ophold i et af tilbuddene efter dagtilbudsloven, oprettes efter bestemmelserne i serviceloven. Forpligtelsen efter servicelovens § 32, stk. 3 omfatter for så vidt angår skolesøgende børn kun meget små og helt specielle grupper med betydelig og varigt nedsat fysisk eller psykisk funktionsevne.</p>\r\n      <p class=\"Tekst\">Forskellen i forpligtelsens omfang hænger sammen med, at for børn under skolealderen er det typisk dagtilbuddet, der giver barnet den særlige støtte og behandling, mens den særlige støtte og behandling for børn i skolealderen primært varetages i skoletilbuddet.</p>\r\n      <p class=\"Tekstoverskrift\">Formålet med de særlige dagtilbud</p>\r\n      <p class=\"Tekst\"><span class=\"Bold\">118.</span> De særlige dagtilbud skal ud over, hvad der fremgår af formålsbestemmelsen for de almindelige dagtilbud til børn, give særlig støtte, behandling m.v. til børn med betydelig og varigt nedsat fysisk eller psykisk funktionsevne.</p>\r\n      <p class=\"Tekst\">Herudover foretager de særlige dagtilbud observation og diagnosticering af børn med betydelig og varigt nedsat fysisk eller psykisk funktionsevne, der opholder sig i hjemmet eller i et kommunalt dagtilbud, med henblik på at kunne tilbyde relevant støtte og behandling. Endvidere foretager de særlige dagtilbud observation i relation til behovet for specialpædagogisk bistand efter folkeskoleloven.</p>\r\n      <p class=\"Tekst\">Det påhviler det særlige dagtilbud at rette henvendelse til skolemyndighederne om at iværksætte eventuel specialpædagogisk bistand efter folkeskoleloven.</p>\r\n      <p class=\"Tekst\">De særlige dagtilbud kan tilbyde forældre til børn med betydelig og varigt nedsat fysisk eller psykisk funktionsevne lejlighedsvis aflastning. Der kan i de særlige dagtilbud etableres aflastning, der indebærer overnatning i weekenden, hvis der er behov herfor.</p>\r\n      <p class=\"Tekst\">De særlige dagtilbud giver vejledning til</p>\r\n      <p>\r\n        <p class=\"Liste1\"><span class=\"Liste1Nr\"></span> dagtilbud, hvor der er optaget børn med nedsat fysisk eller psykisk funktionsevne</p>\r\n        <p class=\"Liste1\"><span class=\"Liste1Nr\"></span> forældre med hjemmeboende børn med betydelig og varigt nedsat fysisk eller psykisk funktionsevne, der ikke er optaget i et særligt dagtilbud</p>\r\n        <p class=\"Liste1\"><span class=\"Liste1Nr\"></span> den kommunale forvaltning, der har ansvaret for børn fx i forbindelse med visitation til dagtilbud af børn med nedsat fysisk eller psykisk funktionsevne.</p>\r\n      </p>\r\n      <p class=\"Tekstoverskrift\">Organisering af de særlige dagtilbud</p>\r\n      <p class=\"Tekst\"><span class=\"Bold\">119.</span> De særlige dagtilbud kan oprettes og drives som et selvstændigt dagtilbud eller oprettes og drives i forbindelse med et dagtilbud.</p>\r\n      <p class=\"Tekst\">Kommunalbestyrelsen kan herudover indgå aftale med regionsrådet, med andre kommuner eller med selvejende særlige dagtilbud om oprettelse og drift af et særligt dagtilbud i form af fx vuggestuer, børnehaver, aldersintegrerede institutioner og fritidshjem.</p>\r\n      <p class=\"Tekst\">For at kunne give børn optaget i et særligt dagtilbud den nødvendige støtte og behandling, må det særlige dagtilbud kunne trække på særlig ekstern ekspertise.</p>\r\n      <p class=\"Tekst\">Udgifter til transport af børn til og fra særlige dagtilbud afholdes af det særlige dagtilbud, hvis udgiften ikke dækkes af andre bestemmelser.</p>\r\n      <p class=\"Tekst\">De særlige dagtilbud afholder ligeledes udgiften til forældrenes transport i forbindelse med behandlingsmøder.</p>\r\n      <p class=\"Tekst\">Efter servicelovens § 112 skal kommunalbestyrelsen yde støtte til hjælpemidler til personer med varigt nedsat fysisk eller psykisk funktionsevne.</p>\r\n      <p class=\"Tekst\">For så vidt angår hjælpemidler til børn og dagtilbud til børn henvises til Socialministeriets vejledning 6 om hjælpemidler, biler, boligindretning m.v.</p>\r\n      <p class=\"Tekstoverskrift\">Optagelse</p>\r\n      <p class=\"Tekst\"><span class=\"Bold\">120.</span> Henvendelse til kommunen om optagelse i et særligt dagtilbud kan komme dels fra forældrene, dels fra de instanser der i deres arbejde kommer i berøring med barnet, fx sundhedsplejersker, kommunale dagtilbud, specialkonsulenter, praktiserende læger og hospitaler. Hvis henvendelsen kommer fra disse instanser, skal det som udgangspunkt ske i samråd med forældrene.</p>\r\n      <p class=\"Tekst\">En undersøgelse af barnets særlige behov for støtte og behandling m.v. er en forudsætning for afgørelse om optagelse i et særligt dagtilbud, jf. pkt. 115. om udredning og visitation. Optagelse i et særligt dagtilbud må derfor bygge på en vurdering af barnets individuelle behandlingsbehov samt muligheder for personlig udvikling. Afgørelse om optagelse må ske i nært samarbejde med forældrene og fx specialafdelinger inden for behandlingssystemet samt andre med ekspertise vedrørende den pågældende type af nedsat funktionsevne.</p>\r\n      <p class=\"Tekst\">Det følger af § 2, stk. 1, i bekendtgørelse om udredning og visitation af børn med betydelig og varigt nedsat fysisk eller psykisk funktionsevne m.v., at kommunalbestyrelsen skal nedsætte et visitationsudvalg, som har til opgave at visitere barnet til et tilbud. Vedrørende visitationsudvalget henvises nærmere til håndbogen om udredning, visitation og hjemmetræning, Del 2. Bestemmelsen om visitationsudvalgets kompetence indebærer, at der ikke kan træffes afgørelse om anvisning af et tilbud, før visitationsudvalget har behandlet sagen. Afgørelse om anvisning vil således kunne træffes af visitationsudvalget eller en anden del af den kommunale forvaltning.</p>\r\n      <p class=\"Tekst\">Bestemmelsen om visitationsudvalgets kompetence er ikke til hinder for, at en sag om visitation til et tilbud behandles i og eventuelt afgøres af det stående udvalg, under hvilket sådanne sager efter kommunalbestyrelsens beslutning henhører, jf. retssikkerhedslovens § 17, der indeholder et forbud imod, at bl.a. denne type sager behandles i kommunalbestyrelsen. I så tilfælde må sagen forinden have været behandlet af visitationsudvalget.</p>\r\n      <p class=\"Tekst\">Ved den konkrete anvisning af plads til barnet bør der i vid udstrækning tages hensyn til forældrenes ønske om dagtilbud og til den geografiske beliggenhed.</p>\r\n      <p class=\"Tekstoverskrift\">Forældresamarbejde</p>\r\n      <p class=\"Tekst\"><span class=\"Bold\">121.</span> Det fremgår af servicelovens § 32, stk. 4, at velfærdsministeren fastsætter regler om forældrebestyrelser i særlige dagtilbud. Disse regler fremgår af Socialministeriets bekendtgørelse om forældrebestyrelser i særlige dagtilbud.</p>\r\n      <p class=\"Tekst\">Forældrebestyrelsen skal som minimum have indflydelse på</p>\r\n      <p>\r\n        <p class=\"Liste1\"><span class=\"Liste1Nr\"></span> principperne for det særlige dagtilbuds arbejde</p>\r\n        <p class=\"Liste1\"><span class=\"Liste1Nr\"></span> principperne for anvendelse af en budgetramme</p>\r\n        <p class=\"Liste1\"><span class=\"Liste1Nr\"></span> indstillingsret til kommunalbestyrelsen henholdsvis regionsrådet i forbindelse med ansættelse af personale.</p>\r\n      </p>\r\n      <p class=\"Tekst\">Forældrebestyrelsen skal ved fastlæggelsen af principper for det særlige dagtilbuds arbejde respektere såvel kommunalbestyrelsens henholdsvis regionsrådets overordnede retningslinier som dagtilbuddets målsætning, herunder fx at dagtilbuddet er indrettet med henblik på at modtage børn med bestemte handicap.</p>\r\n      <p class=\"Tekst\">Børnene i de særlige dagtilbud har som udgangspunkt samme pædagogiske behov som alle andre børn. Derudover har børnene behov for særlig støtte og behandling, som er begrundet i deres nedsatte funktionsevne.</p>\r\n      <p class=\"Tekst\">De pædagogiske principper må udformes med respekt for det særlige støttende og behandlingsmæssige sigte, som det enkelte særlige dagtilbud skal varetage.</p>\r\n      <p class=\"Tekst\">Forældrebestyrelsen har ikke indflydelse på den pædagogiske eller behandlingsmæssige indsats, der angår det enkelte barn.</p>\r\n      <p class=\"Tekst\">Kommunalbestyrelsen henholdsvis regionsrådet kan tillægge forældrebestyrelserne i de særlige dagtilbud yderligere kompetence.</p>\r\n      <p class=\"Tekst\">Kommunalbestyrelsen kan ikke overlade til en forældrebestyrelse opgaver med at udføre tilsyn efter § 16 i lov om retssikkerhed og administration på det sociale område jf. bekendtgørelsens § 1, stk. 6 og kompetence til at træffe afgørelse om optagelse i dagtilbuddet samt at fastsætte forældrebetalingen.</p>\r\n      <p class=\"Tekst\">Kommunalbestyrelsen henholdsvis regionsrådet kan ikke overlade beføjelser, der følger af kommunalbestyrelsens henholdsvis regionsrådets bevillings- og arbejdsgiverkompetence til en forældrebestyrelse.</p>\r\n      <p class=\"Tekst\">Ud over den formelle forældreindflydelse er det af hensyn til behandlingen af det enkelte barn vigtigt med et meget tæt forældresamarbejde omkring behandlingsforløbet, hvor forældrene inddrages i tilrettelæggelsen af behandlingen. Forældrene vil ofte også have behov for en særlig støtte fra dagtilbuddet og for kontakt med andre forældre.</p>\r\n      <p class=\"Tekst\">Der bør derfor sikres mulighed for en tæt og løbende gensidig orientering og samarbejde forældre og dagtilbud imellem om det enkelte barns udvikling og trivsel samt om behandlingsindsatsen.</p>\r\n      <p class=\"Tekst\">En måde at give mulighed for en fælles orientering og drøftelse af mere generelle spørgsmål vedrørende det særlige dagtilbuds arbejde kan være at afholde forældremøder, hvor også personalet deltager.</p>\r\n      <p class=\"Tekstoverskrift\">Forældrebetaling</p>\r\n      <p class=\"Tekst\"><span class=\"Bold\">122.</span> Forældrenes betaling for barnets ophold i særlige dagtilbud er reguleret i servicelovens § 32, stk. 5 og bekendtgørelse om tilskud til ophold i særlige dagtilbud og særlige klubtilbud til børn og unge med betydelig og varigt nedsat fysisk eller psykisk funktionsevne.</p>\r\n      <p class=\"Tekst\">Kommunalbestyrelsen skal yde 100 pct. tilskud til ophold i et særligt dagtilbud, hvis barnet er optaget alene eller i hovedsagen af behandlingsmæssige grunde.</p>\r\n      <p class=\"Tekst\">Hvis optagelsen sket på et andet grundlag end servicelovens § 32, stk. 5, er det dagtilbudslovens regler om tilskud og forældrebetaling, der anvendes i forhold til forældrenes betaling for pladsen, herunder reglerne om fripladstilskud.</p>\r\n      <p class=\"Tekst\">Kommunalbestyrelsen skal træffe afgørelse om bortfald eller nedsættelse af betalingen i overensstemmelse med reglerne ved brug af dagtilbud efter servicelovens § 4.</p>\r\n      <p class=\"Tekstoverskrift\">Specielt om godkendelse af forældres udførelse af hjælpen i hjemmet</p>\r\n      <p class=\"Tekst\"><span class=\"Bold\">123.</span> Hvis forældrene ikke ønsker at modtage et tilbud, der er anvist af visitationsudvalget, kan kommunalbestyrelsen på baggrund af en vurdering foretaget af visitationsudvalget godkende, at forældre til børn og unge med betydelig og varigt nedsat funktionsevne træner deres barn helt eller delvist i hjemmet.</p>\r\n      <p class=\"Tekst\">At forældrene træner delvist i hjemmet, betyder, at tilbuddet til barnet er en kombination af et offentligt tilbud, fx en delvis plads i et særligt dagtilbud kombineret med træning i hjemmet.</p>\r\n      <p class=\"Tekst\">Træningen kan foregå efter konventionelle metoder, dvs. metoder som almindeligvis anvendes i de offentlige tilbud såsom fysio- og ergoterapeutiske metoder, eller efter alternative metoder, dvs. metoder der traditionelt ikke indgår i de offentlige tilbud.</p>\r\n      <p class=\"Tekst\">Det er ikke en betingelse for at kunne godkende træning i hjemmet, at træningsmetoden er videnskabeligt dokumenteret. I næste afsnit er der redegjort nærmere for betingelser for godkendelse af hjemmetræning.</p>\r\n      <p class=\"Tekstoverskrift\">Betingelser for godkendelse af hjemmetræning</p>\r\n      <p class=\"Tekst\"><span class=\"Bold\">124.</span> Godkendelse af forældres træning i hjemmet er betinget af, at barnet eller den unge har været igennem et forløb, hvor det er udredt og visiteret til et offentligt tilbud, og kommunalbestyrelsen vurderer, at et tilbud i hjemmet kan imødekomme barnets eller den unges behov.</p>\r\n      <p class=\"Tekst\">Kommunalbestyrelsen vurderer sammen med familien og ud fra familiens ønsker, om træning i hjemmet skal kombineres med et delvist offentligt tilbud, fx et særligt dagtilbud.</p>\r\n      <p class=\"Tekst\">Forældrene skal være i stand til at varetage opgaven. Det betyder, at visitationsudvalget skal foretage en vurdering af familiens samlede situation, forældrenes personlige ressourcer og forudsætninger i øvrigt i forhold til at kunne påtage sig de opgaver og det ansvar, som hjemmetræningen kræver af dem.</p>\r\n      <p class=\"Tekst\">Det er desuden en betingelse, at hjemmetræningens metoder og målene hermed for barnet er dokumenterbare. Betingelsen om at træningsmetoden skal være dokumenterbar betyder, at kommunen skal vurdere, om metoden indeholder nogle målbare indikatorer, som kan anvendes til måling af, om metoden resulterer i den forventede effekt.</p>\r\n      <p class=\"Tekst\">Se i øvrigt nærmere om definition og vurdering af om en træningsmetode er dokumenterbar i Servicestyrelsens håndbog om udredning, visitation og hjemmetræning. I håndbogen er der desuden hjælp til vurdering af, om den ønskede hjemmetræningsmetode imødekommer barnets behov, og om forældrene har tilstrækkelig med forudsætninger for at påtage sig de opgaver og det ansvar, som hjemmetræningen kræver af dem.</p>\r\n      <p class=\"Tekst\">Hvis forældrene og barnet eller den unge opfylder disse betingelser, kan kommunalbestyrelsen på baggrund af en vurdering foretaget af visitationsudvalget godkende, at forældrene træner barnet eller den unge i hjemmet. En godkendelse betyder også, at forældrene har ret til at modtage økonomisk støtte til hjemmetræningen.</p>\r\n      <p class=\"Tekst\">Kommunalbestyrelsen kan ikke give afslag på støtte til hjemmetræning alene med den begrundelse, at kommunalbestyrelsen generelt ikke ønsker at støtte hjemmetræning. Afgørelsen skal altid bero på en konkret vurdering.</p>\r\n      <p class=\"Tekst\">Kommunalbestyrelsen kan heller ikke afvise at give støtte til hjemmetræning, fordi forældrene ønsker at træne efter nogle bestemte metoder, som kommunalbestyrelsen ikke ønsker at anvende i den kommunale træningsindsats.</p>\r\n      <p class=\"Tekst\">Kommunalbestyrelsen skal således træffe afgørelsen om støtte til hjemmetræning på grundlag af en saglig vurdering af om den konkrete hjemmetræning imødekommer barnets eller den unges behov og familiens samlede trivsel m.v.</p>\r\n      <p class=\"Tekstoverskrift\">Økonomisk støtte til hjemmetræning</p>\r\n      <p class=\"Tekst\"><span class=\"Bold\">125.</span> Når kommunalbestyrelsen har godkendt, at forældre træner deres barn eller den unge i hjemmet, har forældrene ret til at få hjælp til dækning af tabt arbejdsfortjeneste efter reglerne i servicelovens §§ 42 og 43 til forældre, der forsørger et barn eller en ung under 18 år med betydelig og varigt nedsat fysisk eller psykisk funktionsevne i hjemmet.</p>\r\n      <p class=\"Tekst\">Forældrene har desuden ret til hjælp til nødvendige træningsredskaber, kurser, hjælpere m.v., der er forbundet med hjemmetræningen. At træningsredskaber m.v. skal være nødvendige betyder, at træningen efter den konkrete metode ikke kan gennemføres uden særlige træningsredskaber, kurser, hjælpere m.v.</p>\r\n      <p class=\"Tekst\">Dækning af udgifter til træningsredskaber, kurser, hjælpere m.v. kan både omfatte enkeltstående og løbende ydelser. Der kan eksempelvis efter en konkret vurdering gives hjælp til træningsredskaber i form af sliske, trampolin, hoppebolde og til supervision af forældrene fra fagligt relevante personer, hvis supervisionen er nødvendig for, at forældrene kan gennemføre træningen. Det er afgørende, at udgifterne efter en konkret og individuel skønsmæssig vurdering er nødvendige for, at forældrene kan gennemføre træningen. Intet træningsredskab er derfor på forhånd udelukket. Dog vurderes eksempelvis et trykkammer umiddelbart ikke at være nødvendigt for at gennemføre en hjemmetræning. En sådan udgift har efter en generel vurdering karakter af en behandlingsudgift.</p>\r\n      <p class=\"Tekst\">I nogle træningsprogrammer indgår, at barnet skal have et særligt kosttilskud og tilskud af mineraler og vitaminer. Hjælp til udgifter til kosttilskud m.m., der er en del af træningsprogrammet, og som efter en konkret og individuel skønsmæssig vurdering er nødvendigt for at forældrene kan gennemføre træningen, kan bevilges, såfremt det efter en lægelig vurdering er forsvarligt i forhold til barnets tilstand.</p>\r\n      <p class=\"Tekst\">Der kan kun gives støtte til kurser, der er af relevans for træningen, hvis de afholdes her i landet. Der kan således ikke gives støtte til udgifter til kurser mm. i udlandet, jf. bekendtgørelse om ydelser efter lov om social service under midlertidige ophold i udlandet.</p>\r\n      <p class=\"Tekst\">Den praktiske udbetaling af løn til privat antagede hjælpere, som medvirker ved træningen, kan eventuelt administreres af kommunen efter aftale med familien. Der kan i øvrigt henvises til vejledningens tekst om aflastning efter servicelovens § 41.</p>\r\n      <p class=\"Tekst\">Hjælp til nødvendige træningsredskaber, kurser, hjælpere m.v. bevilges på grundlag af dokumenterede udgifter. Dokumentationen kan foregå enten i forbindelse med ansøgningen eller efter afholdelse af udgiften.</p>\r\n      <p class=\"Tekstoverskrift\">Rammebeløb for træningsudgifter m.v.</p>\r\n      <p class=\"Tekst\"><span class=\"Bold\">126.</span> Udgifter, der er forbundet med træningen må ikke overstige et beløb på 500.000 kr. årligt til det enkelte barn eller den enkelte unge. Det betyder, at der ikke kan bevilges hjælp til de udgifter til træningsredskaber, kurser, hjælpere m.v., som inden for en sammenhængende periode på 12 måneder overstiger dette beløb.</p>\r\n      <p class=\"Tekst\">Nødvendige træningsudgifter, der overstiger beløbet på 500.000 kr. årligt, kan ikke bevilges som merudgifter efter servicelovens § 41.</p>\r\n      <p class=\"Tekst\">Rammebeløbet reguleres en gang årligt den 1. januar med satsreguleringsprocenten, jf. lov om satsreguleringsprocent.</p>\r\n      <p class=\"Tekstoverskrift\">Tilsyn og opfølgning</p>\r\n      <p class=\"Tekst\"><span class=\"Bold\">127.</span> Kommunalbestyrelsen skal føre tilsyn to gange årligt med et barns eller en ungs udvikling og trivsel, når barnet eller den unge trænes i hjemmet. I tilsynet skal der også indgå en vurdering af familiens trivsel som helhed, dvs. også eventuelle søskendes trivsel.</p>\r\n      <p class=\"Tekst\">På baggrund af tilsynet udfærdiges en tilsynsrapport, hvori der skal indgå en begrundet indstilling, om hvorvidt hjemmetræningen skal fortsætte eller eventuelt ophøre. Rapporten sendes til høring hos familien.</p>\r\n      <p class=\"Tekst\">Fire gange om året skal kommunalbestyrelsen foretage opfølgning af træningsindsatsen, hvor barnet observeres og eventuelt testes.</p>\r\n      <p class=\"Tekst\">I Servicestyrelsens håndbog om udredning, visitation og hjemmetræning er der givet eksempler på organisering af tilsyn og opfølgning og på en tids- og faseplan for dokumentation af hjemmetræning.</p>\r\n      <p class=\"Tekst\">Dokumentationen af, om barnet når de planlagte mål, kræver en vurdering af barnets situation, hans eller hendes udviklings- og funktionsniveau både før og efter træningsforløbet. Arbejdet med dokumentation af hjemmetræningen og vurdering af dens effekt er primært rettet mod barnets udvikling set i forhold til de mål, der er opstillet.</p>\r\n      <p class=\"Tekstoverskrift\">2.</p>\r\n      <p class=\"Tekst\">Vejledningen har virkning fra den 1. oktober 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Velfærdsministeriet, den 1. oktober 2008</I></P><P CLASS=SIGN1 ALIGN=\"CENTER\">Karen Jespersen</P><P CLASS=SIGN2 ALIGN=\"RIGHT\">/ Karin Ingemann</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/10/2008"
        },
        {
            "displayName": "Accession",
            "displayValue": "C20080005260"
        },
        {
            "displayName": "Entydig dokumentidentifikation",
            "displayValue": "BI000283"
        },
        {
            "displayName": "Dato for førstegangsindlæggelse",
            "displayValue": "04/10/2008"
        },
        {
            "displayName": "Dato for indlæggelse",
            "displayValue": "04/10/2008"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "52"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "01/10/2008"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Velfærdsmin., j.nr. 2007-5531"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}