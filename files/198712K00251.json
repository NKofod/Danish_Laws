{
    "id": 113384,
    "title": "1987 LSF 251   FORSLAG TIL LOV OM ÆNDRING AF PERSONSKATTELOVEN (LEMPELSE AF FORMUESKAT)  ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 251",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 251 </P>  \r\n\r\n<P></P>  \r\n\r\n<P>Forslag til Lov om ændring af personskatteloven (Lempelse af formueskat)  \r\n\r\n</P>  \r\n\r\n<P></P>  \r\n\r\n<P>Fremsat af skatteministeren (Fogh Rasmussen) </P>  \r\n\r\n<P></P>  \r\n\r\n<P>den 6. april 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om indkomstskat og formueskat for personer m.v. </P>  \r\n\r\n<P>(personskatteloven), jf. lovbekendtgørelse nr. 623 af 18. </P>  \r\n\r\n<P>september 1987 som ændret ved lov nr. 36 af 29. januar 1988 og </P>  \r\n\r\n<P>lov nr. af 1988, foretages følgende ændringer: </P>  \r\n\r\n<P>§ 18 affattes således: </P>  \r\n\r\n<P>&#187; <B>§ 18.</B> For personer og dødsboer, der er skattepligtige efter  \r\n\r\n</P>  \r\n\r\n<P>kildeskattelovens § 1 eller § 2, stk. 1, litra d og e, beregnes </P>  \r\n\r\n<P>formueskat efter reglerne i stk. 2-5. Formueskatten beregnes på </P>  \r\n\r\n<P>grundlag af den skattepligtige formue. </P>  \r\n\r\n<P>Stk. 2. Har formueskattepligt kun foreligget i en del af et år, </P>  \r\n\r\n<P>betales formueskat alene med så stor en del af helårsskatten, som </P>  \r\n\r\n<P>forholdsmæssigt svarer til det antal dage, hvori skattepligten </P>  \r\n\r\n<P>har bestået. </P>  \r\n\r\n<P>Stk. 3. Formueskatten udgør for indkomståret 1989 1,9 pct., for </P>  \r\n\r\n<P>indkomståret 1990 1,6 pct., for indkomståret 1991 1,3 pct. og fra </P>  \r\n\r\n<P>og med indkomståret 1992 1 pct. af den del af den skattepligtige </P>  \r\n\r\n<P>formue, der overstiger bundfradragene i stk. 4 og 5. </P>  \r\n\r\n<P>Bundfradragene reguleres efter § 20. </P>  \r\n\r\n<P>Stk. 4. Bundfradragene udgør for indkomståret 1989 1.300.000 kr., </P>  \r\n\r\n<P>for indkomståret 1990 1.375.000 kr., for indkomståret 1991 </P>  \r\n\r\n<P>1.450.000 kr. og fra og med indkomståret 1992 1.500.000 kr. </P>  \r\n\r\n<P>Stk. 5. For gifte personer, der er samlevende i hele indkomståret, </P>  \r\n\r\n<P>og dette omfatter en periode af et helt år, samt for ægtefæller, </P>  \r\n\r\n<P>der omfattes af 3. pkt., udgør bundfradragene for hver af </P>  \r\n\r\n<P>ægtefællerne for indkomståret 1989 750.000 kr., for indkomståret </P>  \r\n\r\n<P>1990 1.000.000 kr., for indkomståret 1991 1.250.000 kr. og fra og </P>  \r\n\r\n<P>med indkomståret 1992 1.500.000 kr. Har den ene ægtefælle et </P>  \r\n\r\n<P>uudnyttet bundfradrag, kan den uudnyttede del overføres til den </P>  \r\n\r\n<P>anden ægtefælle. Dør en gift person, der ikke var separeret fra </P>  \r\n\r\n<P>sin ægtefælle ved dødsfaldet, overføres den afdøde ægtefælles </P>  \r\n\r\n<P>bundfradrag til den længstlevende ved beregningen af </P>  \r\n\r\n<P>formueskatten for dødsåret og for de efterfølgende indkomstår. </P>  \r\n\r\n<P>Bundfradrag kan dog ikke overføres fra og med det indkomstår, </P>  \r\n\r\n<P>hvori længstlevende indgår nyt ægteskab.&#171;. </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende og har </P>  \r\n\r\n<P>virkning fra og med indkomståret 1989. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Lovforslaget </P>  \r\n\r\n<P>Regeringen foreslår, at formueskatten nedtrappes over en 4-årig </P>  \r\n\r\n<P>periode - fra 1989 til 1992. I løbet af denne periode sænkes </P>  \r\n\r\n<P>formueskattesatsen gradvis fra de nuværende 2,2 pct. til 1 pct. </P>  \r\n\r\n<P>Endvidere foreslås, at ægtefæller får dobbelt bundfradrag ved </P>  \r\n\r\n<P>beregning af formueskat. Bundfradraget for ægtepar forhøjes </P>  \r\n\r\n<P>gradvis over de 4 år. Endelig foreslås det, at bundfradragets </P>  \r\n\r\n<P>grundbeløb gradvis forhøjes fra 1.278.700 kr. (1987) til </P>  \r\n\r\n<P>1.500.000 kr. Fuldt gennemført vil forslaget indebære, at </P>  \r\n\r\n<P>antallet af formueskatteydere falder fra ca. 90.000 i 1987 til </P>  \r\n\r\n<P>ca. 30.000 i 1992. </P>  \r\n\r\n<P>Regeringens forslag tager sit udgangspunkt i de overvejelser og </P>  \r\n\r\n<P>anbefalinger, der er udtrykt af Formueskatteudvalgets flertal i </P>  \r\n\r\n<P>den netop afgivne betænkning. </P>  \r\n\r\n<P>Gældende regler </P>  \r\n\r\n<P>Efter personskattelovens § 18, stk. 4, udgør formueskatten 2,2 pct. </P>  \r\n\r\n<P>af den del af den skattepligtige formue, der overstiger et </P>  \r\n\r\n<P>grundbeløb på 1.278.700 kr. (1987). Grundbeløbet reguleres en </P>  \r\n\r\n<P>gang om året. Beløbsgrænsen er 1.329.900 kr. for indkomståret </P>  \r\n\r\n<P>1988. Der anvendes samme beløb for ægtepar, hvis ægtefællerne er </P>  \r\n\r\n<P>samlevende i hele indkomståret, og dette omfatter en periode af </P>  \r\n\r\n<P>et helt år. </P>  \r\n\r\n<P>Fuldt skattepligtige personer er formueskattepligtige af hele deres </P>  \r\n\r\n<P>formue, uanset hvor denne befinder sig. Begrænset skattepligtige </P>  \r\n\r\n<P>er derimod alene formueskattepligtige af specielt opregnede </P>  \r\n\r\n<P>aktiver. </P>  \r\n\r\n<P>Alene fysiske personer og dødsboer er formueskattepligtige efter </P>  \r\n\r\n<P>dansk ret. Juridiske personer, der er indkomstskattepligtige </P>  \r\n\r\n<P>efter selskabsskatteloven, f.eks. aktie- og anpartsselskaber, </P>  \r\n\r\n<P>eller efter fondsbeskatningsloven, er derimod ikke </P>  \r\n\r\n<P>formueskattepligtige. Indkøbs-, produktions- og salgsforeninger, </P>  \r\n\r\n<P>der er skattepligtige efter selskabsskattelovens § 1, nr. 3 a og </P>  \r\n\r\n<P>4, opgør deres skattepligtige indkomst i form af en procentdel af </P>  \r\n\r\n<P>formuen ultimo indkomståret. Interessentskaber, partrederier og </P>  \r\n\r\n<P>kommanditselskaber er ikke selvstændige skattesubjekter, og </P>  \r\n\r\n<P>formueskattepligten påhviler de enkelte medlemmer. </P>  \r\n\r\n<P>Hver ægtefælle skal selvangive og beskattes af hver deres indkomst </P>  \r\n\r\n<P>og formue. Pligten til at medregne et aktiv eller et passiv ved </P>  \r\n\r\n<P>opgørelsen af den skattepligtige formue påhviler den ægtefælle, </P>  \r\n\r\n<P>der efter ægteskabslovgivningen har rådighed over aktivet eller </P>  \r\n\r\n<P>hvem passivet påhviler, jf. kildeskattelovens § 24 A. </P>  \r\n\r\n<P>Formueskatten beregnes på grundlag af ægtefællernes samlede </P>  \r\n\r\n<P>skattepligtige formue, hvis de er samlevende i hele indkomståret, </P>  \r\n\r\n<P>og dette omfatter en periode af et helt år, jf. </P>  \r\n\r\n<P>personskattelovens § 18. Det er endvidere en betingelse, at de </P>  \r\n\r\n<P>begge er fuldt skattepligtige til Danmark. Den beregnede </P>  \r\n\r\n<P>formueskat fordeles forholdsmæssigt mellem ægtefællerne på </P>  \r\n\r\n<P>grundlag af hver ægtefælles skattepligtige formue. </P>  \r\n\r\n<P>Formueskatteudvalgets betænkning </P>  \r\n\r\n<P>Der blev den 6. maj 1987 nedsat et udvalg, der bl.a. skulle </P>  \r\n\r\n<P>analysere, hvorledes formueskatten påvirker opsparing, produktion </P>  \r\n\r\n<P>og beskæftigelse samt indkomsternes og formuernes fordeling </P>  \r\n\r\n<P>mellem de forskellige indkomstgrupper. Udvalget skulle desuden </P>  \r\n\r\n<P>undersøge de særlige sambeskatningsproblemer, formueskatten giver </P>  \r\n\r\n<P>for ægtefæller. </P>  \r\n\r\n<P>Baggrunden for udvalgets nedsættelse var den kritik, der gennem </P>  \r\n\r\n<P>længere tid har været ført mod formueskatten. Det er bl.a. blevet </P>  \r\n\r\n<P>kritiseret, at ægtefæller kun har et bundfradrag ved </P>  \r\n\r\n<P>formueskatteberegningen, at bundfradraget ikke er reguleret i </P>  \r\n\r\n<P>takt med prisstigninger på bl.a. fast ejendom, at skattesatsen på </P>  \r\n\r\n<P>2,2 pct. er fastsat i en periode med langt højere rente end nu, </P>  \r\n\r\n<P>og at formueskatten hæmmer opsparingen og erhvervsinvesteringerne. </P>  \r\n\r\n<P>Udvalget har afgivet sin betænkning den 28. marts 1988. </P>  \r\n\r\n<P>Udvalgets flertal er nået frem til, at formueskatten i sin nuværende </P>  \r\n\r\n<P>udformning ikke generelt har væsentlige omfordelende virkninger </P>  \r\n\r\n<P>på de samlede formuer. Formueskatten kan dog i konkrete tilfælde </P>  \r\n\r\n<P>have en ganske betydelig effekt. Flertallet er endvidere nået </P>  \r\n\r\n<P>frem til, at formueskatten har en række uheldige konsekvenser, </P>  \r\n\r\n<P>der er redegjort nærmere for i betænkningen. </P>  \r\n\r\n<P>Kort skal eksempelvis nævnes, </P>  \r\n\r\n<P>- at formueskatten i væsentligt omfang forvrider den samfundsmæssige </P>  \r\n\r\n<P>ressourceudnyttelse som følge af den høje sats, selektive </P>  \r\n\r\n<P>nedslagsregler, skatteloft og manglende formuebeskatning af visse </P>  \r\n\r\n<P>aktiver m.v., </P>  \r\n\r\n<P>- at den udgør en særlig belastning specielt for de mindre og </P>  \r\n\r\n<P>mellemstore virksomheder, </P>  \r\n\r\n<P>- at den for almindelige investeringer i obligationer og ved indskud </P>  \r\n\r\n<P>i pengeinstitutter m.v. ofte medfører et negativt realafkast </P>  \r\n\r\n<P>efter skat, </P>  \r\n\r\n<P>- at den virker som en særskat på ægteskab, </P>  \r\n\r\n<P>- at den må antages at hæmme opsparingen, </P>  \r\n\r\n<P>- samt at den giver et incitament for formueskattepligtige til at </P>  \r\n\r\n<P>flytte til udlandet. </P>  \r\n\r\n<P>Skal formueskatten bevares, bør den efter flertallets opfattelse </P>  \r\n\r\n<P>ændres på væsentlige områder, så en række af de påpegede uheldige </P>  \r\n\r\n<P>konsekvenser afbødes. </P>  \r\n\r\n<P>Formueskattens uheldige konsekvenser kan i vid udstrækning henføres </P>  \r\n\r\n<P>til den nuværende høje formueskattesats, som i særlig grad rammer </P>  \r\n\r\n<P>personer med beskeden formue set i forhold til indkomsten. Det er </P>  \r\n\r\n<P>derfor flertallets opfattelse, at en væsentlig nedsættelse af </P>  \r\n\r\n<P>formueskattesatsen vil være en forudsætning for at reducere </P>  \r\n\r\n<P>formueskattens uheldige konsekvenser. </P>  \r\n\r\n<P>De forvridende effekter, som formueskatten har på opsparing og </P>  \r\n\r\n<P>investeringer, vil i tilfælde af en væsentlig nedsættelse af </P>  \r\n\r\n<P>formueskattesatsen blive betydeligt reduceret specielt for de </P>  \r\n\r\n<P>formueskatteydere, som i dag har en effektiv formueskattesats tæt </P>  \r\n\r\n<P>på lovens 2,2 pct. De formueskattemæssige incitamenter til at </P>  \r\n\r\n<P>placere formueværdier i forskellige ikke-formueskattepligtige </P>  \r\n\r\n<P>aktiver reduceres. </P>  \r\n\r\n<P>Udvalgets flertal foreslår, at hver ægtefælle får et bundfradrag ved </P>  \r\n\r\n<P>formueskatteberegningen, således at formueskatten virker neutralt </P>  \r\n\r\n<P>i henseende til enlige og gifte. </P>  \r\n\r\n<P>Baggrunden for lovforslaget </P>  \r\n\r\n<P>Det er regeringens opfattelse, at formueskatten hæmmer opsparingen </P>  \r\n\r\n<P>og erhvervsinvesteringerne, og at formueskatten kan give et </P>  \r\n\r\n<P>incitament til at flytte danske virksomheder til udlandet. </P>  \r\n\r\n<P>Formueskatten koster derfor arbejdspladser i Danmark. Desuden </P>  \r\n\r\n<P>finder regeringen, at de eksisterende formueskatteregler virker </P>  \r\n\r\n<P>som en særskat på ægteskabet. </P>  \r\n\r\n<P>Selvstændige erhvervsdrivende og hovedaktionærer vil ofte være </P>  \r\n\r\n<P>henvist til at finansiere betalingen af formueskatten ved at </P>  \r\n\r\n<P>trække midler ud af virksomhederne. Belastningen på </P>  \r\n\r\n<P>virksomhederne vil ofte langt overstige det beløb, der skal </P>  \r\n\r\n<P>betales i formueskat, fordi der også skal skaffes midler til at </P>  \r\n\r\n<P>betale indkomstskat af det udtræk, der foretages fra virksomheden </P>  \r\n\r\n<P>på grund af formueskatten. </P>  \r\n\r\n<P>Udtrækket vil mindske virksomhedernes egenkapital. Skal </P>  \r\n\r\n<P>virksomhedernes investeringsniveau opretholdes, vil </P>  \r\n\r\n<P>fremmedfinansieringen herefter skulle øges. Da en vis </P>  \r\n\r\n<P>selvfinansiering er påkrævet, vil det betyde, at en del </P>  \r\n\r\n<P>investeringer herefter ikke gennemføres. I denne situation vil </P>  \r\n\r\n<P>formueskatten begrænse virksomhedernes vækstmuligheder, hvilket </P>  \r\n\r\n<P>vil påvirke produktion og beskæftigelse i negativ retning. </P>  \r\n\r\n<P>Den høje danske formueskat er en medvirkende årsag til, at en del </P>  \r\n\r\n<P>personer med formue flytter til udlandet. Samtidig medfører denne </P>  \r\n\r\n<P>flytning ofte en nedlæggelse eller flytning af danske </P>  \r\n\r\n<P>virksomheder. </P>  \r\n\r\n<P>Til belysning af forskelle i den løbende beskatning har </P>  \r\n\r\n<P>Formueskatteudvalget foretaget beregninger af den samlede </P>  \r\n\r\n<P>indkomst- og formueskat af kapitalafkast i Danmark, Sverige, </P>  \r\n\r\n<P>Norge, Vesttyskland, Holland, England, Frankrig, Spanien og USA. </P>  \r\n\r\n<P>Beregningerne viser, at den danske beskatning er blandt de </P>  \r\n\r\n<P>højeste. </P>  \r\n\r\n<P>Der findes formueskat i ca. halvdelen af de vigtigste OECD-lande. </P>  \r\n\r\n<P>Der findes bl.a. formueskat i Norge, Sverige og Finland, mens der </P>  \r\n\r\n<P>ikke findes formueskat i bl.a. USA, England og Japan. I de lande, </P>  \r\n\r\n<P>hvor der findes formueskat, varierer formueskattens provenu i </P>  \r\n\r\n<P>procent af bruttonationalproduktet i 1985 mellem knap 0,1 pct. og </P>  \r\n\r\n<P>0,25 pct. I Danmark udgjorde andelen 0,22 pct. </P>  \r\n\r\n<P>På grundlag af materiale fra Statsskattedirektoratet er der </P>  \r\n\r\n<P>foretaget en undersøgelse af fraflyttere med en formue over 1 </P>  \r\n\r\n<P>mill. kr. i perioden 1979-85. Antallet af formuende emigranter </P>  \r\n\r\n<P>var i perioden 861, og disse personer ejede en samlet formue på </P>  \r\n\r\n<P>ca. 3,5 mia. kr. Fraflytningen var særlig stor i 1979-81 </P>  \r\n\r\n<P>umiddelbart omkring skærpelsen af formueskatten i december 1979. </P>  \r\n\r\n<P>I disse år fandt 2/3 af de 861 fraflytninger sted. </P>  \r\n\r\n<P>Ca. 17 pct. af de 861 fraflyttere havde formuer over 5 mill. kr., </P>  \r\n\r\n<P>hvilket er en betydelig større andel end for ikke-udrejste </P>  \r\n\r\n<P>formueskatteydere, hvor 6 pct. i 1985 havde en formue på over 5 </P>  \r\n\r\n<P>mill. kr. Ca. 80 pct. af fraflytterne havde indkomst i form af </P>  \r\n\r\n<P>aktieudbytte og/eller virksomhedsoverskud i året forud for </P>  \r\n\r\n<P>fraflytningen. </P>  \r\n\r\n<P>De 40-60-årige udgjorde knap 60 pct. af fraflytterne, og den typiske </P>  \r\n\r\n<P>emigrant, vurderet på baggund af materialet, var en </P>  \r\n\r\n<P>erhvervdrivende i 50-års alderen med en skattepligtig formue på </P>  \r\n\r\n<P>ca. 4 mio. kr. </P>  \r\n\r\n<P>Fraflytningerne har en betydelig negativ effekt på den danske </P>  \r\n\r\n<P>samfundsøkonomi. I en række tilfælde er fraflytterne selvstændige </P>  \r\n\r\n<P>næringsdrivende og hovedaktionærer, som har skabt deres formue i </P>  \r\n\r\n<P>kraft af gode evner som virksomhedsledere. Det er væsentligt for </P>  \r\n\r\n<P>de kommende års erhvervsudvikling i Danmark, at der findes mange </P>  \r\n\r\n<P>mennesker med lederevner, handlekraft og initiativ, som er parate </P>  \r\n\r\n<P>til at tage risikoen ved at igangsætte nye virksomheder og ny </P>  \r\n\r\n<P>produktion. I det omfang formueskatten foranlediger dygtige </P>  \r\n\r\n<P>erhvervsledere til at forlade landet, svækkes Danmarks muligheder </P>  \r\n\r\n<P>for at få løst de samfundsøkonomiske balanceproblemer. </P>  \r\n\r\n<P>Formueskatten reducerer det disponible reale afkast af privat </P>  \r\n\r\n<P>opsparing. I sammenhæng med beskatningen af kapital i øvrigt </P>  \r\n\r\n<P>medfører formueskatten i mange tilfælde, at afkastet af </P>  \r\n\r\n<P>almindelig opsparing bliver negativt. Herved hæmmes den private </P>  \r\n\r\n<P>opsparing. </P>  \r\n\r\n<P>Af formuen eller dele deraf betales foruden eventuel formueskat også </P>  \r\n\r\n<P>arve- eller gaveafgift. Endvidere pålægges fast ejendom </P>  \r\n\r\n<P>ejendomsskat. </P>  \r\n\r\n<P>Det løbende afkast af formuen beskattes efter skattereformen som </P>  \r\n\r\n<P>kapitalindkomst normalt med ca. 51/57 pct. i en </P>  \r\n\r\n<P>gennemsnitskommune. For en række skattepligtige - ikke mindst </P>  \r\n\r\n<P>formueskatteydere - er beskatningen dog 68 pct., fordi en del af </P>  \r\n\r\n<P>kapitalindkomsten beskattes som personlig indkomst i kraft af </P>  \r\n\r\n<P>skattereformens overgangsordning for positiv nettokapitalindkomst. </P>  \r\n\r\n<P>Det bevirker, at realafkastet efter formueskat og øvrig beskatning </P>  \r\n\r\n<P>af kapitalafkast for nogle af de placeringer, som i særlig grad </P>  \r\n\r\n<P>benyttes af den almindelige sparer, ofte bliver negativt. </P>  \r\n\r\n<P>Ligeledes er det løbende afkast af en række investeringer ofte </P>  \r\n\r\n<P>lavere end det beløb, som ejeren skal betale i indkomst- og </P>  \r\n\r\n<P>formueskat. </P>  \r\n\r\n<P>Også i relation til udmåling og tildeling af sociale ydelser kan </P>  \r\n\r\n<P>formuen have betydning. Den marginale beskatning af (mindre) </P>  \r\n\r\n<P>formuer kan således være stor, hvis besiddelse af formue over en </P>  \r\n\r\n<P>vis størrelse medfører, at offentlige tilskud reduceres eller </P>  \r\n\r\n<P>helt bortfalder. </P>  \r\n\r\n<P>I nedenstående tabel er vist en oversigt over realrenten efter skat </P>  \r\n\r\n<P>ved forskellige marginalskattesatser under forudsætning af, at </P>  \r\n\r\n<P>inflationen er 4 pct. om året, og at der opnås et kapitalafkast </P>  \r\n\r\n<P>på 12 pct. p.a. Det forudsættes, at hele det nominelle afkast </P>  \r\n\r\n<P>fuldt ud beskattes. Ofte vil en del af afkastet dog tage form af </P>  \r\n\r\n<P>skattefrie kursgevinster, hvorved realafkastet efter skat vil </P>  \r\n\r\n<P>være højere end vist i tabellen. Til gengæld er realrenten før </P>  \r\n\r\n<P>skat (ca. 8 pct.) forholdsvis høj i eksemplet. </P>  \r\n\r\n<P>Realrente efter skat pr. 100 kr. kapital: </P>  \r\n\r\n<P>Marginal- Uden formueskat Med formueskat (2,2 pct.) </P>  \r\n\r\n<P>skatte- Afkast Realafkast Afkast Realafkast </P>  \r\n\r\n<P>sats efter skat efter skat efter skat efter skat </P>  \r\n\r\n<P>0* 12,0 7,7** 9,8 5,6 </P>  \r\n\r\n<P>51 5,9 1,8 3,7 -0,3 </P>  \r\n\r\n<P>57 5,2 1,1 3,0 -1,0 </P>  \r\n\r\n<P>68* 3,8 -0,2 1,6 -2,3 </P>  \r\n\r\n<P>* Omfattet af overgangsordningen for positiv nettokapitalindkomst. </P>  \r\n\r\n<P>Kapital + afkast pr. 100 kr. efter 4 pct. prisstigning: 112:104 = </P>  \r\n\r\n<P>1,077. </P>  \r\n\r\n<P>Når der tages hensyn til formueskat, vil det reale afkast efter skat </P>  \r\n\r\n<P>ved et skattepligtigt afkast på 12 pct. og en forholdsvis moderat </P>  \r\n\r\n<P>inflation på 4 pct. være negativt, selv ved en </P>  \r\n\r\n<P>marginalskatteprocent på 51. </P>  \r\n\r\n<P>Regeringens forslag om at sænke formueskatteprocenten skal også ses </P>  \r\n\r\n<P>i sammenhæng med, at den gældende formueskattesats reelt lægger </P>  \r\n\r\n<P>beslag på en større del af afkastet under det nuværende lavere </P>  \r\n\r\n<P>rente- og inflationsniveau end i højrenteperioden, da satsen blev </P>  \r\n\r\n<P>indført. </P>  \r\n\r\n<P>Formueskattens uheldige konsekvenser kan i vid udstrækning henføres </P>  \r\n\r\n<P>til den nuværende formueskattesats, som i særlig grad rammer </P>  \r\n\r\n<P>personer med beskeden formue set i forhold til indkomsten. Det er </P>  \r\n\r\n<P>derfor regeringens opfattelse, at en væsentlig nedsættelse af </P>  \r\n\r\n<P>formueskattesatsen vil være en forudsætning for at reducere </P>  \r\n\r\n<P>formueskattens uheldige konsekvenser. </P>  \r\n\r\n<P>De forvridende effekter, som formueskatten har på opsparing og </P>  \r\n\r\n<P>investeringer, vil i tilfælde af en væsentlig nedsættelse af </P>  \r\n\r\n<P>formueskattesatsen blive betydeligt reduceret, specielt for de </P>  \r\n\r\n<P>formueskatteydere, som i dag har en effektiv formueskattesats tæt </P>  \r\n\r\n<P>på lovens 2,2 pct. De formueskattemæssige incitamenter til at </P>  \r\n\r\n<P>placere formueværdien i forskellige ikke-formueskattepligtige </P>  \r\n\r\n<P>aktiver reduceres, ligesom incitamenterne til at investere i </P>  \r\n\r\n<P>erhvervsaktiver, der ved formueopgørelsen værdiansættes lavt, </P>  \r\n\r\n<P>formindskes. </P>  \r\n\r\n<P>En nedsættelse af satsen vil primært medføre en lempelse i </P>  \r\n\r\n<P>formuebeskatningen for 95 pct. af formueskatteyderne med små og </P>  \r\n\r\n<P>mellemstore formuer på op til ca. 5 mill. kr. Det skyldes, at </P>  \r\n\r\n<P>disse formueskatteydere typisk ikke får reduktion i formueskatten </P>  \r\n\r\n<P>efter formueskatteloftet og derfor efter de gældende regler har </P>  \r\n\r\n<P>en effektiv formueskattesats meget tæt på 2,2 pct. for den del af </P>  \r\n\r\n<P>formuen, der overstiger bundgrænsen. </P>  \r\n\r\n<P>Derimod vil satsnedsættelsen ikke lette skatten så meget for de </P>  \r\n\r\n<P>store formuer, fordi den effektive sats i forvejen ligger på </P>  \r\n\r\n<P>0,5-1 pct. For formuer over 20 mill. kr. er den faktiske </P>  \r\n\r\n<P>formueskat, i kraft af formueskatteloftet, reduceret til i </P>  \r\n\r\n<P>gennemsnit ca. 0,5 pct. Formueskatten er for disse forholdsvis få </P>  \r\n\r\n<P>familier, i kraft af formueskatteloftet, ofte reduceret med op </P>  \r\n\r\n<P>til 60 pct., og derudover er der givet nedslag i den statslige </P>  \r\n\r\n<P>indkomstskat. </P>  \r\n\r\n<P>I fordelingspolitisk henseende er en satsnedsættelse derfor specielt </P>  \r\n\r\n<P>til fordel for ejerne af de mindre og mellemstore skattepligtige </P>  \r\n\r\n<P>formuer. </P>  \r\n\r\n<P>Endelig finder regeringen, at reglerne om formueskat diskriminerer </P>  \r\n\r\n<P>imod ægteskabet. Ved beregningen af formueskatten lægges </P>  \r\n\r\n<P>ægtefællernes skattepligtige formue sammen, forudsat at de er </P>  \r\n\r\n<P>samlevende i skattemæssig henseende i hele indkomståret, og dette </P>  \r\n\r\n<P>udgør en periode på et helt år. Af den del af den samlede </P>  \r\n\r\n<P>skattepligtige formue, der overstiger 1.329.900 kr. (1988), </P>  \r\n\r\n<P>betales 2,2 pct. i formueskat. Ægtefællerne har således kun et </P>  \r\n\r\n<P>bundfradrag. Den samlede formueskat fordeles mellem ægtefællerne </P>  \r\n\r\n<P>i forhold til deres skattepligtige formue. </P>  \r\n\r\n<P>Medens ægtefæller kun har et bundfradrag ved </P>  \r\n\r\n<P>formueskatteberegningen, har papirløst samlevende to bundfradrag. </P>  \r\n\r\n<P>Den gældende formuebeskatning af ægtefæller er således udtryk for </P>  \r\n\r\n<P>en art sambeskatning af ægtefæller. Den ene ægtefælles formue har </P>  \r\n\r\n<P>betydning for den anden ægtefælles formueskat. </P>  \r\n\r\n<P>Regeringen ønsker at afvikle denne særskat på ægteskabet. Derfor </P>  \r\n\r\n<P>foreslår regeringen, at hver ægtefælle får et bundfradrag ved </P>  \r\n\r\n<P>formueskatteberegningen, og at uudnyttet bundfradrag skal kunne </P>  \r\n\r\n<P>overføres mellem ægtefællerne. En sådan ændring bevirker reelt en </P>  \r\n\r\n<P>separat beskatning af ægtefællerne og betyder, at formueskatten </P>  \r\n\r\n<P>virker neutral i henseende til enlige og gifte. </P>  \r\n\r\n<P>Provenu- og fordelingsmæssige </P>  \r\n\r\n<P>samt administrative virkninger </P>  \r\n\r\n<P>Provenuet af formueskatten skønnes i 1987 til ca. 1,8 mia. kr., og </P>  \r\n\r\n<P>ca. 90.000 familier (ægtepar/enlige) skønnes at betale </P>  \r\n\r\n<P>formueskat. Efter reduktion i statsskatten i kraft af </P>  \r\n\r\n<P>formueskatteloftet på ca. 100 mill. kr. skønnes nettoprovenuet af </P>  \r\n\r\n<P>formueskatten til ca. 1,7 mia. kr. for 1987. </P>  \r\n\r\n<P>Formueskatteloftet på 78 pct. reducerer alt i alt den betalte </P>  \r\n\r\n<P>formue- og indkomstskat med omkring 1/4 eller ca. 600 mill. kr., </P>  \r\n\r\n<P>således at (brutto)formueskatten før nedslag for </P>  \r\n\r\n<P>formueskatteloftet andrager ca. 2,3 mia. kr. </P>  \r\n\r\n<P>Ca. 6.000 familier skønnes at være omfattet af formueskatteloftet i </P>  \r\n\r\n<P>1987. </P>  \r\n\r\n<P>De familier, der betaler formueskat, skønnes i 1987 at fordele sig </P>  \r\n\r\n<P>således efter størrelsen af den skattepligtige formue. </P>  \r\n\r\n<P>Tabel 1. Formueskatteydere i 1987 </P>  \r\n\r\n<PRE>  \r\n\r\n Skattepligtig formue     Ægtepar        Enlige         Alle  \r\n\r\n Mill. kr.                Antal   Pct.   Antal   Pct.   Antal   Pct.  \r\n\r\n 1,31)-1,5                19.300  32      9.500  32     28.800  32  \r\n\r\n 1,5-2,0                  20.000  33     10.100  34     30.100  33  \r\n\r\n 2,0-3,0                  12.800  21      6.100  21     18.900  21  \r\n\r\n 3,0-5,0                   4.900   8      2.300   8      7.200   8  \r\n\r\n 5,0-7,5                   1.800   3        900   3      2.700   3  \r\n\r\n 7,5-10,0                    700   1        100   -        800   1  \r\n\r\n 10,0-20,0                   800   1        400   1      1.200   1  \r\n\r\n over 20,0                   300   1        200   1        500   1  \r\n\r\n I alt                    60.600 100     29.600 100     90.200 100  \r\n\r\n</PRE>  \r\n\r\n<P>1) 1.278.700 kr. </P>  \r\n\r\n<P>Langt hovedparten af formueskatteyderne har relativt små </P>  \r\n\r\n<P>skattepligtige formuer. Således skønnes ca. 86 pct. af alle </P>  \r\n\r\n<P>formueskatteydere at have en skattepligtig formue på under 3 </P>  \r\n\r\n<P>mill. kr. i 1987, ca. 12 pct. mellem 3 og 10 mill. kr. og ca. 2 </P>  \r\n\r\n<P>pct. eller 1.700 familier har en skattepligtig formue på over 10 </P>  \r\n\r\n<P>mill. kr. </P>  \r\n\r\n<P>Provenu </P>  \r\n\r\n<P>Provenuvirkningen m.v. af lovforslaget skønnes således - alt i </P>  \r\n\r\n<P>1987-niveau: </P>  \r\n\r\n<PRE>  \r\n\r\n                 Gældende  \r\n\r\n                 regler  \r\n\r\n                 1987      1989      1990      1991      1992  \r\n\r\n                 2,2       1,9       1,6       1,3       1,0  \r\n\r\n                 pct.      pct.      pct.      pct.      pct.  \r\n\r\n 1. sats  \r\n\r\n 2. Bund     Enlige  \r\n\r\n fradrag: kr.    1.278.700 1.300.000 1.375.000 1.450.000 1.500.000  \r\n\r\n (1987-  \r\n\r\n grund  \r\n\r\n beløb)  \r\n\r\n         Ægtepar,  \r\n\r\n         kr.     1.278.700 1.500.000 2.000.000 2.500.000 3.000.000  \r\n\r\n         Gifte  \r\n\r\n         pr.  \r\n\r\n         person,  \r\n\r\n         kr.             -   750.000 1.000.000 1.250.000 1.500.000  \r\n\r\n 3. Provenutab  \r\n\r\n i forhold til  \r\n\r\n gældende regler,  \r\n\r\n mill. kr.  \r\n\r\n (1987-niveau)           -      -395      -820    -1.075    -1.260  \r\n\r\n 4. Provenu af  \r\n\r\n formueskat  \r\n\r\n efter fradrag  \r\n\r\n i statsskat,  \r\n\r\n mill. kr.  \r\n\r\n (1987-niveau)       1.720     1.325       900       645       460  \r\n\r\n 5. Antal  \r\n\r\n formue  \r\n\r\n skatteydere  \r\n\r\n (familier) Enlige  29.600    28.350    24.900    22.000    20.100  \r\n\r\n            Ægtepar 60.600    41.250    21.200    12.700     8.400  \r\n\r\n I alt                 90.200    69.600    46.100    34.700    28.500  \r\n\r\n</PRE>  \r\n\r\n<P>Sammenligningsgrundlaget for de provenumæssige virkninger af </P>  \r\n\r\n<P>lovforslaget er det gældende regelsæt for 1987, hvor </P>  \r\n\r\n<P>formueskatteprovenuet efter nedslag i statsindkomstskatten </P>  \r\n\r\n<P>skønnes til ca. 1.720 mill. kr. </P>  \r\n\r\n<P>I ovenstående skøn er der ikke taget hensyn til bestemmelsen i </P>  \r\n\r\n<P>lovforslagets § 1 om dobbelt bundfradrag for efterlevende </P>  \r\n\r\n<P>ægtefæller udover dødsåret. Denne regel skønnes at medføre et </P>  \r\n\r\n<P>yderligere provenutab på ca. 55 mill. kr. i 1989 voksende til ca. </P>  \r\n\r\n<P>75 mill. kr. årligt fra 1992. </P>  \r\n\r\n<P>Bundfradragene i oversigten er 1987-grundbeløb. </P>  \r\n\r\n<P>Det er i skønnene forudsat, at ejendomsværdierne og de øvrige </P>  \r\n\r\n<P>formueelementer ikke ændres nævneværdigt i 4 års-perioden. </P>  \r\n\r\n<P>Lovforslaget skønnes i 1989 at fritage ca. 20.000 familier for </P>  \r\n\r\n<P>formueskat i kraft af forhøjelsen af bundfradragene. Heraf er ca. </P>  \r\n\r\n<P>19.000 ægtepar. I de følgende år slipper yderligere ca. 40.000 </P>  \r\n\r\n<P>familier for formueskat, således at lovforslaget skønnes at </P>  \r\n\r\n<P>nedbringe antallet af formueskatteydere fra de nuværende ca. </P>  \r\n\r\n<P>90.000 til knap 30.000 familier i 1992. </P>  \r\n\r\n<P>Fordelingsmæssig virkning </P>  \r\n\r\n<P>I det følgende er belyst de fordelingsmæssige virkninger af </P>  \r\n\r\n<P>lovforslaget i 1989. Sammenligningsgrundlaget er gældende </P>  \r\n\r\n<P>1987-regler, og alle beløb er i 1987-niveau. </P>  \r\n\r\n<P>Analyserne er gennemført på lovmodellen på grundlag af et udsnit på </P>  \r\n\r\n<P>3 pct. af befolkningen svarende til ca. 100.000 familier, hvoraf </P>  \r\n\r\n<P>3.000 er formueskatteydere. Den beskedne population bevirker, at </P>  \r\n\r\n<P>resultaterne er behæftet med stor usikkerhed. </P>  \r\n\r\n<P>Tabel 2. Gennemsnitlig ændring i samlet skat efter lovforslaget i </P>  \r\n\r\n<P>1989. </P>  \r\n\r\n<PRE>  \r\n\r\n Skattepligtig    ----------------------Ægtepar---------------------  \r\n\r\n formue1)         Antal    Formueskat   Formueskat    Ændring i skat  \r\n\r\n                        efter        efter         efter  \r\n\r\n                         gældende     lovforslaget  lovforslaget  \r\n\r\n                        regler       i 1989        i 19892)  \r\n\r\n Mill. kr.                 kr.          kr.           kr.  \r\n\r\n (1)              (2)      (3)          (4)           (5)  \r\n\r\n 1,33)-1,5       19.300    2.270            0         - 2.270  \r\n\r\n 1,5-2,0         20.000    9.530        4.040         - 5.480  \r\n\r\n 2,0-3,0         12.800   24.100       16.680         - 7.410  \r\n\r\n 3,0-5,0          4.900   51.220       41.030         -10.100  \r\n\r\n 5,0-7,5          1.800   83.550       73.040         - 9.840  \r\n\r\n 7,5-10,0           700  101.750       95.240         - 5.460  \r\n\r\n 10,0-20,0          800  155.450      147.730         - 5.020  \r\n\r\n over 20,0          300  421.630      362.880         -17.000  \r\n\r\n I alt           60.600   20.630       14.940         - 5.410  \r\n\r\n Skattepligtig    ----------------------Enlige----------------------  \r\n\r\n formue1)         Antal    Formueskat   Formueskat    Ændring i skat  \r\n\r\n                        efter        efter         efter  \r\n\r\n                         gældende     lovforslaget  lovforslaget  \r\n\r\n                        regler       i 1989        i 19892)  \r\n\r\n Mill. kr.                 kr.          kr.           kr.  \r\n\r\n (6)              (7)      (8)          (9)           (10)  \r\n\r\n 1,33)-1,5         9.500    2.240        1.560        -   680  \r\n\r\n 1,5-2,0          10.100    9.660        7.940        - 1.720  \r\n\r\n 2,0-3,0           6.100   24.060       20.410        - 3.650  \r\n\r\n 3,0-5,0           2.300   50.170       43.380        - 6.770  \r\n\r\n 5,0-7,5             900   82.330       76.990        - 5.190  \r\n\r\n 7,5-10,0            100  106.560       98.040        - 8.520  \r\n\r\n 10,0-20,0           400  171.160      158.000        - 8.370  \r\n\r\n over 20,0           200  235.190      202.960        -    50  \r\n\r\n I alt            29.600   19.510       16.870        - 2.400  \r\n\r\n</PRE>  \r\n\r\n<P>- = skattelettelse. </P>  \r\n\r\n<P>1) 1987-niveau. </P>  \r\n\r\n<P>2) Omfatter også ændring i statsskatten som følge af </P>  \r\n\r\n<P>formueskatteloftet. Ændringen i skat i kolonne (5) og (9) </P>  \r\n\r\n<P>fremkommer derfor ikke i alle formueintervallerne alene som </P>  \r\n\r\n<P>forskellen mellem henholdsvis kol. (3) og (4) og kol. (7) og (8). </P>  \r\n\r\n<P>3) 1.278.700 kr. Den gennemsnitlige lettelse i 1992, når </P>  \r\n\r\n<P>lovforslaget er fuldt gennemført, er ca. 15.000 kr. for ægtepar </P>  \r\n\r\n<P>og godt 10.000 kr. for enlige. </P>  \r\n\r\n<P>Selvstændige erhvervsdrivendes formueskat lettes med ca. 150 mill. </P>  \r\n\r\n<P>kr. i 1989. Når lovforslaget er fuldt gennemført i 1992, skønnes </P>  \r\n\r\n<P>lettelsen til ca. 465 mill. kr., eller 3/4 af den nuværende </P>  \r\n\r\n<P>formueskat på ca. 600 mill. kr. </P>  \r\n\r\n<P>Ca. 30.000 selvstændige erhvervsdrivende skønnes at betale </P>  \r\n\r\n<P>formueskat i 1987. Lovforslaget reducerer antallet med ca. 7.000 </P>  \r\n\r\n<P>straks i 1989 og med yderligere knapt 15.000 i de følgende år. </P>  \r\n\r\n<P>Når lovforslaget er fuldt gennemført i 1992, skønnes antallet af </P>  \r\n\r\n<P>selvstændige erhvervsdrivende, der betaler formueskat, reduceret </P>  \r\n\r\n<P>fra de nuværende ca. 30.000 til ca. 8.000. </P>  \r\n\r\n<P>Hvis den foreslåede lempelse i 1989 af formueskatten fører til, at </P>  \r\n\r\n<P>blot 3.000 personer vil komme i beskæftigelse, vil det </P>  \r\n\r\n<P>umiddelbare provenutab blive opvejet af tilsvarende årlige </P>  \r\n\r\n<P>merindtægter på indkomstskatten m.v. og sparede udgifter til </P>  \r\n\r\n<P>dagpenge m.v. </P>  \r\n\r\n<P>Lovforslaget vil kun have begrænsede administrative virkninger. </P>  \r\n\r\n<P>Personskatteloven er senest ændret ved lov nr. af 1988 (lov om </P>  \r\n\r\n<P>ændring af forskellige skattelove (Eftergivelse af studiegæld og </P>  \r\n\r\n<P>efterbetaling fra andelsselskaber)), jf. Folketingstidende </P>  \r\n\r\n<P>1987-88 sp. , , tillæg A sp. , tillæg B sp. og tillæg C sp. . </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Med den foreslåede affattelse af § 18 ophæves de hidtidige regler, </P>  \r\n\r\n<P>hvorefter formueskatten for gifte samlevende personer beregnes på </P>  \r\n\r\n<P>grundlag af ægtefællernes samlede skattepligtige formue. </P>  \r\n\r\n<P>Stk. 1. er en redaktionel sammenskrivning af den gældende § 18, stk. </P>  \r\n\r\n<P>1 og § 18, stk. 2, 1. pkt. </P>  \r\n\r\n<P>Stk. 2. svarer til den gældende § 18, stk. 3. </P>  \r\n\r\n<P>Stk. 3. indeholder reglerne for nedtrapning af formueskattesatsen </P>  \r\n\r\n<P>fra de nugældende 2,2 pct. til 1 pct. fra og med indkomståret </P>  \r\n\r\n<P>1992. </P>  \r\n\r\n<P>Satserne gælder både for ugifte og for gifte personer. De </P>  \r\n\r\n<P>bundfradrag, der findes i stk. 4 og 5, reguleres ifølge stk. 3 </P>  \r\n\r\n<P>efter lovens § 20. Det betyder, at de nævnte bundfradrag er </P>  \r\n\r\n<P>angivet i 1987-niveau. Reguleringen finder sted fra og med </P>  \r\n\r\n<P>indkomståret 1989. </P>  \r\n\r\n<P>Stk. 4. indeholder en opregning af bundfradragene (uden regulering) </P>  \r\n\r\n<P>for perioden 1989-92. Bestemmelsen regulerer optrapningen af </P>  \r\n\r\n<P>bundfradraget over perioden. Bundfradraget udgør fra og med </P>  \r\n\r\n<P>indkomståret 1992 1.500.000 kr. i 1987-niveau. De i stk. 4 nævnte </P>  \r\n\r\n<P>bundfradrag gælder for ugifte og gifte, der ikke har været </P>  \r\n\r\n<P>samlevende i hele indkomståret. Selv om gifte personer har været </P>  \r\n\r\n<P>samlevende hele indkomståret, omfattes de af stk. 4, hvis </P>  \r\n\r\n<P>indkomståret ikke har omfattet en periode af et helt år. </P>  \r\n\r\n<P>Stk. 5. indeholder en opregning af bundfradragene for samlevende </P>  \r\n\r\n<P>ægtefæller (uden regulering) for perioden 1989-92. Fra og med </P>  \r\n\r\n<P>indkomståret 1992 vil samlevende ægtefæller have samme </P>  \r\n\r\n<P>bundfradrag som ugifte. Det betyder, at ægtefæller i henseende </P>  \r\n\r\n<P>til formueskatten bliver ligestillet med ugifte. Den hidtidige </P>  \r\n\r\n<P>diskrimination af ægtefæller i relation til </P>  \r\n\r\n<P>formueskatteberegningen fjernes således med den foreslåede regel. </P>  \r\n\r\n<P>Efter stk. 5, 2. pkt., kan en eventuel uudnyttet del af den ene </P>  \r\n\r\n<P>ægtefælles bundfradrag overføres til den anden ægtefælle. </P>  \r\n\r\n<P>Selv om formuesambeskatningen af ægtefæller ophæves, er det fundet </P>  \r\n\r\n<P>rimeligt for at undgå formueskatteskærpelser som følge af den ene </P>  \r\n\r\n<P>ægtefælles død, at den længstlevende ægtefælle får overført </P>  \r\n\r\n<P>bundfradraget fra den afdøde ægtefælle. Det er en betingelse for </P>  \r\n\r\n<P>overførsel af bundfradrag, at ægtefællerne ikke er separeret, når </P>  \r\n\r\n<P>den ene af ægtefællerne afgår ved døden. Overførselsreglen gælder </P>  \r\n\r\n<P>både for samlevende ægtefæller og for ægtefæller, der ikke bor </P>  \r\n\r\n<P>sammen på dødsfaldstidspunktet, f.eks. fordi den ene er flyttet </P>  \r\n\r\n<P>på plejehjem. Der er ingen tidsmæssig grænse for, hvorlænge </P>  \r\n\r\n<P>ægteskabet skal have bestået. Overførsel sker, uanset om boet </P>  \r\n\r\n<P>efter førsteafdøde skiftes, eller længstlevende sidder i uskiftet </P>  \r\n\r\n<P>bo. </P>  \r\n\r\n<P>Indgår den efterlevende ægtefælle nyt ægteskab, bortfalder </P>  \r\n\r\n<P>muligheden for overførsel af den tidligere ægtefælles </P>  \r\n\r\n<P>bundfradrag. Dette gælder fra og med det indkomstår, hvor nyt </P>  \r\n\r\n<P>ægteskab indgås. </P>  \r\n\r\n<P>De i stk. 5 nævnte bundfradrag skal anvendes ved beregningen af en </P>  \r\n\r\n<P>efterlevende ægtefælles formueskat, selv om ægtefællerne ikke er </P>  \r\n\r\n<P>gift i et helt indkomstår, før den ene afgår ved døden. Hvis to </P>  \r\n\r\n<P>personer f.eks. gifter sig den 1. marts 1990, og den ene </P>  \r\n\r\n<P>ægtefælle dør inden udgangen af 1990, skal der anvendes et </P>  \r\n\r\n<P>bundfradrag på 2 gange 1.000.000 kr. ved beregningen af den </P>  \r\n\r\n<P>længstlevendes formueskat for det pågældende indkomstår. </P>  \r\n\r\n<P>Til § 2 </P>  \r\n\r\n<P>Lovændringen har virkning fra og med indkomståret 1989. Bestemmelsen </P>  \r\n\r\n<P>i den foreslåede § 18, stk. 5, om, at den længstlevende ægtefælle </P>  \r\n\r\n<P>har to bundfradrag, skal anvendes, uanset hvornår den første af </P>  \r\n\r\n<P>ægtefællerne er afgået ved døden. Det vil sige, at der også </P>  \r\n\r\n<P>indrømmes to bundfradrag til længstlevende, når førsteafdøde er </P>  \r\n\r\n<P>død før lovens ikrafttræden. </P>  \r\n\r\n<P>Bilag </P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af den bestemmelse, </P>  \r\n\r\n<P>der berøres af lovforslaget </P>  \r\n\r\n<P>I lov om indkomstskat og formueskat for personer m.v. </P>  \r\n\r\n<P>(personskatteloven), jf. lovbekendtgørelse nr. 623 af 18. </P>  \r\n\r\n<P>september 1987 som ændret ved lov nr. 36 af 29. januar 1988 og </P>  \r\n\r\n<P>lov nr. af 1988, affattes § 18 således: </P>  \r\n\r\n<P>&#187;§ 18. For personer og dødsboer, der er skattepligtige efter </P>  \r\n\r\n<P>kildeskattelovens § 1 eller § 2, stk. 1, litra d og e, beregnes </P>  \r\n\r\n<P>formueskat efter reglerne i stk. 2-5. Formueskatten beregnes på </P>  \r\n\r\n<P>grundlag af den skattepligtige formue. </P>  \r\n\r\n<P>Stk. 2. Har formueskattepligt kun foreligget i en del af et år, </P>  \r\n\r\n<P>betales formueskat alene med så stor en del af helårsskatten, som </P>  \r\n\r\n<P>forholdsmæssigt svarer til det antal dage, hvori skattepligten </P>  \r\n\r\n<P>har bestået. </P>  \r\n\r\n<P>Stk. 3. Formueskatten udgør for indkomståret 1989 1,9 pct., for </P>  \r\n\r\n<P>indkomståret 1990 1,6 pct., for indkomståret 1991 1,3 pct. og fra </P>  \r\n\r\n<P>og med indkomståret 1992 1 pct. af den del af den skattepligtige </P>  \r\n\r\n<P>formue, der overstiger bundfradragene i stk. 4 og 5. </P>  \r\n\r\n<P>Bundfradragene reguleres efter § 20. </P>  \r\n\r\n<P>Stk. 4. Bundfradragene udgør for indkomståret 1989 1.300.000 kr., </P>  \r\n\r\n<P>for indkomståret 1990 1.375.000 kr., for indkomståret 1991 </P>  \r\n\r\n<P>1.450.000 kr. og fra og med indkomståret 1992 1.500.000 kr. </P>  \r\n\r\n<P>Stk. 5. For gifte personer, der er samlevende i hele indkomståret, </P>  \r\n\r\n<P>og dette omfatter en periode af et helt år, samt for ægtefæller, </P>  \r\n\r\n<P>der omfattes af 3. pkt., udgør bundfradragene for hver af </P>  \r\n\r\n<P>ægtefællerne for indkomståret 1989 750.000 kr., for indkomståret </P>  \r\n\r\n<P>1990 1.000.000 kr., for indkomståret 1991 1.250.000 kr. og fra og </P>  \r\n\r\n<P>med indkomståret 1992 1.500.000 kr. Har den ene ægtefælle et </P>  \r\n\r\n<P>uudnyttet bundfradrag, kan den uudnyttede del overføres til den </P>  \r\n\r\n<P>anden ægtefælle. Dør en gift person, der ikke var separeret fra </P>  \r\n\r\n<P>sin ægtefælle ved dødsfaldet, overføres den afdøde ægtefælles </P>  \r\n\r\n<P>bundfradrag til den længstlevende ved beregningen af </P>  \r\n\r\n<P>formueskatten for dødsåret og for de efterfølgende indkomstår. </P>  \r\n\r\n<P>Bundfradrag kan dog ikke overføres fra og med det indkomstår, </P>  \r\n\r\n<P>hvori længstlevende indgår nyt ægteskab.&#171;. </P>  \r\n\r\n<P>Personskatteloven, lovbekendtgørelse nr. 623 af 18. september 1987. </P>  \r\n\r\n<P>§ 18. For personer og dødsboer, der er skattepligtige efter </P>  \r\n\r\n<P>kildeskattelovens § 1 eller § 2, stk. 1, litra d og e, beregnes </P>  \r\n\r\n<P>formueskat efter reglerne i stk. 2-4. </P>  \r\n\r\n<P>Stk. 2. Formueskatten beregnes på grundlag af den skattepligtige </P>  \r\n\r\n<P>formue. For gifte personer beregnes formueskatten på grundlag af </P>  \r\n\r\n<P>ægtefællernes samlede skattepligtige formue, hvis de er </P>  \r\n\r\n<P>samlevende i hele indkomståret, og dette omfatter en periode af </P>  \r\n\r\n<P>et helt år. Den beregnede formueskat fordeles forholdsmæssigt </P>  \r\n\r\n<P>mellem dem efter størrelsen af deres skattepligtige formue. </P>  \r\n\r\n<P>Stk. 3. Har formueskattepligt kun foreligget i en del af et år, </P>  \r\n\r\n<P>betales formueskat alene med så stor en del af helårsskatten, som </P>  \r\n\r\n<P>forholdsmæssigt svarer til det antal dage, hvori skattepligten </P>  \r\n\r\n<P>har bestået. </P>  \r\n\r\n<P>Stk. 4. Formueskatten udgør 22 promille af den del af den </P>  \r\n\r\n<P>skattepligtige formue, der overstiger et grundbeløb på 1.278.700 </P>  \r\n\r\n<P>kr. Grundbeløbet reguleres efter § 20. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00251"
        },
        {
            "displayName": "Entydig dokumentidentifikation",
            "displayValue": "CL004892"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "251"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}