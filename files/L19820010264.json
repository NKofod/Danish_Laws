{
    "id": 71761,
    "title": "Bekendtgørelse af overenskomst af 20. maj 1982 med Den demokratiske Folkerepublik Algeriet om økonomisk, industrielt, videnskabeligt og teknisk samarbejde ",
    "documentTypeId": "220",
    "isSagsforlobPeriodValid": false,
    "shortName": "BKI nr 102 af 05/10/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 20. maj 1982  \r\n\r\n med Den demokratiske Folkerepublik Algeriet om økonomisk, industrielt,  \r\n\r\n videnskabeligt og teknisk samarbejde </H1>  \r\n\r\n<P></P>  \r\n\r\n<BR>  \r\n\r\n<P>Den 20. maj 1982 undertegnedes i Algier en overenskomst mellem Danmark og  \r\n\r\n Algeriet om økonomisk, industrielt, videnskabeligt og teknisk samarbejde.  \r\n\r\n</P>  \r\n\r\n<P>Overenskomsten har følgende ordlyd: </P>  \r\n\r\n<P>OVERENSKOMST </P>  \r\n\r\n<P>mellem Kongeriget Danmark og Den demokratiske Folkerepublik Algeriet om  \r\n\r\n økonomisk, industrielt, videnskabeligt og teknisk samarbejde </P>  \r\n\r\n<P>Kongeriget Danmarks regering og Den demokratiske Folkerepublik Algeriets  \r\n\r\n regering, </P>  \r\n\r\n<P>som ønsker yderligere at styrke og uddybe de venskabelige forbindelser  \r\n\r\n mellem de to lande, </P>  \r\n\r\n<P>som ønsker at fremme deres samarbejde, og som erkender deres fælles  \r\n\r\n interesse i intensiveringen af de økonomiske, industrielle, videnskabelige og  \r\n\r\n tekniske forbindelser mellem de to lande, </P>  \r\n\r\n<P>er blevet enige om følgende: </P>  \r\n\r\n<P>Artikel 1 </P>  \r\n\r\n<P>De kontraherende parter vil bestræbe sig på at fremme og styrke de  \r\n\r\n økonomiske, videnskabelige og tekniske forbindelser mellem deres  \r\n\r\n institutioner, økonomiske organisationer og virksomheder, navnlig inden for  \r\n\r\n områderne handel, landbrug, industri, herunder energisektoren, hydraulik,  \r\n\r\n søtransport, fiskeri, finansvæsen, uddannelse, videnskabelig forskning og  \r\n\r\n overførsel af teknologi. </P>  \r\n\r\n<P>Artikel 2 </P>  \r\n\r\n<P>I overensstemmelse med de i artikel 1 nævnte formål vil de kontraherende  \r\n\r\n parter søge at fremme og lette det gensidige samarbejde gennem særaftaler  \r\n\r\n mellem danske og algeriske institutioner, økonomiske organisationer,  \r\n\r\n finansieringsorganer samt virksomheder i overensstemmelse med de to landes  \r\n\r\n love og bestemmelser. </P>  \r\n\r\n<P>De vil bestræbe sig på at fremme etableringen af kontakter og møder mellem  \r\n\r\n ledere fra forskellige sektorer, bygherrer og erhvervsfolk. </P>  \r\n\r\n<P>Artikel 3 </P>  \r\n\r\n<P>De kontraherende parter vil bestræbe sig på at udvikle det finansielle  \r\n\r\n samarbejde mellem de to lande med henblik på at fremme dansk industris  \r\n\r\n deltagelse i realiseringen af økonomiske udviklingsprogrammer i Algeriet.  \r\n\r\n</P>  \r\n\r\n<P>Artikel 4 </P>  \r\n\r\n<P>De kontraherende parter vil træffe aftale om foranstaltninger med henblik  \r\n\r\n på, at de mellem Den demokratiske Folkerepublik Algeriet og De europæiske  \r\n\r\n Fællesskaber afsluttede samarbejdsaftaler iværksættes under de bedst mulige  \r\n\r\n betingelser. </P>  \r\n\r\n<P>Artikel 5 </P>  \r\n\r\n<P>Der nedsættes en fælleskommission for økonomisk, industrielt,  \r\n\r\n videnskabeligt og teknisk samarbejde. Fælleskommissionens formænd udpeges af  \r\n\r\n de respektive regeringer. Sammensætningen af delegationerne sker ad  \r\n\r\n diplomatisk vej. </P>  \r\n\r\n<P>Kommissionen holder møder efter anmodning fra en af de kontraherende  \r\n\r\n parter, skiftevis i Danmark og i Algeriet. Kommissionen kan nedsætte  \r\n\r\n arbejdsgrupper til behandling af særlige spørgsmål. </P>  \r\n\r\n<P>Med henblik på i den fælles interesse at støtte og fremme alle former for  \r\n\r\n samarbejde vil kommissionen om nødvendigt kunne forelægge passende  \r\n\r\n anbefalinger og projekter for de to regeringer. </P>  \r\n\r\n<P>Artikel 6 </P>  \r\n\r\n<P>Fælleskommissionen skal overvåge gennemførelsen af denne aftale og studere  \r\n\r\n de områder, inden for hvilke de økonomiske, industrielle, videnskabelige og  \r\n\r\n tekniske forbindelser samt handelssamarbejdet bør styrkes og udvides mellem  \r\n\r\n Danmark og Algeriet, samt fremme den gensidige udveksling bl.a. under  \r\n\r\n følgende former: </P>  \r\n\r\n<UL CLASS=PLAIN-LIST>  \r\n\r\n<LI>a) udvikling af det i denne aftale omhandlede samarbejde og undersøgelse  \r\n\r\n af de forskellige måder, hvorpå et sådant samarbejde kan udvides; </LI>  \r\n\r\n<LI>b) samarbejde om undersøgelse og gennemførelse af projekter, der er  \r\n\r\n egnede til at bidrage til de to landes økonomiske og sociale udvikling, især  \r\n\r\n hvad angår overførsel af know-how; </LI>  \r\n\r\n<LI>c) støtte til bestræbelser med henblik på at sikre, at finansieringen af  \r\n\r\n projekter af fælles interesse sker under de mest gunstige betingelser; </LI>  \r\n\r\n<LI>d) udveksling af eksperter, tekniske undervisere, teknikere og  \r\n\r\n praktikanter; </LI>  \r\n\r\n<LI>e) udveksling af information, publikationer og materiale af videnskabelig  \r\n\r\n og teknisk karakter; </LI>  \r\n\r\n<LI>f) faglig og teknisk uddannelse af teknikere og ledere på specialskoler i  \r\n\r\n de to lande. </LI>  \r\n\r\n</UL>  \r\n\r\n<P>Artikel 7 </P>  \r\n\r\n<P>Denne aftale træder i kraft på dagen for undertegnelsen. Den forbliver i  \r\n\r\n kraft, så længe den ikke er opsagt af en af de kontraherende parter med seks  \r\n\r\n måneders varsel. </P>  \r\n\r\n<P>Artikel 8 </P>  \r\n\r\n<P>Hverken indgåelsen eller opsigelsen af denne aftale har nogen virkning på  \r\n\r\n andre gældende aftaler og kontrakter mellem myndigheder, institutioner,  \r\n\r\n økonomiske organisationer, finansieringsorganer, sammenslutninger,  \r\n\r\n virksomheder eller andre parter i de to lande. </P>  \r\n\r\n<P>Udfærdiget i Algier den 20. maj 1982 i tre originaleksemplarer, hvert på  \r\n\r\n dansk, arabisk og fransk, idet alle tekster har samme gyldighed. </P>  \r\n\r\n<P>For Kongeriget Danmarks Regering </P>  \r\n\r\n<P>Fr. A. Holck Colding </P>  \r\n\r\n<P>For Den demokratiske Folkerepublik Algeriets Regering </P>  \r\n\r\n<P>S. Dembri </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 5. oktober 1982  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Uffe Ellemann-Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/12/1982"
        },
        {
            "displayName": "Accession",
            "displayValue": "L19820010264"
        },
        {
            "displayName": "Entydig dokumentidentifikation",
            "displayValue": "CM030952"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "102"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "05/10/1982"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j. nr. 74.D.25/a."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}