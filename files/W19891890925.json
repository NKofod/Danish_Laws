{
    "id": 37248,
    "title": "Ejendomssalg, ejertidsfradrag. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18909 af 28/11/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved beregning af ejertidsfradrag efter ejendomsavancebeskatningsloven  \r\n\r\n skulle beregning foretages for hver anskaffelse for sig i et tilfælde, hvor  \r\n\r\n den senere sælger først havde erhvervet en andel på 20% i et  \r\n\r\n ejendomsinteressentskab og nogle år senere de resterende 80%. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ejendomssalg, ejertidsfradrag. (* 1) </H1>  \r\n\r\n<P></P>  \r\n\r\n<P>A klagede for indkomståret 1987 over, at de stedlige skattemyndigheder  \r\n\r\n forhøjede den af ham selvangivne særlige indkomst fra 2.505.919 kr. til  \r\n\r\n 3.329.232 kr. </P>  \r\n\r\n<P>Det fremgik af sagen, at klageren i 1982 indgik i et  \r\n\r\n ejendomsinteressentskab med en ideel anpart på 20%, og at dette  \r\n\r\n interessentskab erhvervede en fast ejendom. I 1985 overtog klageren de  \r\n\r\n resterende ideelle anparter i ejendomsinteressentskabet på 80%, og i 1987  \r\n\r\n blev ejendommen solgt til en tredjemand. </P>  \r\n\r\n<P>De stedlige skattemyndigheder havde ved opgørelsen af klagerens avance ved  \r\n\r\n afståelsen af ejendommen i medfør af ejendomsavancebeskatningslovens § 6,  \r\n\r\n stk. 2, alene indrømmet et nedslag på 60% vedrørende den af klageren først  \r\n\r\n anskaffede anpart på 20% af ejendommen, medens der på den i 1985 anskaffede  \r\n\r\n anpart på 80% ikke blev givet noget nedslag med henvisning til, at ejertiden  \r\n\r\n havde været kortere end 3 år, jf. samme bestemmelses stk. 1. Det var i den  \r\n\r\n forbindelse anført, at det af cirkulære nr. 216 af 17. december 1982, pkt.  \r\n\r\n 22, om ejendomsavancebeskatningslovens stk. 1, fremgik, at de enkelte  \r\n\r\n erhvervelser skulle reguleres hver for sig, når der anskaffedes yderligere  \r\n\r\n grundarealer, der blev sammenlagt med det oprindelige areal. I modsætning  \r\n\r\n hertil anførtes det i stk. 2, at hvis ejeren i sin besiddelsestid opførte  \r\n\r\n bygninger på ejendommen eller udførte større forbedringer, skulle ejertiden i  \r\n\r\n relation til lovens § 6 regnes fra grundens eller hovedejendommens  \r\n\r\n anskaffelse. Det var herefter de stedlige skattemyndigheders opfattelse, at  \r\n\r\n klageren havde erhvervet ejendommen successivt som ideelle anparter. </P>  \r\n\r\n<P>Klagen til Landsskatteretten vedrørte spørgsmålet om indrømmelse af  \r\n\r\n ejertidsfradrag vedrørende den i 1985 tilkøbte anpart. </P>  \r\n\r\n<P>Der blev nedlagt påstand om, at der også vedrørende denne anpart og  \r\n\r\n således vedrørende ejendommen i sin helhed skulle indrømmes et nedslag på  \r\n\r\n 60%, således at den særlige indkomst skulle nedsættes med 798.697 kr. Til  \r\n\r\n støtte herfor anførtes, at klageren i 1982 måtte anses for at have erhvervet  \r\n\r\n en ideel anpart af hele ejendommen. Det var således ikke direkte til at  \r\n\r\n afgøre, hvilket stykke af ejendommen klagerens besiddelse vedrørte. Videre  \r\n\r\n henvistes til, at der ikke var udfærdiget skøde vedrørende klagerens  \r\n\r\n erhvervelse i 1985. Det var herefter klagerens revisorers opfattelse, at  \r\n\r\n anskaffelsessummen skulle opgøres i overensstemmelse med  \r\n\r\n ejendomsavancebeskatningslovens § 5 og 6, samt punkterne 14, 19 og 22, stk.  \r\n\r\n 2, i cirkulæret til ejendomsavancebeskatningsloven, hvorefter ændringen i  \r\n\r\n kapitalforholdene i 1985 var at sammenligne med en forbedringsudgift. </P>  \r\n\r\n<P>Efter det oplyste fandt Landsskatteretten ikke grundlag for at sidestille  \r\n\r\n den supplerende erhvervelse med en forbedring eller byggeri på den  \r\n\r\n oprindelige ejendom. Klagerens erhvervelse i 1985 fandtes derfor i relation  \r\n\r\n til opgørelsen af ejertidsfradrag efter ejendomsavancebeskatningsloven at  \r\n\r\n måtte betragtes som en yderligere erhvervelse med den følge, at denne andel  \r\n\r\n ansås for erhvervet på et tidspunkt, der lå mindre end 3 år forud for  \r\n\r\n afståelsen, jf. lovens § 6, stk. 1. Den påklagede ansættelse, hvorom der ikke  \r\n\r\n var beløbsmæssig uenighed, blev derfor stadfæstet. </P>  \r\n\r\n<P>LV 1988, H 2.6. </P>  \r\n\r\n</DIV>",
    "isHistorical": false,
    "editorialNotes": [
        "side 138"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891890925"
        },
        {
            "displayName": "Entydig dokumentidentifikation",
            "displayValue": "CA005183"
        },
        {
            "displayName": "Dato for indlæggelse",
            "displayValue": "20/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18909"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "28/11/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-6-594"
        },
        {
            "displayName": "Stikord",
            "displayValue": "EJENDOMSSALG"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}