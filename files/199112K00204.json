{
    "id": 111004,
    "title": "1991 LSF 204   FORSLAG TIL LOV OM ÆNDRING AF LIGNINGSLOVEN OG KILDESKATTELOVEN   (STUDIEREJSELEGATER) ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 204",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 204 </P>  \r\n\r\n<P></P>  \r\n\r\n<P>Forslag til Lov om ændring af ligningsloven og kildeskatteloven  \r\n\r\n (Studierejselegater) </P>  \r\n\r\n<P></P>  \r\n\r\n<P>Fremsat af skatteministeren (Fogh Rasmussen) </P>  \r\n\r\n<P></P>  \r\n\r\n<P>den 23. januar 1992 </P>  \r\n\r\n<P></P>  \r\n\r\n<P>Vedtaget ved tredjebehandling den 31. marts 1992 </P>  \r\n\r\n<P></P>  \r\n\r\n<P><a href=\"document.aspx?accn=A19920023630\"> Lov nr. 236 af 08/04/1992</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 735 af 5. november 1991, som  \r\n\r\n senest ændret ved § 12 i lov nr. 5 af 3. januar 1992, indsættes efter § 7 J:  \r\n\r\n</P>  \r\n\r\n<P>&#187; <B>§ 7 K.</B> Legater, der er betinget af, at de anvendes til  \r\n\r\n studierejser i udlandet, Færøerne og Grønland, er indkomstskattefri for  \r\n\r\n modtageren, i det omfang de medgår til dækning af sædvanlige udgifter til  \r\n\r\n rejse mellem Danmark og studiestedet, sædvanlige meromkostninger ved opholdet  \r\n\r\n på studiestedet samt dokumenterede udgifter til betaling af undervisning,  \r\n\r\n deltagerafgifter og lign., herunder betaling for kurser i studiestedets  \r\n\r\n sprog. </P>  \r\n\r\n<P> <I>Stk. 2.</I> Udbetalinger efter lov om statens uddannelsesstøtte er  \r\n\r\n ikke omfattet af stk. 1 bortset fra støtte til betaling af studieafgifter  \r\n\r\n efter § 5 i nævnte lov. </P>  \r\n\r\n<P> <I>Stk. 3.</I> Ligningsrådet fastsætter de i stk. 1 omtalte beløb for  \r\n\r\n sædvanlige udgifter til rejse og beløb for sædvanlige meromkostninger ved  \r\n\r\n opholdet på studiestedet. </P>  \r\n\r\n<P> <I>Stk. 4.</I> Legater, der er betinget af, at de anvendes til dækning af  \r\n\r\n omkostninger ved videnskabelige arbejder, er indkomstskattefri. </P>  \r\n\r\n<P> <I>Stk. 5.</I> Udgifter, som dækkes af et indkomstskattefrit legat, jf.  \r\n\r\n stk. 1-4, kan ikke fradrages eller afskrives i den skattepligtige indkomst.  \r\n\r\n Skattefriheden for ellers skattefri godtgørelser og lign. bortfalder, i det  \r\n\r\n omfang udgifterne dækkes af et indkomstskattefrit legat. </P>  \r\n\r\n<P> <B>§ 2 </B></P>  \r\n\r\n<P> I lov om opkrævning af indkomst- og formueskat for personer m.v.  \r\n\r\n (kildeskat) <I>§ 43, stk. 2, litra c,</I> jf. lovbekendtgørelse nr. 595 af  \r\n\r\n 15. august 1991, ændres &#187;stipendier, der udbetales til  \r\n\r\n uddannelsessøgende i henhold til §§ 2 og 5 i lov om statens  \r\n\r\n uddannelsesstøtte&#171; til: &#187;skattepligtige stipendier, der udbetales i  \r\n\r\n henhold til lov om statens uddannelsesstøtte&#171;. </P>  \r\n\r\n<P> <B>§ 3 </B></P>  \r\n\r\n<P>  <I>Stk. 1.</I> § 1 anvendes på studierejselegater, som efter den 1.  \r\n\r\n januar 1992 tildeles til brug for studierejser, der påbegyndes efter denne  \r\n\r\n dato, og på legater til videnskabelige arbejder, der tildeles efter den 1.  \r\n\r\n januar 1992. Skattefrihed for udbetalinger af støtte til betaling af  \r\n\r\n studieafgifter efter § 5 i lov om statens uddannelsesstøtte gælder dog for  \r\n\r\n udbetalinger efter 1. januar 1993. </P>  \r\n\r\n<P> <I>Stk. 2.</I> § 2 har virkning fra og med indkomståret 1992. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1 </B></P>  \r\n\r\n<P> I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 735 af 5. november 1991, indsættes  \r\n\r\n efter § 7J: </P>  \r\n\r\n<P>&#187; <B>§ 7K.</B> Legater, der er betinget af, at de anvendes til  \r\n\r\n studierejser i udlandet, Færøerne og Grønland, er indkomstskattefri for  \r\n\r\n modtageren, i det omfang de medgår til dækning af sædvanlige udgifter til  \r\n\r\n rejse mellem Danmark og studiestedet, sædvanlige meromkostninger ved opholdet  \r\n\r\n på studiestedet, samt dokumenterede udgifter til betaling af undervisning,  \r\n\r\n deltagerafgifter o.l., herunder betaling for kurser i studiestedets sprog.  \r\n\r\n</P>  \r\n\r\n<P> <I>Stk. 2.</I> Udbetalinger i henhold til lov om Statens  \r\n\r\n Uddannelsesstøtte er ikke omfattet af reglen om indkomstskattefrihed i stk.  \r\n\r\n 1. </P>  \r\n\r\n<P> <I>Stk. 3.</I> Ligningsrådet fastsætter de i stk. 1 omtalte beløb for  \r\n\r\n sædvanlige udgifter til rejse og beløb for sædvanlige meromkostninger ved  \r\n\r\n opholdet på studiestedet. </P>  \r\n\r\n<P> <I>Stk. 4.</I> Legater, der er betinget af, at de anvendes til dækning af  \r\n\r\n omkostninger ved videnskabelige arbejder, er indkomstskattefri. </P>  \r\n\r\n<P> <I>Stk. 5.</I> Udgifter, som dækkes af et indkomstskattefrit legat, jf.  \r\n\r\n stk. 1-4, kan ikke fradrages eller afskrives i den skattepligtige indkomst.  \r\n\r\n Skattefriheden for ellers skattefri godtgørelser o.l. bortfalder, i det  \r\n\r\n omfang udgifterne dækkes af et indkomstskattefrit legat. </P>  \r\n\r\n<P> <B>§ 2 </B></P>  \r\n\r\n<P> I lov om opkrævning af indkomst- og formueskat til staten  \r\n\r\n (kildeskatteloven) § 43, stk. 2, litra c, jfr. lovbekendtgørelse nr. 595 af  \r\n\r\n 5. august 1991, ændres: &#187;stipendier, der udbetales til  \r\n\r\n uddannelsessøgende i henhold til §§ 2 og 5 i lov om Statens  \r\n\r\n Uddannelsesstøtte&#171; til: &#187;skattepligtige stipendier, der udbetales i  \r\n\r\n henhold til lov om Statens Uddannelsesstøtte&#171;. </P>  \r\n\r\n<P> <B>§ 3 </B></P>  \r\n\r\n<P> § 1 anvendes på studierejselegater, som efter den 1. januar 1992 tildeles  \r\n\r\n til brug for studierejser, der påbegyndes efter denne dato, og på legater til  \r\n\r\n videnskabelige arbejder, der tildeles efter den 1. januar 1992. </P>  \r\n\r\n<P> <I>Stk. 2.</I> § 2 har virkning fra og med indkomståret 1992. </P>  \r\n\r\n<P> <I>Bemærkninger til lovforslaget </I></P>  \r\n\r\n<P> Ligningsrådets vejledende anvisning fra 1952, der har fået sin nuværende  \r\n\r\n udformning i 1988, bestemmer at legater, der gives til dækning af  \r\n\r\n meromkostninger ved studierejser og legater til dækning af videnskabelige  \r\n\r\n udgifter er skattefri. Der har været en del usikkerhed omkring forståelsen.  \r\n\r\n Dette har modvirket en i øvrigt ønskværdig tendens til at lade ophold ved  \r\n\r\n udenlandske uddannelsesinstitutioner indgå som led i danske uddannelser. Det  \r\n\r\n foreslås at give de gældende regler en klarere hjemmel og et klarere indhold  \r\n\r\n ved at overføre dem fra den vejledende anvisning til ligningsloven.  \r\n\r\n Lovforslaget tilsigter ikke en principiel ændring af gældende praksis. Der  \r\n\r\n foretages dog enkelte tydeliggørelser og justeringer af regelsættet. </P>  \r\n\r\n<P> <I>Studierejselegater </I></P>  \r\n\r\n<P> I de senere år har den vejledende anvisning om beskatning af  \r\n\r\n studierejselegater været genstand for modstridende opfattelser. </P>  \r\n\r\n<P>Anvisningen giver udtryk for, at studierejselegater, der ydes til dækning  \r\n\r\n af rejse- og opholdsudgifter, er skattefri. Ved vurderingen af om legatet  \r\n\r\n dækker rejse og opholdsudgifter, anser anvisningen statens takster for  \r\n\r\n statsansattes diæter til ophold og fortæring under tjenesterejser i ind- og  \r\n\r\n udland for retningsgivende. Reglerne om taksterne for 1991 findes i  \r\n\r\n Finansministeriets cirkulære af 15. april 1988 om aftale om godtgørelse af  \r\n\r\n merudgifter ved tjenesterejser og i cirkulære af 28. december 1990 om  \r\n\r\n godtgørelse af udgifter ved tjenesterejser i udlandet. Principperne er  \r\n\r\n videreført uændret i administrationsdepartementets cirkulære af 1. november  \r\n\r\n 1991 om aftale om tjenesterejser, der gælder fra 1992. </P>  \r\n\r\n<P>En opfattelse har været, at den vejledende anvisning skulle forstås som et  \r\n\r\n udslag af statsskattelovens regler i § 6 a, hvorefter der gives fradrag for  \r\n\r\n udgifter, der anvendes til at erhverve, sikre eller vedligeholde en indkomst.  \r\n\r\n På baggrund heraf lagdes op til en særlig restriktiv fortolkning af  \r\n\r\n bestemmelsen, således at den ikke skulle kunne anvendes af studerende, hvis  \r\n\r\n udgifter i relation til statsskatteloven altid betragtes som enten  \r\n\r\n anlægsudgifter eller private udgifter og derfor aldrig er  \r\n\r\n fradragsberettigede. En sådan fortolkning var nødvendig, fordi anvisningerne  \r\n\r\n - såfremt de udtrykte et driftsomkostningsprincip - ellers ikke fremstod med  \r\n\r\n den fornødne hjemmel i lovgivningen. </P>  \r\n\r\n<P>Efter en anden opfattelse kunne denne begrænsning ikke indlægges i  \r\n\r\n bestemmelsen, når den ikke udtrykkelig fremgik af anvisningen selv. Hjemmelen  \r\n\r\n til den vejledende anvisning var endvidere efter denne opfattelse vanskelig  \r\n\r\n at efterspore, eftersom bestemmelsen var blevet til i 1952 under andre  \r\n\r\n internationale økonomiske forhold end dem, der gælder i dag. </P>  \r\n\r\n<P>I de senere år er det i stigende grad blevet almindeligt at lade  \r\n\r\n studieophold ved udenlandske universiteter indgå i et dansk studieforløb. En  \r\n\r\n snæver fortolkning af den vejledende anvisning lægger hindringer i vejen for  \r\n\r\n denne ønskelige udvikling. I erkendelse heraf nedsatte skatteministeren i  \r\n\r\n slutningen af maj måned 1991 et embedsmandsudvalg, der i september 1991 er  \r\n\r\n fremkommet med en redegørelse for den skattemæssige behandling af  \r\n\r\n studierejselegater. </P>  \r\n\r\n<P>I juni og august 1991 afsagde Landsskatteretten endvidere to kendelser om,  \r\n\r\n at studerende er omfattet af reglerne om skattefrihed for studierejselegater  \r\n\r\n i den vejledende anvisning. Landsskatteretten afviste en indskrænkende  \r\n\r\n fortolkning af den vejledende anvisning og afviste, at statsskattelovens § 6  \r\n\r\n a kunne yde noget bidrag til fortolkning af den vejledende anvisning. </P>  \r\n\r\n<P>På denne baggrund konkluderede embedsmandsgruppen, at den vejledende  \r\n\r\n anvisning skal forstås således, at studerende i almindelighed ikke er  \r\n\r\n skattepligtige af legater, der gives til dækning af merudgifter ved  \r\n\r\n studierejser i udlandet. Man fandt det imidlertid vanskeligt entydigt at pege  \r\n\r\n på et hjemmelsgrundlag for den vejledende anvisning og mente samtidig, at  \r\n\r\n usikkerheden om hjemmelsgrundlaget skabte en tilsvarende usikkerhed om  \r\n\r\n anvisningens rækkevidde. Embedsmandsgruppen foreslog derfor, at der skabes  \r\n\r\n retsklarhed igennem en indførelse af en særlig lovregel om den skattemæssige  \r\n\r\n behandling af studierejselegater. Lovreglen skulle i store træk have samme  \r\n\r\n indhold som den vejledende anvisning. </P>  \r\n\r\n<P>Nærværende forslag går derfor ud på at fritage legater, der gives til  \r\n\r\n dækning af meromkostninger ved studier i udlandet, fra beskatning. </P>  \r\n\r\n<P>Ved meromkostninger forstås for det første udgifter, der afholdes til  \r\n\r\n rejsen fra Danmark til det udenlandske studiested og tilbage igen. Endvidere  \r\n\r\n forstås merudgifter ved selve opholdet, hovedsagelig merudgifter til kost og  \r\n\r\n logi. Ved opgørelsen af merudgifterne skal de faktiske udgifter til kost og  \r\n\r\n logi i udlandet principielt reduceres med besparelsen i udgifter til kost og  \r\n\r\n logi hjemme. Man plejer at sige, at der sker en reduktion med sparet  \r\n\r\n hjemmeforbrug. Endelig medtages udgifter til betaling af studieafgifter på  \r\n\r\n det udenlandske studiested under meromkostningsbegrebet. </P>  \r\n\r\n<P>Det foreslås, at der gives skattefrihed efter væsentligt mere forenklede  \r\n\r\n regler, der bygger på reglerne for udstationering af statens ansatte. </P>  \r\n\r\n<P>Efter cirkulære af 15. april 1988 om godtgørelse af merudgifter ved  \r\n\r\n tjenesterejser modtager en ansat i staten på tjenesterejse i udlandet et fast  \r\n\r\n beløb til merudgifter til kost og andre udgifter ved udlandsopholdet.  \r\n\r\n Herudover dækkes den ansattes hoteludgifter efter regning, hvis de ikke  \r\n\r\n overskrider det såkaldte hoteldispensationsbeløb. Er der ikke dokumentation  \r\n\r\n for udgifterne dækkes en tredjedel af hoteldispositionsbeløbet. Den faste  \r\n\r\n godtgørelse og hoteldispositionsbeløb varierer fra land til land. Beløbene  \r\n\r\n føres ajour en gang om året. </P>  \r\n\r\n<P>Ved udstationering (ophold over 28 døgn) dækkes kun 3/4 af det ovenfor  \r\n\r\n anførte. Nedsættelsen sker fra det 29. døgn. </P>  \r\n\r\n<P>Det foreslås, at skattefriheden omfatter legater i det omfang de ikke  \r\n\r\n overstiger faste beløbsgrænser. Ligningsrådet skal efter forslaget fastlægge,  \r\n\r\n hvor store beløb der kan godkendes. Det er forudsat, at Ligningsrådet tager  \r\n\r\n udgangspunkt i statens takster for godtgørelsesbeløb for merudgifter til kost  \r\n\r\n m.v. med tillæg af en tredjedel af hoteldispositionsbeløbet. Begge beløb  \r\n\r\n reduceres til 3/4. Af forenklingsgrunde bør reduktionen ske fra den første  \r\n\r\n dag. Legatmodtagerne skal ikke dokumentere udgifterne. De faste regler gør  \r\n\r\n det lettere for den, der yder legatet, at vurdere, i hvilket omfang legatet  \r\n\r\n er skattepligtigt. Statens takster er fastlagt således, at de dækker  \r\n\r\n meromkostningerne ved udlandsophold. Der foreslås derfor ikke nogen  \r\n\r\n yderligere selvstændig reduktion af beløbene med sparet hjemmeforbrug. </P>  \r\n\r\n<P>Hvis en studerende modtager flere legater fra forskellige fonde, er det  \r\n\r\n afgørende for skattefriheden, om legaterne sammenlagt overstiger  \r\n\r\n beløbsgrænsen. </P>  \r\n\r\n<P>Endelige bemærkes, at forslaget medfører, at grænsen for skattefrihed  \r\n\r\n afhænger af, hvor længe legatmodtageren opholder sig i udlandet i  \r\n\r\n studieøjemed. </P>  \r\n\r\n<P>En legatnyder vil ikke kunne opnå yderligere skattefrihed ved at  \r\n\r\n dokumentere udgifter udover de fastsatte beløbsgrænser. </P>  \r\n\r\n<P>Det foreslås endvidere, at der herudover er skattefrihed for den del af  \r\n\r\n legatet, der dækker dokumenterede udgifter til undervisning og anden betaling  \r\n\r\n til studiestedet. Under udgifter til undervisning falder også udgifter til  \r\n\r\n kurser i landets sprog, som ofte vil være en nødvendig forudsætning for at  \r\n\r\n kunne følge studierne med udbytte. </P>  \r\n\r\n<P>Endelig foreslås, at der også er skattefrihed for den del af legaterne,  \r\n\r\n der dækker rejseomkostninger. For at forenkle administrationen foreslås, at  \r\n\r\n Ligningsrådet fastlægger faste takster for, hvad der kan godkendes ved rejser  \r\n\r\n til enkelte områder. Det er herved forudsat, at Ligningsrådet kan arbejde med  \r\n\r\n samme takst for ret store områder, f.eks. Sydeuropa, Nordeuropa, USA og  \r\n\r\n Fjernøsten. Også på dette område vil der være tale om skattefrihed uden  \r\n\r\n dokumentation for udgifterne. </P>  \r\n\r\n<P>Med udgangspunkt i Statens takster for 1991 vil de foreslåede regler  \r\n\r\n medføre, at en studerende, der opholder sig i 10 mdr. ved et vesteuropæisk  \r\n\r\n universitet, typisk vil være skattefri af legater der ikke overstiger beløb  \r\n\r\n fra 150.000 kr. til 200.000 kr. alt afhængig af, hvilket land det drejer sig  \r\n\r\n om. Selvom legaterne overstiger disse beløb, er det ikke sikkert, at der skal  \r\n\r\n betales skat, idet der skal tages hensyn til personfradraget, der i 1991  \r\n\r\n udgør 30.800 kr. til staten og 24.100 kr. til kommunen. </P>  \r\n\r\n<P>Mere nøjagtige tal for en måneds ophold i en række lande er medtaget i  \r\n\r\n bilag 1. </P>  \r\n\r\n<P>Efter gældende regler er <I>skattefri</I> legater ikke omfattet af fondes  \r\n\r\n indberetningspligt efter skattekontrollovens § 7 B. Det følger af  \r\n\r\n bekendtgørelse nr. 780 af 30. november 1991 om indberetningspligten m.v.  \r\n\r\n efter skattekontrolloven. Det er ikke hensigten at ændre disse regler, der i  \r\n\r\n hovedtræk betyder, at en fond ikke er forpligtet til at indberette uddeling  \r\n\r\n af studierejselegater, da disse typisk er så små, at de må anses for  \r\n\r\n skattefri. Kun hvor fonden er klar over, at skattepligt kan komme på tale,  \r\n\r\n skal der foretages indberetning. Det kan enten skyldes, at legatet i sig selv  \r\n\r\n er meget stort, eller at fondsbestyrelsen fra ansøgningen ved, at den  \r\n\r\n pågældende modtager legater andetsteds fra, således at der sammenlagt bliver  \r\n\r\n udbetalt mere end de skattefri beløb. Det er ikke fundet hensigtsmæssigt at  \r\n\r\n indføre en generel indberetning af studierejselegater uanset disses  \r\n\r\n størrelse, da dette ville betyde, at det offentlige kontrolsystem ville blive  \r\n\r\n belastet med oplysninger, som det i almindelighed ikke har noget at bruge  \r\n\r\n til. Det påhviler den skattepligtige selv at selvangive den del af eventuelle  \r\n\r\n flere studierejselegater, der overstiger det skattefri beløb. </P>  \r\n\r\n<P> <I>Forskningslegater </I></P>  \r\n\r\n<P> Der er tale om en uændret gengivelse af De vejledende anvisningers  \r\n\r\n bestemmelse om skattefrihed. Disse bestemmelser ses ikke at have givet  \r\n\r\n anledning til vanskeligheder i den daglige administration. </P>  \r\n\r\n<P> <I>Administrative og provenumæssige konsekvenser </I></P>  \r\n\r\n<P> Lovforslaget medfører en forenkling, fordi der gives enkle og klare  \r\n\r\n regler på området. Lovforslaget har ingen provenumæssige konsekvenser. </P>  \r\n\r\n<P> <I>Bemærkninger til enkelte bestemmelser </I></P>  \r\n\r\n<P>Til § 1 </P>  \r\n\r\n<P> Det bestemmes i forslaget til ligningslovens § 7K, stk.1, at  \r\n\r\n skattefriheden skal gælde for legater. Det er ikke tanken at ændre  \r\n\r\n opfattelsen af, hvad der er et legat, i forhold til Ligningsrådets vejledende  \r\n\r\n anvisning. </P>  \r\n\r\n<P>Ved et legat forstås en gave. Den må ikke være betinget af egentlige  \r\n\r\n modydelser, således at der er tale om en gensidigt bebyrdende kontrakt, som  \r\n\r\n f.eks. en ansættelseskontrakt eller et forfatterhonorar. Legater omfatter  \r\n\r\n ydelser fra fonde, institutioner eller det offentlige. Det bestemmes dog  \r\n\r\n udtrykkeligt, at den almindelige støtte fra Statens Uddannelsesstøtte, som  \r\n\r\n også kan oppebæres under studier i udlandet, falder udenfor  \r\n\r\n skattefrihedsbestemmelsen. Det gælder også, selvom støtten ydes til delvis  \r\n\r\n betaling af undervisningsafgifter. </P>  \r\n\r\n<P>Gaver fra forældre til børn er ikke omfattet af bestemmelsen. Sådanne  \r\n\r\n gaver er omfattet af lov om afgift af arv og gave. De er aldrig  \r\n\r\n indkomstskattepligtige. </P>  \r\n\r\n<P>Beløb, som ydes af en arbejdsgiver som led i ansættelsesforholdet eller  \r\n\r\n beløb fra familiemedlemmer anses ikke for legater. </P>  \r\n\r\n<P>Det er endvidere en betingelse for skattefrihed, at legatet er  \r\n\r\n klausuleret. Dvs. at det er en betingelse for at modtage legatet, at det  \r\n\r\n anvendes til et bestemt formål. </P>  \r\n\r\n<P>Formålet skal være studierejser i udlandet. Dette omfatter typisk ophold  \r\n\r\n ved udenlandske skoler og læreanstalter. </P>  \r\n\r\n<P>Den foreslåede § 7 K, stk. 3, indeholder bemyndigelsen til Ligningsrådet  \r\n\r\n til at fastsætte beløbsgrænsen for skattefrihed. Der henvises herom til de  \r\n\r\n almindelige bemærkninger. Bestemmelsen vedrører ikke spørgsmålet om, hvornår  \r\n\r\n legater, der overstiger beløbsgrænsen for skattefrihed skal indtægtsføres.  \r\n\r\n Her gælder de almindelige regler om, at private legater indtægtsføres på  \r\n\r\n retserhvervelsestidspunktet. </P>  \r\n\r\n<P>Det bestemmes i den foreslåede ligningslovs § 7K, stk. 5, at der ikke kan  \r\n\r\n gives fradrag flere gange for de samme udgifter. Dette tager bl.a. sigte på  \r\n\r\n de tilfælde, hvor en modtager af et studierejselegat samtidig modtager løn  \r\n\r\n fra sin arbejdsgiver under udlandsopholdet. I sådanne tilfælde bliver en  \r\n\r\n ellers skattefri godtgørelse til kost og logi, jf. ligningslovens § 9,  \r\n\r\n skattepligtig, i det omfang legatet dækker de samme udgifter. Tilsvarende  \r\n\r\n gælder, at legatmodtageren heller ikke kan fradrage udgifter til kost og logi  \r\n\r\n efter ligningsrådets vejledende anvisning om skattepligtige, der udfører  \r\n\r\n arbejde uden for Danmark, i det omfang legatet dækker disse udgifter. </P>  \r\n\r\n<P> <I>Til § 2 </I></P>  \r\n\r\n<P> Ændringen er redaktionel </P>  \r\n\r\n<P>§ 43, stk.2, litra c, indeholder en bestemmelse om, at stipendier fra  \r\n\r\n Statens Uddannelsesstøtte efter skatteministerens nærmere bestemmelse  \r\n\r\n medregnes til A-indkomst. De eksisterende skattepligtige stipendier er  \r\n\r\n hjemlet i §§ 2 og 5 i lov om Statens Uddannelsesstøtte. Det er anset for en  \r\n\r\n uhensigtsmæssig lovteknik direkte at nævne de to bestemmelser. I stedet siges  \r\n\r\n blot, at alle skattepligtige stipendier kan gøres til A-indkomst. Det har  \r\n\r\n betydning, hvis der ved senere ændringer i lov om Statens Uddannelsesstøtte  \r\n\r\n indføres stipendier, der er skattepligtige, og som har hjemmel i andre  \r\n\r\n bestemmelser i loven. </P>  \r\n\r\n<P> <B>Bilag 1 </B></P>  \r\n\r\n<P>Oversigt over månedlige skattefri legater ifølge forslaget til dækning af  \r\n\r\n kost og logi i en række lande </P>  \r\n\r\n<P>Excl. rejse- og studieudgifter. </P>  \r\n\r\n<P>Oversigten er baseret på valutakurserne i november 1991. </P>  \r\n\r\n<PRE>  \r\n\r\n                             kr.  \r\n\r\n Belgien                  16.700  \r\n\r\n Canada                   14.200  \r\n\r\n Finland                  19.100  \r\n\r\n Frankrig                 17.300  \r\n\r\n Grækenland                9.900  \r\n\r\n Holland                  14.300  \r\n\r\n Irland                   14.700  \r\n\r\n Island                   19.800  \r\n\r\n Italien                  19.400  \r\n\r\n Norge                    18.300  \r\n\r\n Portugal                 11.600  \r\n\r\n Schweiz                  14.900  \r\n\r\n Spanien                  17.900  \r\n\r\n Storbritannien           19.100  \r\n\r\n Sverige                  19.500  \r\n\r\n Tyskland (Berlin)        14.200  \r\n\r\n Tyskland (I øvrigt)      13.100  \r\n\r\n USA (New York)           19.800  \r\n\r\n USA (i øvrigt)           17.900  \r\n\r\n Østrig                   17.200  \r\n\r\n</PRE>  \r\n\r\n<P> <B>Bilag </B></P>  \r\n\r\n<P>  <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>  <B>§ 2 </B></P>  \r\n\r\n<P> I lov om opkrævning af indkomst- og formueskat til staten  \r\n\r\n (kildeskatteloven) § 43, stk. 2, litra c, jfr. lovbekendtgørelse nr. 595 af  \r\n\r\n 5. august 1991, ændres: &#187;stipendier, der udbetales til  \r\n\r\n uddannelsessøgende i henhold til §§ 2 og 5 i lov om Statens  \r\n\r\n Uddannelsesstøtte&#171; til: &#187;skattepligtige stipendier, der udbetales i  \r\n\r\n henhold til lov om Statens Uddannelsesstøtte&#171;. </P>  \r\n\r\n<P> <I>Stk. 2.</I> Til A-indkomst kan endvidere efter skatteministerens  \r\n\r\n nærmere bestemmelse henregnes nedennævnte indkomstarter: </P>  \r\n\r\n<P>- - - </P>  \r\n\r\n<P>c) Folkepension, invalidepension og andre skattepligtige sociale ydelser,  \r\n\r\n samt stipendier, der udbetales til uddannelsessøgende i henhold til §§ 2 og 5  \r\n\r\n i lov om Statens Uddannelsesstøtte. </P>  \r\n\r\n<P>- - - </P>  \r\n\r\n<P>Efter 2. behandling den 26. marts 1992 </P>  \r\n\r\n<P> <B>§ 1 </B></P>  \r\n\r\n<P> I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 735 af 5. november 1991, som  \r\n\r\n senest ændret ved § 12 i lov nr. 5 af 3. januar 1992, indsættes efter § 7 J:  \r\n\r\n</P>  \r\n\r\n<P>&#187; <B>§ 7 K.</B> Legater, der er betinget af, at de anvendes til  \r\n\r\n studierejser i udlandet, Færøerne og Grønland, er indkomstskattefri for  \r\n\r\n modtageren, i det omfang de medgår til dækning af sædvanlige udgifter til  \r\n\r\n rejse mellem Danmark og studiestedet, sædvanlige meromkostninger ved opholdet  \r\n\r\n på studiestedet samt dokumenterede udgifter til betaling af undervisning,  \r\n\r\n deltagerafgifter og lign., herunder betaling for kurser i studiestedets  \r\n\r\n sprog. </P>  \r\n\r\n<P> <I>Stk. 2.</I> Udbetalinger efter lov om statens uddannelsesstøtte er  \r\n\r\n ikke omfattet af stk. 1 bortset fra støtte til betaling af studieafgifter  \r\n\r\n efter § 5 i nævnte lov. </P>  \r\n\r\n<P> <I>Stk. 3.</I> Ligningsrådet fastsætter de i stk. 1 omtalte beløb for  \r\n\r\n sædvanlige udgifter til rejse og beløb for sædvanlige meromkostninger ved  \r\n\r\n opholdet på studiestedet. </P>  \r\n\r\n<P> <I>Stk. 4.</I> Legater, der er betinget af, at de anvendes til dækning af  \r\n\r\n omkostninger ved videnskabelige arbejder, er indkomstskattefri. </P>  \r\n\r\n<P> <I>Stk. 5.</I> Udgifter, som dækkes af et indkomstskattefrit legat, jf.  \r\n\r\n stk. 1-4, kan ikke fradrages eller afskrives i den skattepligtige indkomst.  \r\n\r\n Skattefriheden for ellers skattefri godtgørelser og lign. bortfalder, i det  \r\n\r\n omfang udgifterne dækkes af et indkomstskattefrit legat. </P>  \r\n\r\n<P> <B>§ 2 </B></P>  \r\n\r\n<P> I lov om opkrævning af indkomst- og formueskat for personer m.v.  \r\n\r\n (kildeskat) <I>§ 43, stk. 2, litra c,</I> jf. lovbekendtgørelse nr. 595 af  \r\n\r\n 15. august 1991, ændres &#187;stipendier, der udbetales til  \r\n\r\n uddannelsessøgende i henhold til §§ 2 og 5 i lov om statens  \r\n\r\n uddannelsesstøtte&#171; til: &#187;skattepligtige stipendier, der udbetales i  \r\n\r\n henhold til lov om statens uddannelsesstøtte&#171;. </P>  \r\n\r\n<P> <B>§ 3 </B></P>  \r\n\r\n<P>  <I>Stk. 1.</I> § 1 anvendes på studierejselegater, som efter den 1.  \r\n\r\n januar 1992 tildeles til brug for studierejser, der påbegyndes efter denne  \r\n\r\n dato, og på legater til videnskabelige arbejder, der tildeles efter den 1.  \r\n\r\n januar 1992. Skattefrihed for udbetalinger af støtte til betaling af  \r\n\r\n studieafgifter efter § 5 i lov om statens uddannelsesstøtte gælder dog for  \r\n\r\n udbetalinger efter 1. januar 1993. </P>  \r\n\r\n<P> <I>Stk. 2.</I> § 2 har virkning fra og med indkomståret 1992. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/04/1992"
        },
        {
            "displayName": "Accession",
            "displayValue": "199112K00204"
        },
        {
            "displayName": "Entydig dokumentidentifikation",
            "displayValue": "CL002542"
        },
        {
            "displayName": "Dato for førstegangsindlæggelse",
            "displayValue": "09/04/1992"
        },
        {
            "displayName": "Dato for indlæggelse",
            "displayValue": "09/04/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "204"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}