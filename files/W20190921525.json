{
    "id": 208250,
    "title": "Pressenævnets kendelse i sag nr. 2018-80-0178",
    "documentTypeId": "240",
    "isSagsforlobPeriodValid": true,
    "shortName": "KEN nr 9215 af 12/03/2019",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2018-80-0178</p>\r\n<div class=\"Resume\">\r\n   <p class=\"TekstGenerel\">Nykøbing Avis får ikke kritik for omtale af virksomhed</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En person klagede til Pressenævnet over, at Nykøbing Avis bragte en artikel med omtale af hans virksomhed. Personen mente, at omtalen krænker hans privatliv, og har desuden klaget over manglende forelæggelse, samt over Nykøbing Avis’ manglende sletning af artiklen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet fandt ikke, at omtalen er krænkende for personen, ligesom nævnet ikke udtalte kritik af den manglende forelæggelse. Nævnet lagde i den forbindelse blandt andet vægt på, at der er tale om offentligt tilgængelige selskabsoplysninger. Nævnet fandt heller ikke anledning til at udtale kritik af Nykøbing Avis for ikke at imødekomme personens anmodning om sletning af artiklen.</p>\r\n   <p class=\"TekstGenerel\">\r\n   </p>\r\n</div>\r\n<p>[Klager] har klaget til Pressenævnet over artiklerne <span class=\"Italic\">”Indehaver af Statoil erklæret konkurs”</span> og <span class=\"Italic\">”Nyt selskab rykket ind på StatOil”</span> bragt i Nykøbing Avis på deres hjemmeside nykavis.dk henholdsvis den 30. august og 4. september 2018, idet han mener god presseskik er tilsidesat.</p>\r\n<p>\r\n</p>\r\n<p>[Klager] har klaget over, at Nykøbing Avis har krænket hans privatliv ved at bringe oplysninger om ham. [Klager] har desuden klaget over manglende forelæggelse, og over Nykøbing Avis’ afvisning af at slette oplysningerne om ham.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>Nykøbing Avis bragte den 30. august 2018 artiklen <span class=\"Italic\">”Indehaver af StatOil erklæret konkurs”</span> på Nykøbing Avis’ hjemmeside nyavis.dk med følgende underrubrik:</p>\r\n<p>\r\n</p>\r\n<p>”NYKØBING - Ved dekret af 28. august 2018 har Skifteretten i Holbæk taget [Klagers far], [Adresse], under konkursbehandling. ”</p>\r\n<p>\r\n</p>\r\n<p>Af artiklen fremgik følgende:</p>\r\n<p>\r\n</p>\r\n<p>”Det er sket efter begæring modtaget den 15. august. [Klagers far] har drevet virksomheden StatOil Servicecenter, Herrestrup/Nykøbing Sj. v/ [Klagers far], Nykøbingvej 194, 4571 Grevinge og Rørvigvej 3, 4500 Nykøbing Sj., CVR-nr. 29094632. Som kurator er udpeget advokat [Kurator], Hellerup, oplyser Skifteretten i Holbæk. ”</p>\r\n<p>\r\n</p>\r\n<p>Nykøbing Avis bragte desuden artiklen <span class=\"Italic\">”Nyt selskab rykker ind på StatOil</span>” den 4. september 2018 på Nykøbing Avis’ hjemmeside nykavis.dk med følgende underrubrik:</p>\r\n<p>\r\n</p>\r\n<p>”NYKØBING - Service Centeret Anno 2018 ApS er flyttet fra [Adresse], til StatOil på Rørvigvej 3 i Nykøbing. ”</p>\r\n<p>\r\n</p>\r\n<p>Af artiklen fremgik følgende:</p>\r\n<p>\r\n</p>\r\n<p>”Adresseændringen er interessant, da den hidtidige ejer af StatOil, [Klagers far], blev erklæret personlig konkurs 28. august ved Skifteretten i Holbæk. [Klagers far] bor på [Adresse], og som administrerende direktør for Service Centeret Anno 2018 ApS sidder [Klager] - og har gjort det siden 11. juni, hvor virksomheden blev etableret med en selskabskapital på 50.000 kr. Virksomhedens formål er at drive tankstation og hermed beslægtede formål efter direktørens skøn. ”</p>\r\n<p>\r\n</p>\r\n<p>Nykøbing Avis har afslået [Klager]s anmodning om sletning af oplysninger om ham.</p>\r\n<p>\r\n</p>\r\n<p>[Klager]s klage er modtaget i Pressenævnet den 5. september 2018.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Oplysninger fra Det Centrale Virksomhedsregister</span>\r\n</p>\r\n<p>Ved opslag i Det Centrale Virksomhedsregister (CVR-registret) ses det, at [Klager], [Adresse], er angivet som den reelle ejer af Service Centeret Anno 2018 ApS, og Svendsgaard Holding ApS, c/o [Klager], [Adresse] er angivet som ”Legale Ejere”.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>[Klager] har anført, at Nykøbing Avis har bragt to artikler om ham og hans far, [Klagers far], hvori Nykøbing Avis blandt andet omtaler [Klagers far]s virksomhed og konkursen heraf, ligesom [Klager]s virksomhed også er omtalt. Nykøbing Avis har blandt andet bragt oplysninger om hans private adresse uden at spørge ham forud, så folk nu ved, hvor han bor. Han ønsker ikke at have folk ”rendende hele tiden”, ligesom det kan have nogle konsekvenser for både ham selv og hans far samt deres nærmeste familie.</p>\r\n<p>\r\n</p>\r\n<p>[Klager] har anmodet om at få oplysningerne om ham og hans far fjernet fra artiklerne.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 Nykøbing Avis’ synspunkter</span>\r\n</p>\r\n<p>Nykøbing Avis har anført, at avisen ønsker at bringe så korrekte oplysninger som muligt, hvilket også gælder adresseoplysninger på firmaer. I dette tilfælde er der tale om, at det omtalte firma har en c/o-adresse, der nævnes, da det er denne, der er firmaets officielle adresse, både på enkeltmandsvirksomheden og selskabet.</p>\r\n<p>\r\n</p>\r\n<p>Nykøbing Avis har i den forbindelse henvist til Statstidende, hvoraf det fremgår, at [Klagers far], CVR-nr. 29094632, [Adresse], er taget under konkursbehandling, og at han har drevet virksomheden StatOil Servicecenter.</p>\r\n<p>\r\n</p>\r\n<p>Nykøbing Avis har i øvrigt henvist til deres svar til [Klager] i forbindelse med hans anmodning om sletning af oplysningerne. Nykøbing Avis ønsker ikke at slette oplysningerne, da det er de angivne adresser, der er virksomhedens officielle adresser. Adresser, der nævnes i ”de officielle meddelelser”, anses for at være af offentlig interesse.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Jens Kruse Mikkelsen, Jørn Mikkelsen, Ulrik Holmstrup og Marlene Borst Hansen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Kompetence</span>\r\n</p>\r\n<p>Af Nykøbing Avis’ hjemmeside nyavis.dk, fremgår det blandt andet, at:</p>\r\n<p>\r\n</p>\r\n<p>”Nykøbing Avis er tilmeldt Pressenævnet, og klager over indhold i avisen kan derfor indbringes for nævnet. Generelt redigeres avisen i overensstemmelse med reglerne for god presseskik. ”</p>\r\n<p>\r\n</p>\r\n<p>Nykøbing Avis har i overensstemmelse hermed i forbindelse avisens afvisning af at slette oplysningerne om [Klager] skriftligt vejledt [Klager] om muligheden for at indgive klage til Pressenævnet, ligesom avisen efter indgivelse af klagen har afgivet bemærkninger til sagen til Pressenævnet.</p>\r\n<p>\r\n</p>\r\n<p>Nykøbing Avis har imidlertid først den 26. februar 2019 anmeldt hjemmesiden nykavis.dk til Pressenævnet efter medieansvarslovens § 8, stk. 1, jf. § 1, nr. 3.</p>\r\n<p>\r\n</p>\r\n<p>Den påklagede artikel blev offentliggjort den 4. september 2018. Nykøbing Avis hjemmeside, nykavis.dk, var på daværende tidspunkt ikke tilmeldt Pressenævnet. Nykøbing Avis – der er udelukkende er et onlinemedie – var således ikke (formelt) underlagt medieansvarslovens ansvarsområde på offentliggørelsestidspunktet.</p>\r\n<p>\r\n</p>\r\n<p>Nykøbing Avis har imidlertid på offentliggørelsestidspunktet og i forløbet før og efter indgivelsen af klagen til Pressenævnet ageret, som havde avisen været tilmeldt Pressenævnet ved offentliggørelsen. Dette blandt andet ved at give klager skriftlig vejledning om muligheden for at indgive klage til Pressenævnet og ved at afgive høringssvar til Pressenævnet efter indgivelsen af klagen. Avisens ageren kan efter Pressenævnets opfattelse sidestilles med et samtykke til at behandle klagen. Da klager samtidig må anses derfor for at have en berettiget forventning om, at klagen over Nykøbing Avis behandles i Pressenævnet, realitetsbehandles klagen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Retlig interesse</span>\r\n</p>\r\n<p>Det er en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have interesse i det emne, der er behandlet.</p>\r\n<p>\r\n</p>\r\n<p>Pressenævnet bemærker, at nævnet – på trods af anmodning herom – ikke har modtaget fuldmagt fra [Klagers far], hvori der gives tilladelse til, at [Klager] kan klage på [Klagers far]s vegne. Klagen vurderes derfor alene i forhold til, om god presseskik er tilsidesat i relation til [Klager], selv om klagen oprindeligt også var indgivet på vegne af hans far, [Klagers far].</p>\r\n<p>\r\n</p>\r\n<p>Der er således ikke indgivet klage fra nogen, der har retlig interesse i Nykøbing Avis’ omtale i artiklen <span class=\"Italic\">”Indehaver af StatOil erklæret konkurs”</span>. De klagepunkter, der vedrører [Klagers far], herunder klagen over artiklen <span class=\"Italic\">”Indehaver af StatOil erklæret konkurs”</span>, afvises herefter, jf. medieansvarsloven § 43, stk. 2, nr. 2.</p>\r\n<p>\r\n</p>\r\n<p>Sagen behandles herefter alene for så vidt angår artiklen <span class=\"Italic\">”Nyt selskab rykket ind på StatOil”</span> og de klagepunkter, der vedrører [Klager].</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>\r\n   <span class=\"Italic\">- Privatlivets fred</span>\r\n</p>\r\n<p>[Klager] har klaget over, at Nykøbing Avis har krænket hans privatliv ved at bringe oplysninger om hans adresse i artiklen <span class=\"Italic\">”Nyt selskab rykket ind på StatOil”.</span></p>\r\n<p>\r\n</p>\r\n<p>Det følger af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse, kræver offentlig omtale. Det enkelte menneske har krav på beskyttelse af sin personlige anseelse, jf. punkt B. 1.</p>\r\n<p>\r\n</p>\r\n<p>Af artikel fremgår det blandt andet, at:</p>\r\n<p>\r\n</p>\r\n<p>”NYKØBING - Service Centeret Anno 2018 ApS er flyttet fra [Adresse], til StatOil på Rørvigvej 3 i Nykøbing. ”</p>\r\n<p>Og:</p>\r\n<p>”[Klagers far] bor på [Adresse], og som administrerende direktør for Service Centeret Anno 2018 ApS sidder [Klager] - og har gjort det siden 11. juni, hvor virksomheden blev etableret med en selskabskapital på 50.000 kr.”</p>\r\n<p>\r\n</p>\r\n<p>Pressenævnet finder, at omtalen af en virksomheds adresseændring er et emne af offentlig interesse. Det samme gør sig gældende i forhold til personer, der har en ledende rolle i en sådan virksomhed. Nævnet finder, at omtalen ikke krænker [Klager]. Det bemærkes i den relation, at selskabsoplysningerne er offentligt tilgængelige i CVR-registret.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">- Forelæggelse</span>\r\n</p>\r\n<p>Det følger af de vejledende regler for god presseskik, at oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende, jf. de vejledende regler for god presseskik punkt A. 3.</p>\r\n<p>\r\n</p>\r\n<p>Pressenævnet finder som udgangspunkt, at det ikke er i strid med god presseskik at bringe offentligt tilgængelige selskabsoplysninger, som kan fremsøges via CVR-registret. Som sagen er oplyst for nævnet, har [Klager] i øvrigt ikke bestridt oplysningerne i artiklen. På den baggrund finder nævnet ikke anledning til at udtale kritik af Nykøbing Avis for ikke at have forelagt [Klager] oplysningerne forud for, de blev bragt.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">- Sletning B.</span> <span class=\"Italic\">8</span></p>\r\n<p>[Klager] har anmodet om, at oplysningerne om ham i artiklen fjernes.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Generelt om punkt B.</span> <span class=\"Italic\">8</span></p>\r\n<p>Det følger af de vejledende regler for god presseskik, at meddelelser, som er offentliggjort i digitale medier, ofte vil være tilgængelige længe efter, at de er publiceret. Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt, jf. punkt B. 8.</p>\r\n<p>\r\n</p>\r\n<p>Medier kan afindeksere, dvs. ændre instruksen til søgemaskiner, så søgemaskiner ophører med at henvise til artiklen, anonymisere, dvs. ændre i artikelteksten så eksempelvis et personnavn anonymiseres, eller helt afpublicere en artikel, dvs. fjerne artiklen fra hjemmesiden.</p>\r\n<p>\r\n</p>\r\n<p>Det er nævnets opfattelse, at anvendelse af B. 8 i de vejledende regler og muligheden for at meddele et medie kritik for ikke at imødekomme en anmodning om afindeksering, anonymisering eller afpublicering som udgangspunkt kun bør anvendes, når der er tale om oplysninger, som er særligt belastende for den person, der er omtalt.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Den konkrete sag</span>\r\n</p>\r\n<p>Artiklen indeholder oplysninger om [Klager]s virksomhed samt adressen herpå. [Klager]s fulde navn fremgår desuden af artiklen, ligesom han og hans virksomhed bliver sat i forbindelse med konkursen af en tidligere virksomhed på adressen.</p>\r\n<p>\r\n</p>\r\n<p>Pressenævnet lægger til grund, at oplysningerne om [Klager] og hans virksomhed, Service Centeret Anno 2018 ApS, stammer fra CVR-registeret.</p>\r\n<p>\r\n</p>\r\n<p>Det er Pressenævnets opfattelse, at artiklen fra 2018 på Nykøbing Avis’ hjemmeside nykavis.dk med oplysninger [Klager]s erhvervsmæssige virke ikke indeholder oplysninger, som må anses for følsomme eller private i en sådan grad, at de er særligt belastende for [Klager]. På den baggrund finder nævnet, at indholdet af artiklen ikke er af en sådan følsom eller privat karakter, at det skønnes rimeligt at hindre tilgængeligheden.</p>\r\n<p>\r\n</p>\r\n<p>Pressenævnet udtaler derfor ikke kritik af Nykøbing Avis for ikke at imødekomme klagers anmodning om at slette artiklen på nykavis.dk.</p>\r\n<p>\r\n</p>\r\n<p>Afgjort den 12. marts 2019</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/03/2019"
        },
        {
            "displayName": "Accession",
            "displayValue": "W20190921525"
        },
        {
            "displayName": "Entydig dokumentidentifikation",
            "displayValue": "AA011350"
        },
        {
            "displayName": "Dato for indlæggelse",
            "displayValue": "21/03/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9215"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "12/03/2019"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2018-80-0178"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}