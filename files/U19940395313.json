{
    "id": 39221,
    "title": "Bod 2.3.2. Kollektiv overenskomst 1. og 4. Virksomhedsoverdragelse.(* 1)(* 2) Landsorganisationen i Danmark for Handels- og Kontorfunktionærernes Forbund i Danmark (konsulent Ulrik Jørgensen) mod Sammenslutningen af Landbrugets    Arbejdsgiverforeninger for Slagteriernes Arbejdsgiverforeninger for Landbrugets EDB- Center I/S, Risskov (advokat Niels Nehrkorn) Dommere: Arnold Hansen, Poul Flemming Hansen, Carsten Holm, Hornslet (næstformand), Mads Kofod, Jørn-Oluf Olsen, Steen A. Rasmussen, Riis (retsformand) og Per Sørensen (næstformand). ",
    "documentTypeId": "260",
    "isSagsforlobPeriodValid": false,
    "shortName": "DOM nr 3953 af 10/03/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Lønmodtagere, der efter virksomhedsoverdragelse var blevet integreret  \r\n\r\n i den erhvervende virksomhed, havde krav på at være omfattet af den  \r\n\r\n kollektive overenskomst mellem lønmodtagernes fagforbund og den erhvervende  \r\n\r\n virksomhed. </I> </P>  \r\n\r\n<P> <I>Virksomheden A, der var omfattet af landsoverenskomsten mellem HK og  \r\n\r\n DA/BKA, (L-overenskomsten) blev 1/9-91 overtaget af virksomheden B, der var  \r\n\r\n omfattet af en kollektiv overenskomst mellem HK og Slagteriernes  \r\n\r\n Arbejdsgiverforening (S-overenskomsten). 11/11-91 blev A lukket, og  \r\n\r\n medarbejderne blev overført til forskellige afdelinger i B. Der opstod nu  \r\n\r\n spørgsmål om, hvorvidt medarbejderne fra denne dato indtil L-overenskomstens  \r\n\r\n udløb den 1. marts 1993 var omfattet af S- eller L-overenskomsten. Der var  \r\n\r\n enighed om, at medarbejderne var omfattet af S- overenskomsten efter den 1.  \r\n\r\n marts 1993. </I> </P>  \r\n\r\n<P> <I>Arbejdsretten udtalte, at det følger af virksomhedoverdragelsesloven,  \r\n\r\n at medarbejderne i A efter salget af virksomheden fortsat var omfattet af L-  \r\n\r\n overenskomsten. Arbejdsretten fandt imidlertid, at medarbejderne i et  \r\n\r\n tilfælde som det foreliggende efter almindelige arbejdsretlige grundsætninger  \r\n\r\n måtte have krav på i forbindelse med overflytningen til B at blive omfattet  \r\n\r\n af erhververens hidtidige overenskomst (S-overenskomsten), der efter det  \r\n\r\n oplyste var mere fordelagtig for arbejdstagerne, og som var gældende for de  \r\n\r\n mange øvrige medarbejdere, der udførte det samme arbejde som de fra A  \r\n\r\n overflyttede. Der fandtes ikke grundlag for at pålægge indklagede bod, da der  \r\n\r\n var tale om et hidtil uafklaret spørgsmål af ikke ganske utvivlsom karakter.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.3.2. Kollektiv overenskomst 1. og 4.  \r\n\r\n Virksomhedsoverdragelse.(* 1)(* 2) Landsorganisationen i Danmark for Handels-  \r\n\r\n og Kontorfunktionærernes Forbund i Danmark (konsulent Ulrik Jørgensen) mod  \r\n\r\n Sammenslutningen af Landbrugets Arbejdsgiverforeninger for Slagteriernes  \r\n\r\n Arbejdsgiverforeninger for Landbrugets EDB- Center I/S, Risskov (advokat  \r\n\r\n Niels Nehrkorn) Dommere: Arnold Hansen, Poul Flemming Hansen, Carsten Holm,  \r\n\r\n Hornslet (næstformand), Mads Kofod, Jørn-Oluf Olsen, Steen A. Rasmussen, Riis  \r\n\r\n (retsformand) og Per Sørensen (næstformand). </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for </P>  \r\n\r\n<P>Handels- og Kontorfunktionærernes Forbund i Danmark nedlagt følgende  \r\n\r\n påstande: </P>  \r\n\r\n<P>1. Indklagede, Landbrugets EDB-Center I/S, Risskov, skal anerkende, at de  \r\n\r\n medarbejdere, der indtil den 1. september 1991 var ansat i S.C. Sørensens  \r\n\r\n EDB-afdeling, fra den 11. november 1991 er omfattet af den mellem Handels- og  \r\n\r\n Kontorfunktionærernes Forbund i Danmark og Slagteriernes Arbejdsgiverforening  \r\n\r\n aftalte særoverenskomst. </P>  \r\n\r\n<P>2. De indklagede, Sammenslutningen af Landbrugets Arbejdsgiverforeninger  \r\n\r\n for Slagteriernes Arbejdsgiverforeninger for Landbrugets EDB-Center I/S, skal  \r\n\r\n til Handels- og Kontorfunktionærernes Forbund i Danmark betale en efter  \r\n\r\n rettens skøn fastsat bod. </P>  \r\n\r\n<P>De indklagede har påstået frifindelse. </P>  \r\n\r\n<P>Om sagens nærmere omstændigheder er det oplyst, at indklagede Landbrugets  \r\n\r\n EDB-Center I/S, Risskov, den 1. september 1991 overtog EDB-afdelingen hos  \r\n\r\n firma S.C. Sørensen i Randers. Medarbejderne i den nævnte EDB-afdeling i  \r\n\r\n Randers var omfattet af overenskomsten mellem Handels- og  \r\n\r\n Kontorfunktionærernes Forbund i Danmark (HK) og Dansk Arbejdsgiverforening  \r\n\r\n (DA)/Butik og Kontor Arbejdsgiverforeningen (BKA) - den såkaldte  \r\n\r\n landsoverenskomst -, mens HK-medlemmerne ansat hos Landbrugets EDB-Center I/S  \r\n\r\n i Risskov er omfattet af overenskomsten mellem Handels- og  \r\n\r\n Kontorfunktionærernes Forbund i Danmark og Slagteriernes  \r\n\r\n Arbejdsgiverforeninger. EDB-afdelingen hos S.C. Sørensen udførte alene  \r\n\r\n EDB-opgaver for de til S.C. Sørensen koncernen knyttede afdelinger.  \r\n\r\n Overdragelsen af afdelingen til Landbrugets EDB-Center I/S, Risskov,  \r\n\r\n omfattede hardware, software og medarbejdere, og den overdragne del af  \r\n\r\n virksomheden, der i en periode forblev i de hidtidige lokaler i Randers,  \r\n\r\n udførte fortsat opgaver for de til S.C. Sørensen koncernen knyttede  \r\n\r\n virksomheder. Der er enighed om, at der var tale om en  \r\n\r\n virksomhedsoverdragelse omfattet af loven om lønmodtageres retsstilling ved  \r\n\r\n virksomhedsoverdragelse. Der er endvidere enighed om, at medarbejderne i den  \r\n\r\n overdragne virksomhed efter overdragelsen den 1. september 1991 fortsat var  \r\n\r\n omfattet af overenskomsten mellem Handels- og Kontorfunktionærernes Forbund i  \r\n\r\n Danmark og Dansk Arbejdsgiverforening/BKA. Pr. 11. november 1991 blev  \r\n\r\n EDB-afdelingen i Randers imidlertid lukket, og virksomheden blev overflyttet  \r\n\r\n til Risskov, hvor medarbejderne blev placeret forskellige steder i  \r\n\r\n Landbrugets EDB-Center. Der var ansat ca. 20 medarbejdere i S.C.Sørensens  \r\n\r\n EDB- afdeling i Randers, mens der hos Landbrugets EDB-Center i Risskov,  \r\n\r\n hvortil medarbejderne blev flyttet, var 500 - 600 medarbejdere. Der er  \r\n\r\n uenighed om, hvorvidt eller i hvilket omfang de overflyttede medarbejdere  \r\n\r\n efter overflytningen blev integreret i den erhvervende virksomhed. Pr. 1.  \r\n\r\n marts 1993 udløb efter opsigelse den gamle overenskomst mellem HK og DA/BKA  \r\n\r\n gældende for de hidtidige medarbejdere hos S.C. Sørensen i Randers. </P>  \r\n\r\n<P>Sagen drejer sig herefter om, hvorvidt de medarbejdere, der indtil den 1.  \r\n\r\n september 1991 var ansat i S.C. Sørensens EDB-afdeling, fra overflytningen  \r\n\r\n til den indklagede virksomhed i Risskov pr. 11. november 1991 og til 1. marts  \r\n\r\n 1993 var omfattet af samme overenskomst som de øvrige HK-medarbejdere i  \r\n\r\n Risskov - HK-overenskomsten med Slagteriernes Arbejdsgiverforeninger - eller  \r\n\r\n de fortsat var omfattet af den gamle overenskomst mellem HK og DA/BKA. De  \r\n\r\n væsentligste forskelle mellem overenskomsterne består efter det oplyste i, at  \r\n\r\n der til særoverenskomsten med Slagteriernes Arbejdsgiverforeninger - i  \r\n\r\n modsætning til landsoverenskomsten med DA/BKA - er knyttet en pensionsordning  \r\n\r\n med et arbejdsgiverbidrag på 7%, og at der i særoverenskomsten er regler om  \r\n\r\n automatisk lønregulering, svarende til regler herom på det offentlige område.  \r\n\r\n Der er enighed om, at overenskomsten med Slagteriernes Arbejdsgiverforeninger  \r\n\r\n er gældende for alle HK-medarbejderne med virkning fra den 1. marts 1993.  \r\n\r\n</P>  \r\n\r\n<P>Der er afgivet forklaring af systemprogrammør Carl Herfort og  \r\n\r\n afdelingschef Anton Sønnichsen. </P>  \r\n\r\n<P>Carl Herfort har forklaret, at han var ansat i ca. 20 år hos S.C.  \r\n\r\n Sørensen, hvor han var beskæftiget i driftsafdelingen, der stod for driften  \r\n\r\n af maskinerne og for systemstyring og udviklingsprogrammer. Efter flytningen  \r\n\r\n af virksomheden til Landbrugets EDB-Center I/S i Risskov blev han som den  \r\n\r\n eneste af medarbejderne fra S.C. Sørensen beskæftiget i teknikafdelingen,  \r\n\r\n hvor der er i alt ca. 20 medarbejdere. Han udførte opgaver for alle  \r\n\r\n EDB-Centers kunder, herunder for gamle &#187;S.C.S.-kunder&#171;. I den  \r\n\r\n første måneds tid efter overflytningen anvendte han skønsmæssigt ca. 35% af  \r\n\r\n arbejdstiden på &#187;S.C.S.-kunder&#171;, den næste måned kun ca. 13%, og i  \r\n\r\n januar-februar 1993 var han nede på kun at anvende 1-2% af arbejdstiden på  \r\n\r\n gamle &#187;S.C.S.-kunder&#171;. </P>  \r\n\r\n<P>Anton Sønnichsen har forklaret, at han har været ansat i Landbrugets  \r\n\r\n EDB-Center I/S i Risskov fra 1. september 1977, siden 1. januar 1993 som  \r\n\r\n afdelingschef. I forbindelse med overtagelsen af S.C. Sørensens EDB-afdeling  \r\n\r\n den 1. september 1991 blev han selv overført til Randers, og ved  \r\n\r\n overflytningen fra Randers til Risskov blev han tilknyttet en særlig gruppe,  \r\n\r\n der skulle tage sig af &#187;S.C.S.-opgaver&#171;. På spørgsmål om, hvad der  \r\n\r\n i forbindelse med overflytningen pr. 11. november 1991 skete med  \r\n\r\n medarbejderne fra S.C. Sørensen i Randers, har han forklaret, at man søgte at  \r\n\r\n indplacere disse medarbejdere i tilsvarende typer af arbejde som det, de  \r\n\r\n havde haft hos S.C. Sørensen. Den særlige afdeling, der skulle tage sig af de  \r\n\r\n &#187;S.C.S.-opgaver&#171;, som man havde forpligtet sig til over for S.C.  \r\n\r\n Sørensen, beskæftigede skønsmæssigt halvdelen af medarbejderne fra Randers,  \r\n\r\n mens den anden halvdel af medarbejderne blev indplaceret i opgaver svarende  \r\n\r\n til, hvad de hidtil havde beskæftiget sig med. </P>  \r\n\r\n<P>Klagerne har gjort gældende, at når der i forbindelse med en  \r\n\r\n virksomhedsoverdragelse medfølger en overenskomst - HK- overenskomsten med  \r\n\r\n DA/BKA -, og erhververen i forvejen har en overenskomst - HK-overenskomsten  \r\n\r\n med Slagteriernes Arbejdsgiverforeninger -, må lønmodtagerne efter  \r\n\r\n almindelige arbejdsretlige grundsætninger være berettiget til at påberåbe sig  \r\n\r\n erhververens hidtidige overenskomst, når den overtagne virksomhed ikke  \r\n\r\n længere udgør en selvstændig enhed, men er integreret i erhververens  \r\n\r\n virksomhed. Dette skete i hvert fald pr. 11. november 1991, da virksomheden i  \r\n\r\n Randers blev lukket og overflyttet til Landbrugets EDB-Center I/S i Risskov.  \r\n\r\n Lønmodtagerne har efter den arbejdsretlige teori ret til at vælge den for  \r\n\r\n arbejdstagerne mest fordelagtige overenskomst, når der er indgået  \r\n\r\n overenskomst om det samme arbejde med to forskellige organisationer, således  \r\n\r\n at der er tale om konkurrerende eller parallelle overenskomster, jf. således  \r\n\r\n Per Jacobsen, Kollektiv Arbejdsret, 4. udgave (1987), side 535 f, med note  \r\n\r\n 24, og Poul Skibelund efter Allan Riise, Overenskomstfortolkning ved faglig  \r\n\r\n voldgift, 6. udgave (1992), side 139. Dette udgangspunkt kan fraviges, hvis  \r\n\r\n der er en konkret begrundelse herfor, men en sådan foreligger ikke i denne  \r\n\r\n sag. Her står valget mellem at lade Landbrugets EDB-Centers hidtidige  \r\n\r\n overenskomst gælde for alle medarbejderne, der efter den 11. november 1991  \r\n\r\n var geografisk samlet i Risskov, eller at lade den nævnte overenskomst gælde  \r\n\r\n for de 5 - 600 medarbejdere i den erhvervende virksomhed i Risskov - samt for  \r\n\r\n nyansatte - mens S.C. Sørensens gamle overenskomst fortsat skulle gælde for  \r\n\r\n de ca. 20 medarbejdere fra den overtagne virksomhed i Randers, også efter  \r\n\r\n deres overflytning til Risskov. Den sidstnævnte løsning ville ikke være  \r\n\r\n rimelig og ville under alle omstændigheder skabe en række forskelligartede  \r\n\r\n problemer, hvilket taler for det standpunkt, som klagerne gør gældende, jf.  \r\n\r\n herved Svenning Andersen, Funktionærret (1993), side 379. </P>  \r\n\r\n<P>Klagerne har ikke gjort særlige bemærkninger til støtte for påstanden om  \r\n\r\n bod. </P>  \r\n\r\n<P>Indklagede har til støtte for frifindelsespåstanden gjort gældende, at de  \r\n\r\n overflyttede medarbejdere ved virksomhedsoverdragelsen fortsat var omfattet  \r\n\r\n af HK-overenskomsten med Dansk Arbejdsgiverforening/BKA, og at det ikke gør  \r\n\r\n nogen forskel, at de pr. 11. november 1991 blev overflyttet til den  \r\n\r\n indklagede virksomhed i Risskov. Dette følger af  \r\n\r\n virksomhedsoverdragelseslovens § 2, jf. herved Svenning Andersen,  \r\n\r\n Funktionærret (1993), side 377, og samme forfatters kommentar til loven  \r\n\r\n (1990), side 117-19. Heraf følger også, at når en virksomhed har  \r\n\r\n dobbeltoverenskomster, må udgangspunktet tages i, at den erhvervende  \r\n\r\n virksomheds normale overenskomst er gældende for alle andre lønmodtagere end  \r\n\r\n dem, der i kraft af virksomhedsoverdragelsesloven er omfattet af den  \r\n\r\n overdragne virksomheds overenskomst. Indklagede har særligt anført, at de  \r\n\r\n medarbejdere, der pr. 11. november 1991 blev overflyttet fra Randers til  \r\n\r\n Risskov, ikke blev integreret i virksomheden i Risskov efter overflytningen.  \r\n\r\n De var fortsat i det væsentlige beskæftiget inden for deres gamle  \r\n\r\n arbejdsområder. Selvom nogle af dem også udførte andet arbejde, var de  \r\n\r\n herefter ikke således integreret i virksomheden i Risskov, at de kan anses  \r\n\r\n for berettiget til - i strid med det resultat, der følger af  \r\n\r\n virksomhedsoverdragelsesloven - at vælge at blive omfattet af  \r\n\r\n Risskovvirksomhedens særoverenskomst. </P>  \r\n\r\n<P>For så vidt angår bodspåstanden har indklagede gjort gældende, at sagen  \r\n\r\n vedrører et spørgsmål, der hidtil har været uafklaret i praksis, og at der af  \r\n\r\n den grund i hvert fald ikke bør pålægges de indklagede bod. </P>  \r\n\r\n<P>ARBEJDSRETTEN SKAL UDTALE: </P>  \r\n\r\n<P>Arbejdsretten finder det godtgjort, at de ca. 20 medarbejdere, der pr. 11.  \r\n\r\n november 1991 blev overflyttet til Landbrugets EDB-Center I/S i Risskov,  \r\n\r\n samtidig med at deres hidtidige arbejdsplads - S.C. Sørensens EDB-afdeling i  \r\n\r\n Randers - blev lukket, i forbindelse med overflytningen blev integreret i den  \r\n\r\n erhvervende virksomhed, hvor de i princippet kom til sammen med de øvrige 500  \r\n\r\n - 600 medarbejdere at udføre samme arbejde som disse. </P>  \r\n\r\n<P>Det følger af virksomhedsoverdragelsesloven, at medarbejderne i S.C.  \r\n\r\n Sørensens EDB-afdeling i Randers efter salget af virksomheden den 1.  \r\n\r\n september 1991 fortsat var omfattet af overenskomsten mellem HK og DA/BKA  \r\n\r\n (landsoverenskomsten). Arbejdsretten finder imidlertid, at medarbejderne i et  \r\n\r\n tilfælde som det foreliggende efter almindelige arbejdsretlige grundsætninger  \r\n\r\n må have krav på i forbindelse med overflytningen til Risskov pr. 11. november  \r\n\r\n 1991 at blive omfattet af den erhvervende virksomheds hidtidige  \r\n\r\n særoverenskomst med Slagteriernes Arbejdsgiverforeninger, der efter det  \r\n\r\n oplyste er mere fordelagtig for arbejdstagerne, og som var gældende for de  \r\n\r\n mange øvrige medarbejdere, der udførte samme arbejde som de fra Randers  \r\n\r\n overflyttede. Arbejdsretten tager derfor klagernes påstand 1. til følge. </P>  \r\n\r\n<P>Under hensyn til, at der er tale om et hidtil uafklaret spørgsmål af ikke  \r\n\r\n ganske utvivlsom karakter, findes der ikke grundlag for at pålægge de  \r\n\r\n indklagede bod. </P>  \r\n\r\n<P>T h i k e n d e s f o r r e t </P>  \r\n\r\n<P>Indklagede, Landbrugets EDB-Center I/S, Risskov, skal anerkende, at de  \r\n\r\n medarbejdere, der indtil den 1. september 1991 var ansat i S.C. Sørensens  \r\n\r\n EDB-afdeling, fra den 11. november 1991 er omfattet af den mellem Handels- og  \r\n\r\n Kontorfunktionærernes Forbund i Danmark og Slagteriernes  \r\n\r\n Arbejdsgiverforeninger aftalte særoverenskomst. </P>  \r\n\r\n<P>De indklagede, Sammenslutningen af Landbrugets Arbejds giverforeninger for  \r\n\r\n Slagteriernes Arbejdsgiverforeninger for Landbrugets EDB-Center I/S, Risskov,  \r\n\r\n frifindes for den af klagerne nedlagte bodspåstand. </P>  \r\n\r\n<P>I sagsomkostninger til Arbejdsretten skal de indklagede betale 2.000 kr.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: AD 92.056 og de herunder anførte henvisninger. Vedr.  \r\n\r\n bodsspørgsmålet: Kommentar, s.163, AD 93.444. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1994, side 23"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19940395313"
        },
        {
            "displayName": "Entydig dokumentidentifikation",
            "displayValue": "CA007156"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3953"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "10/03/1994"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "nr. 92.166:"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}