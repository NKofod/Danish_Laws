{
    "id": 120302,
    "title": "Bekendtgørelse om støtteberettigede udgifter til bygningsfornyelse og udbud af bygge- og anlægsarbejder efter lov om byfornyelse og udvikling af byer",
    "documentTypeId": "60",
    "isSagsforlobPeriodValid": true,
    "shortName": "BEK nr 578 af 20/06/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om støtteberettigede udgifter til bygningsfornyelse og udbud af bygge- og anlægsarbejder efter lov om byfornyelse og udvikling af byer</p>\r\n      <p class=\"Indledning2\">I medfør af § 100 i lov om byfornyelse og udvikling, jf. lovbekendtgørelse nr. 1083 af 3. november 2006, som ændret ved lov nr. 436 af 29. maj 2008, fastsættes:</p>\r\n      <p class=\"ParagrafGruppeOverskrift\">Private udlejningsboliger</p>\r\n      <p class=\"Paragraf\"><span class=\"ParagrafNr\">§ 1.</span> Kommunalbestyrelsen kan i medfør af § 10 i lov om byfornyelse og udvikling af byer give tilsagn om støtte til følgende typer af udgifter til gennemførelse af bygningsfornyelse i private udlejningsboliger:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Håndværkerudgifter, jf. § 8, stk. 2, i lov om byfornyelse og udvikling af byer, vedrørende</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\">a)</span> vedligeholdelsesarbejder,</p>\r\n              <p class=\"Liste2\"><span class=\"Liste2Nr\">b)</span> forbedringsarbejder,</p>\r\n              <p class=\"Liste2\"><span class=\"Liste2Nr\">c)</span> nedrivning, opgjort med fradrag af værdistigning på ejendommen og</p>\r\n              <p class=\"Liste2\"><span class=\"Liste2Nr\">d)</span> opførelse af mindre tilbygninger.</p>\r\n            </div>\r\n          </p>\r\n          <p class=\"Liste1\"><span class=\"Liste1Nr\">2)</span> Udgifter til arkitekt- og ingeniørbistand.</p>\r\n          <p class=\"Liste1\"><span class=\"Liste1Nr\">3)</span> Udgifter til byggesagsadministration og anden bygherrebistand for ejeren.</p>\r\n          <p class=\"Liste1\"><span class=\"Liste1Nr\">4)</span> Sædvanlige bygherreudgifter, herunder bl.a. bygningsundersøgelser vedrørende svamp, kloak og fundering samt huslejetab for en periode fra højst 3 måneder før byggearbejdernes påbegyndelse og højst indtil 6 måneder efter, at arbejderne i det væsentlige er afsluttede.</p>\r\n          <p class=\"Liste1\"><span class=\"Liste1Nr\">5)</span> Udgifter til førregistrering, jf. § 54, stk. 1, i lov om byfornyelse og udvikling af byer.</p>\r\n          <p class=\"Liste1\"><span class=\"Liste1Nr\">6)</span> Udgifter til udarbejdelse af plan for drift og vedligeholdelse af bygningen, jf. § 54, stk. 3, i lov om byfornyelse og udvikling af byer.</p>\r\n          <p class=\"Liste1\"><span class=\"Liste1Nr\">7)</span> Udgifter til byggelånsrenter og andre omkostninger i forbindelse med byggelånet. I byggelånsrenter modregnes husleje opkrævet i henhold til § 59, stk. 3, i lov om leje for perioden fra færdiggørelsen og indtil udbetaling af støtte.</p>\r\n        </div>\r\n      </p>\r\n      <p class=\"ParagrafGruppeOverskrift\">Ejer- og andelsboliger</p>\r\n      <p class=\"Paragraf\"><span class=\"ParagrafNr\">§ 2.</span> Kommunalbestyrelsen kan i medfør af § 24 i lov om byfornyelse og udvikling af byer give tilsagn om støtte til følgende typer af udgifter til gennemførelse af bygningsfornyelse i ejer- og andelsboliger:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Håndværkerudgifter, jf. § 22 i lov om byfornyelse og udvikling af byer, vedrørende foranstaltninger til afhjælpning af kondemnable forhold samt reparation, udskiftning eller fornyelse af følgende bygningsdele</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\">a)</span> tage, herunder tagrender og kviste, tårne og ovenlys,</p>\r\n              <p class=\"Liste2\"><span class=\"Liste2Nr\">b)</span> ydermure, herunder facadeudsmykning og arkitektoniske detaljer,</p>\r\n              <p class=\"Liste2\"><span class=\"Liste2Nr\">c)</span> vinduer, herunder opsætning af indvendige forsatsrammer og koblede rammer,</p>\r\n              <p class=\"Liste2\"><span class=\"Liste2Nr\">d)</span> døre og porte,</p>\r\n              <p class=\"Liste2\"><span class=\"Liste2Nr\">e)</span> karnapper, altaner, verandaer og udestuer, der er en del af den oprindelige bygning,</p>\r\n              <p class=\"Liste2\"><span class=\"Liste2Nr\">f)</span> fundamenter, herunder kældernedgange og stenkipning under tagdryp,</p>\r\n              <p class=\"Liste2\"><span class=\"Liste2Nr\">g)</span> indgangspartier, herunder udvendige adgangstrapper og</p>\r\n              <p class=\"Liste2\"><span class=\"Liste2Nr\">h)</span> nedrivning, opgjort med fradrag af værdistigning på ejendommen.</p>\r\n            </div>\r\n          </p>\r\n          <p class=\"Liste1\"><span class=\"Liste1Nr\">2)</span> Udgifter til udarbejdelse af plan for drift og vedligeholdelse af bygningen, jf. § 54, stk. 3, i lov om byfornyelse og udvikling af byer.</p>\r\n          <p class=\"Liste1\"><span class=\"Liste1Nr\">3)</span> Udgifter til arkitekt- og ingeniørbistand.</p>\r\n          <p class=\"Liste1\"><span class=\"Liste1Nr\">4)</span> Udgifter til byggesagsadministration og anden bygherrebistand for ejeren.</p>\r\n          <p class=\"Liste1\"><span class=\"Liste1Nr\">5)</span> Sædvanlige bygherreudgifter, herunder bl.a. bygningsundersøgelser vedrørende svamp og fundering.</p>\r\n          <p class=\"Liste1\"><span class=\"Liste1Nr\">6)</span> Udgifter til førregistrering, jf. § 54, stk. 1, i lov om byfornyelse og udvikling af byer.</p>\r\n          <p class=\"Liste1\"><span class=\"Liste1Nr\">7)</span> Udgifter til byggelånsrenter og andre omkostninger i forbindelse med byggelånet.</p>\r\n        </div>\r\n      </p>\r\n      <p class=\"ParagrafGruppeOverskrift\">Bygninger, der indeholder erhverv og beboelse</p>\r\n      <p class=\"Paragraf\"><span class=\"ParagrafNr\">§ 3.</span> Kommunalbestyrelsen kan i medfør af § 36 i lov om byfornyelse og udvikling af byer give tilsagn om støtte til udgifter til gennemførelse af bygningsfornyelse i bygninger, der indeholder både erhverv og beboelse efter følgende bestemmelser:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> For beboelsesdelen anvendes bestemmelserne i § 1 vedrørende private udlejningsboliger og § 2 anvendes vedrørende ejer- og andelsboliger.</p>\r\n          <p class=\"Liste1\"><span class=\"Liste1Nr\">2)</span> For erhvervsdelen anvendes bestemmelserne i § 2, nr. 1, a – g, og nr. 3-7.</p>\r\n        </div>\r\n      </p>\r\n      <p class=\"ParagrafGruppeOverskrift\">Ombygning af privat erhverv til udlejningsboliger</p>\r\n      <p class=\"Paragraf\"><span class=\"ParagrafNr\">§ 4.</span> Kommunalbestyrelsen kan i medfør af § 38 i lov om byfornyelse og udvikling af byer give tilsagn om støtte til gennemførelse af ombygning af erhverv til udlejningsboliger til de typer af udgifter, som er nævnt i § 2.</p>\r\n      <p class=\"ParagrafGruppeOverskrift\">Generelle støttevilkår</p>\r\n      <p class=\"Paragraf\"><span class=\"ParagrafNr\">§ 5.</span> Det er et vilkår for støtte, at</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> byggearbejdet først påbegyndes, når kommunalbestyrelsen har meddelt tilsagn om støtte,</p>\r\n          <p class=\"Liste1\"><span class=\"Liste1Nr\">2)</span> arbejdet udbydes i konkurrence efter lov om indhentning af tilbud i bygge- og anlægssektoren (tilbudsloven), jf. dog § 6,</p>\r\n          <p class=\"Liste1\"><span class=\"Liste1Nr\">3)</span> bygherren overholder bestemmelserne i cirkulære nr. 174 af 10. oktober 1991 om pris og tid på bygge- og anlægsarbejder m.v. jf. dog § 6, og</p>\r\n          <p class=\"Liste1\"><span class=\"Liste1Nr\">4)</span> bygherren lægger ABR 89 og AB 92 (i totalentreprise ABT 93) til grund uden fravigelser i sine aftaler om teknisk rådgivning og i sine entrepriseaftaler, jf. dog § 7.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Kommunalbestyrelsen kontrollerer, at bygherren overholder bestemmelserne i stk. 1.</p>\r\n      <p class=\"Paragraf\"><span class=\"ParagrafNr\">§ 6.</span> Kommunalbestyrelsen kan uanset bestemmelsen i § 5, stk. 1, nr. 2, godkende, at arbejderne udføres af bygherrens egne ansatte (arbejde i eget regi), jf. dog stk. 3.</p>\r\n      <p class=\"Stk2\"><span class=\"StkNr\">Stk. 2.</span> Kommunalbestyrelsen skal påse, at såvel prisen som kvaliteten af det arbejde, som bygherren udfører i eget regi, er rimelig, samt at der foreligger den fornødne dokumentation for bygherrens forbrug af timer til udførelse af arbejdet.</p>\r\n      <p class=\"Stk2\"><span class=\"StkNr\">Stk. 3.</span> En kommune kan ikke udføre arbejde i eget regi bortset for kommunale anlægsarbejder, som får offentlig støtte efter § 6 i lov om byfornyelse og udvikling af byer.</p>\r\n      <p class=\"Paragraf\"><span class=\"ParagrafNr\">§ 7.</span> Kommunalbestyrelsen kan efter modtaget begrundelse i særlige tilfælde godkende fravigelser fra de bestemmelser, der er omtalt i § 5, stk. 1, nr. 4.</p>\r\n      <p class=\"Paragraf\"><span class=\"ParagrafNr\">§ 8.</span> Der kan ikke ydes støtte til arbejder, der er påbudt efter anden lovgivning, såfremt påbuddet er afgivet mere end 2 år, forinden kommunalbestyrelsen har meddelt tilsagn i henhold til §§ 10, 24, 36 og 38 i lov om byfornyelse og udvikling af byer.</p>\r\n      <p class=\"ParagrafGruppeOverskrift\">Ikrafttrædelse</p>\r\n      <p class=\"Paragraf\"><span class=\"ParagrafNr\">§ 9.</span> Bekendtgørelsen træder i kraft den 1. juli 2008.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelse nr. 804 af 19. august 2005 om støtteberettigede ombygningsudgifter til bygningsfornyelse og udbud af bygge- og anlægsarbejder efter lov om byfornyelse og udvikling af byer ophæves samtidig.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Velfærdsministeriet, den 20. juni 2008</I></P><P CLASS=SIGN1 ALIGN=\"CENTER\">P.M.V.<BR>Frank Bundgaard</P><P CLASS=SIGN2 ALIGN=\"RIGHT\">/ Kirsten á Rogvi</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/06/2008"
        },
        {
            "displayName": "Accession",
            "displayValue": "B20080057805"
        },
        {
            "displayName": "Entydig dokumentidentifikation",
            "displayValue": "BI000199"
        },
        {
            "displayName": "Dato for førstegangsindlæggelse",
            "displayValue": "24/06/2008"
        },
        {
            "displayName": "Dato for indlæggelse",
            "displayValue": "24/06/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "578"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "20/06/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Velfærdsmin., j.nr. 2008-2486"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}