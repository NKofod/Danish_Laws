{
    "id": 154164,
    "title": "Ankestyrelsens principafgørelse B-2-08 om børnebidrag - forskudsvis udbetaling - andet EU - land - kontanthjælp",
    "documentTypeId": "240",
    "isSagsforlobPeriodValid": true,
    "shortName": "KEN nr 10902 af 01/04/2008",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse B-2-08 om børnebidrag - forskudsvis udbetaling - andet EU - land - kontanthjælp</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En bidragsberettiget far, der boede i et andet EU-land, havde ikke ret til forskudsvis udbetalt børnebidrag fra Danmark.</p>\r\n   <p class=\"TekstGenerel\">Begrundelsen var, at den bidragspligtige forælder med bopæl i Danmark modtog kontanthjælp i Danmark, og var som følge heraf ikke omfattet af EF-forordning 1408/71.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om børnetilskud og forskudsvis udbetaling af børnebidrag - lovbekendtgørelse nr. 909 af 3. september 2004 - § 5 og § 12</p>\r\n<p>Rådets forordning (EØF) nr. 1408/71 af 14. juni 1971 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet - forordning nr. 1408/71 -</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Den bidragsberettigede forælder, der boede i et andet EU-land, havde ansøgt om forskudsvis udbetalt børnebidrag.</p>\r\n<p>Den bidragspligtige forælder, der boede i Danmark, modtog kontanthjælp i hele bidragsperioden.</p>\r\n<p>Kommunen traf afgørelse om afslag på forskudsvis udbetaling af børnebidrag.</p>\r\n<p>Nævnet fandt, at den bidragsberettigede forælder opfyldte betingelserne for fravigelse af bestemmelserne i børnetilskudsloven om bopæl her i landet. Nævnet henviste til, at i henhold til vejledning om EF-regler om social sikring kan den af forældrene, som har forældremyndigheden og bor sammen med barnet i et andet EU/EØS-land, få udlagt bidraget forskudsvis fra Danmark, såfremt den bidragspligtige af forældrene er arbejdstager eller arbejdsløs i Danmark.</p>\r\n<p>Kommunen klagede til Ankestyrelsen, der behandlede sagen i principielt møde med henblik på afklaring af praksis for anvendelse af reglerne om børnetilskud og forskudsvis udbetaling af børnebidrag.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Den bidragsberettigede forælder havde ikke ret til forskudsvis udbetalt børnebidrag.</p>\r\n<p>Den bidragspligtige forælder var ikke omfattet af EF-forordning 1408/71.</p>\r\n<p>Begrundelsen var, at den bidragspligtige forælder modtog kontanthjælp og var således ikke arbejdstager, selvstændig erhvervsdrivende eller arbejdsløshedsforsikret i Danmark.</p>\r\n<p>Det fremgik af sagens oplysninger, at den bidragspligtige forælder i hele bidragsperioden var kontanthjælpsmodtager.</p>\r\n<p>Den bidragspligtige forælder var således ikke omfattet af den personkreds, der havde ret til at eksportere ydelserne til et andet EU-land.</p>\r\n<p>Det betød, at bestemmelserne i børnetilskudsloven ikke kunne fraviges med henvisning til de rettigheder, som EF-forordning 1408/71 hjemlede.</p>\r\n<p>Ankestyrelsen ændrede således afgørelsen fra det sociale nævn.</p>\r\n<p>Afgørelsen medførte ikke, at den bidragsberettigede skulle tilbagebetale det forskudsvis udbetalte beløb, der var udbetalt i overensstemmelse med nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20081090225"
        },
        {
            "displayName": "Entydig dokumentidentifikation",
            "displayValue": "BS006963"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10902"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "01/04/2008"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3700021-07"
        },
        {
            "displayName": "Stikord",
            "displayValue": "B-2-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}