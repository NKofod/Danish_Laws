{
    "id": 107510,
    "title": "1985 BTB 96   BETÆNKNING OVER FORSLAG TIL FOLKETINGSBESLUTNING OM FLEKSIBLE ÅBNINGSTIDER     NR B 96 1985-86, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1985/1 BTB 96",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 96 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om fleksible åbningstider  \r\n\r\n<BR>  \r\n\r\n Nr B 96 1985-86, 1. samling </P>  \r\n\r\n<P></P>  \r\n\r\n<P>Afgivet af erhvervsudvalget </P>  \r\n\r\n<P></P>  \r\n\r\n<P>Afgivet: 19860522 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i flere møder og har </P>  \r\n\r\n<P>herunder stillet spørgsmål til industriministeren, som denne har </P>  \r\n\r\n<P>besvaret skriftligt og i samråd. </P>  \r\n\r\n<P>Udvalget har endvidere modtaget mundtlige og/ eller skriftlige </P>  \r\n\r\n<P>henvendelser fra: </P>  \r\n\r\n<P>Andersen, Verner A.G., forfatter, København, </P>  \r\n\r\n<P>Danmarks Turistråd, </P>  \r\n\r\n<P>Dansk organisation af detailhandelskæder, </P>  \r\n\r\n<P>Dansk Textil Union, </P>  \r\n\r\n<P>De Danske Handelsforeningers Fælles-Organisation, </P>  \r\n\r\n<P>De samvirkende Købmandsforeninger i Danmark, </P>  \r\n\r\n<P>Munk, Helle, boghandler, Kolding, og </P>  \r\n\r\n<P>Samvirkende Danske Turistforeninger. </P>  \r\n\r\n<P>Et flertal (socialdemokratiets, det konservative folkepartis, </P>  \r\n\r\n<P>venstres, centrum-demokraternes og kristeligt folkepartis </P>  \r\n\r\n<P>medlemmer af udvalget) kan tilslutte sig, at der som oplyst af </P>  \r\n\r\n<P>industriministeren nedsættes et åbningstidsudvalg med nedenstående </P>  \r\n\r\n<P>kommissorium og sammensætning, og indstiller derfor </P>  \r\n\r\n<P>beslutningsforslaget til forkastelse ved 2. (sidste) behandling. </P>  \r\n\r\n<P>Åbningstidsudvalgets kommissorium: </P>  \r\n\r\n<P>Udvalget har til opgave at foretage en bedømmelse af forbrugernes </P>  \r\n\r\n<P>behov og indkøbsadfærd og at fremkomme med sådanne forslag til </P>  \r\n\r\n<P>mere fleksible åbningstider, som udvalget måtte finde </P>  \r\n\r\n<P>hensigtsmæssige. </P>  \r\n\r\n<P>Udvalget skal samtidig i sit arbejde inddrage åbningstidsproblemer </P>  \r\n\r\n<P>inden for områder, hvor åbnings- og lukketidspunkter ikke er </P>  \r\n\r\n<P>reguleret ved lov, herunder også for så vidt angår befolkningens </P>  \r\n\r\n<P>adgang til at betjene sig af offentlige serviceydelser. </P>  \r\n\r\n<P>Det forudsættes, at udvalget i første række foretager sine </P>  \r\n\r\n<P>vurderinger på basis af allerede foreliggende materiale, der </P>  \r\n\r\n<P>belyser problemstillingerne, men at udvalget ikke vil være </P>  \r\n\r\n<P>afskåret fra at tage initiativ til undersøgelser, der skønnes </P>  \r\n\r\n<P>nødvendige for tilvejebringelse af et tilstrækkeligt </P>  \r\n\r\n<P>beslutningsgrundlag. </P>  \r\n\r\n<P>Udvalget skal afslutte sit arbejde inden udgangen af 1987. </P>  \r\n\r\n<P>Åbningstidsudvalgets sammensætning: </P>  \r\n\r\n<P>Formand: </P>  \r\n\r\n<P>I øvrigt repræsentanter for: </P>  \r\n\r\n<P>Danmarks Turistråd, </P>  \r\n\r\n<P>Statens Husholdningsråd, </P>  \r\n\r\n<P>De samvirkende Købmandsforeninger i Danmark, </P>  \r\n\r\n<P>Fællesrådet for danske Tjenestemands- og Funktionærorganisationer, </P>  \r\n\r\n<P>Dansk Textil Union, </P>  \r\n\r\n<P>De samvirkende danske Landboforeninger, </P>  \r\n\r\n<P>Fællesforeningen for Danmarks Brugsforeninger, </P>  \r\n\r\n<P>Handels- og Kontorfunktionærernes Forbund i Danmark, </P>  \r\n\r\n<P>De samvirkende danske Andelsselskaber, Andelsudvalget, </P>  \r\n\r\n<P>Forbrugerrådet, </P>  \r\n\r\n<P>Arbejderbevægelsens Erhvervsråd, </P>  \r\n\r\n<P>Håndværksrådet, </P>  \r\n\r\n<P>Industrirådet, </P>  \r\n\r\n<P>Butikshandelens Fællesråd, </P>  \r\n\r\n<P>Dansk Organisation af Detailhandelskæder, </P>  \r\n\r\n<P>Foreningen af Politimestre i Danmark, </P>  \r\n\r\n<P>Danske Husmandsforeninger, </P>  \r\n\r\n<P>Det kooperative Fællesforbund i Danmark, </P>  \r\n\r\n<P>Grosserer-Societetet, </P>  \r\n\r\n<P>handelshøjskolen i København, </P>  \r\n\r\n<P>industriministeriet, </P>  \r\n\r\n<P>administrationsdepartementet, </P>  \r\n\r\n<P>Den Danske Bankforening, </P>  \r\n\r\n<P>Danmarks Sparekasseforening, </P>  \r\n\r\n<P>Danske Sparekassefunktionærers Landsforening, </P>  \r\n\r\n<P>Danske Bankfunktionærers Landsforening, </P>  \r\n\r\n<P>generaldirektoratet for post- og telegrafvæsenet, </P>  \r\n\r\n<P>borgerrepræsentationen i København, </P>  \r\n\r\n<P>Frederiksberg kommunalbestyrelse, </P>  \r\n\r\n<P>Kommunernes Landsforening, </P>  \r\n\r\n<P>Landsorganisationen i Danmark, </P>  \r\n\r\n<P>Statstjenestemændenes Centralorganisation I, </P>  \r\n\r\n<P>Statstjenestemændenes Centralorganisation II. </P>  \r\n\r\n<P>Et mindretal (socialistisk folkepartis og det radikale venstres </P>  \r\n\r\n<P>medlemmer af udvalget) indstiller forslaget til vedtagelse uændret </P>  \r\n\r\n<P>og har i øvrigt følgende bemærkninger: </P>  \r\n\r\n<P>Den seneste udvikling på butiksområdet og det materiale, der har </P>  \r\n\r\n<P>været behandlet i udvalget, viser, at der er et klart og stigende </P>  \r\n\r\n<P>behov for mere fleksible åbningstider i dagligvare- og </P>  \r\n\r\n<P>specialbutikker samt inden for privat og offentlig </P>  \r\n\r\n<P>servicevirksomhed. </P>  \r\n\r\n<P>Samtidig opretholder en række organisationer deres modstand mod </P>  \r\n\r\n<P>enhver ændring af frygt for ubekvemme arbejdstider. </P>  \r\n\r\n<P>Mindretallet finder derfor, at kommissoriet for det af </P>  \r\n\r\n<P>industriministeren påtænkte udvalg bør dreje sig om, hvorledes </P>  \r\n\r\n<P>behovet for større fleksibilitet kan imødekommes, ikke om der er </P>  \r\n\r\n<P>et behov. </P>  \r\n\r\n<P>Mindretallet foreslår derfor ministeren, at udvalget får følgende </P>  \r\n\r\n<P>kommissorium: </P>  \r\n\r\n<P>Udvalget har til opgave at fremkomme med forslag til mere fleksible </P>  \r\n\r\n<P>åbningstider, der kan imødekomme forbrugernes behov og fremme en </P>  \r\n\r\n<P>mere hensigtsmæssig indkøbsadfærd. </P>  \r\n\r\n<P>Udvalget skal samtidig i sit arbejde inddrage åbningstidsproblemer </P>  \r\n\r\n<P>inden for såvel det offentlige som det private serviceområde. </P>  \r\n\r\n<P>Udvalget skal tage udgangspunkt i allerede eksisterende materiale om </P>  \r\n\r\n<P>åbningstidsproblemet, men kan derudover tage initiativer til </P>  \r\n\r\n<P>undersøgelser, der skønnes nødvendige for tilvejebringelse af et </P>  \r\n\r\n<P>tilstrækkeligt beslutningsgrundlag. </P>  \r\n\r\n<P>Udvalget skal have afsluttet sit arbejde inden udgangen af 1987. </P>  \r\n\r\n<P>Industriministerens forslag til sammensætning af udvalget (33 </P>  \r\n\r\n<P>organisationsrepræsentanter) anser mindretallet for meget </P>  \r\n\r\n<P>uhensigtsmæssigt. Al parlamentarisk erfaring siger, at et udvalg </P>  \r\n\r\n<P>af den størrelse og sammensætning ikke kan frembringe resultater, </P>  \r\n\r\n<P>der er fremadrettede. </P>  \r\n\r\n<P>Et mindretal inden for mindretallet (socialistisk folkepartis </P>  \r\n\r\n<P>medlemmer af udvalget) har noteret sig, at en række organisationer </P>  \r\n\r\n<P>opretholder modstanden mod enhver ændring af frygt for ubekvemme </P>  \r\n\r\n<P>arbejdstider. Imidlertid er en efter mindretallets opfattelse </P>  \r\n\r\n<P>stigende del af dagligvarehandelen efterhånden overgået til f.eks. </P>  \r\n\r\n<P>døgnkiosker og tankstationer. Det finder mindretallet </P>  \r\n\r\n<P>uacceptabelt, fordi der oftest her ikke er tale om regulære </P>  \r\n\r\n<P>arbejdspladser. Det er mindretallets opfattelse, at mere fleksible </P>  \r\n\r\n<P>åbningstider vil betyde, at antallet af regulære arbejdspladser </P>  \r\n\r\n<P>vil blive forøget. Mindretallet finder det samtidig naturligt, at </P>  \r\n\r\n<P>der via aftaler med de involverede organisationer kompenseres for </P>  \r\n\r\n<P>de ulemper, det medfører for personalet at have ubekvemme </P>  \r\n\r\n<P>arbejdstider, på samme måde som det er sket inden for andre </P>  \r\n\r\n<P>områder. </P>  \r\n\r\n<P>Henning Andersen (KF) nfmd. Flemming Hansen (KF) Jette Thomsen </P>  \r\n\r\n<P>(KF) Aagaard (KF) Svend Heiselberg (V) Jens Peter Jensen (V) </P>  \r\n\r\n<P>Brusvang (CD) Inger Stilling Pedersen (KrF) Svend Andersen (S) Erling  \r\n\r\n Jensen (S) fmd. Kelm-Hansen (S) Tove Lindbo Larsen (S) Lissa Mathiasen (S)  \r\n\r\n Bjørn Westh (S) Jes Lunde (SF) Rahbæk </P>  \r\n\r\n<P>Møller (SF) Aase Olesen (RV) </P>  \r\n\r\n<P>Partierne VS, FP og FD havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851DA00096"
        },
        {
            "displayName": "Entydig dokumentidentifikation",
            "displayValue": "CL005795"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "96"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}