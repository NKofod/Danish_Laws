{
    "id": 79721,
    "title": "Lov om afløsning og statens overtagelse af retten til fiskeri med ålegårde og andre særlige rettigheder til fiskeri på søterritoriet. (Afløsningsloven). ",
    "documentTypeId": "10",
    "isSagsforlobPeriodValid": false,
    "shortName": "LOV nr 178 af 23/06/1956",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om afløsning og statens overtagelse af  \r\n\r\n retten til fiskeri med ålegårde og andre særlige rettigheder til fiskeri på  \r\n\r\n søterritoriet. (Afløsningsloven). </H1>  \r\n\r\n<P></P>  \r\n\r\n<P CLASS=SUB-TITLE>VI FREDERIK DEN NIENDE, af Guds Nåde Konge til Danmark, de  \r\n\r\n Venders og Goters, Hertug til Slesvig, Holsten, Stormarn, Ditmarsken,  \r\n\r\n Lauenborg og Oldenborg, GØR VITTERLIGT:Folketinget har vedtaget og Vi ved  \r\n\r\n Vort samtykke stadfæstet følgende lov: </P>  \r\n\r\n<BR>  \r\n\r\n<P>I. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1 </B> </P>  \r\n\r\n<P>Den grundejeren tilkommende ret til fiskeri med ålegårde, jfr. § 7 i lov  \r\n\r\n nr. 500 om saltvandsfiskeri af 19. december 1951, såvel som de rettigheder  \r\n\r\n til fiskeri på søterritoriet, der hviler på særlig adkomst, vil være at  \r\n\r\n ophæve eller afløse efter reglerne i denne lov. </P>  \r\n\r\n<P>Det skal dog have sit forblivende ved de særlige om østersfiskeriet  \r\n\r\n gældende regler og ved bestemmelsen i saltvandsfiskerilovens § 10 angående  \r\n\r\n bortfald af de staten tilhørende bundgarnsstader og sildevoddrætsteder. </P>  \r\n\r\n<P>II. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> </P>  \r\n\r\n<P>Til gennemførelse af lovens bestemmelser nedsættes af fiskeriministeren en  \r\n\r\n afløsnings- og taksationskommission på 4 medlemmer. Formanden skal opfylde  \r\n\r\n betingelserne for at kunne beskikkes som dommer. Af de øvrige medlemmer skal  \r\n\r\n et repræsentere ålegårdsejerne eller indehaverne af de særlige  \r\n\r\n fiskerirettigheder, et skal repræsentere de frie fiskere, og endelig skal der  \r\n\r\n vælges et medlem, der repræsenterer de fiskere, der er lejere af  \r\n\r\n ålegårdsrettigheder eller særlige fiskerirettigheder. Sidstnævnte medlem skal  \r\n\r\n dog kun medvirke i kommissionen i de tilfælde, hvor ejeren selv ikke driver  \r\n\r\n fiskeriet. </P>  \r\n\r\n<P>Fiskeriministeren udpeger endvidere efter de angivne retningslinier en  \r\n\r\n suppleant for formanden og for hver af de øvrige medlemmer. Suppleanterne  \r\n\r\n tiltræder kommissionen i et medlems forfald såvel som i tilfælde, hvor et  \r\n\r\n medlem bør vige sit sæde, i hvilken henseende reglerne i retsplejelovens §§  \r\n\r\n 60, 1. stk., og 62, 1. stk., finder tilsvarende anvendelse. </P>  \r\n\r\n<P>Formanden træffer afgørelse af, om han selv eller et medlem bør vige sit  \r\n\r\n sæde. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3 </B> </P>  \r\n\r\n<P>Den i § 2 omhandlede kommission behandler og påkender overensstemmende med  \r\n\r\n de i denne lov indeholdte regler alle spørgsmål, der står i forbindelse med  \r\n\r\n ophævelse eller afløsning af de af denne lov omfattende rettigheder, derunder  \r\n\r\n spørgsmålet om rettighedernes beskaffenhed, omfang og udstrækning samt om  \r\n\r\n vedkommendes adkomst til disse, og fastsætter ved kendelse, om erstatning  \r\n\r\n skal ydes og i bekræftende fald dennes størrelse. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4 </B> </P>  \r\n\r\n<P>Alle afgørelser af kommissionen træffes med stemmeflerhed. I tilfælde af  \r\n\r\n stemmelighed gør formandens stemme udslaget. </P>  \r\n\r\n<P>Kommissionens afgørelse er endelig. Dog kan spørgsmål om, hvorvidt og i  \r\n\r\n hvilket omfang der tilkommer nogen en ret, for hvis afløsning der tilkommer  \r\n\r\n ham erstatning, om den af kommissionen trufne afgørelse har hjemmel i loven,  \r\n\r\n samt om størrelsen af den af kommissionen udmålte erstatning indbringes for  \r\n\r\n domstolene, ved at sag anlægges af eller mod fiskeriministeriet. Sag mod de  \r\n\r\n private rettighedshavere må være anlagte af fiskeriministeriet inden 1/2 år  \r\n\r\n efter modtagelsen af den i § 15 omhandlede fortegnelse og sag mod  \r\n\r\n fiskeriministeriet inden 8 uger efter den i § 16 omhandlede fremlæggelse af  \r\n\r\n fortegnelsen. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5 </B> </P>  \r\n\r\n<P>De af kommissionen foretagne forretninger indføres i dertil af  \r\n\r\n fiskeriministeren autoriserede protokoller. </P>  \r\n\r\n<P>Forhandlingerne bør såvidt muligt foregå mundtligt. De berettigedes  \r\n\r\n påstande samt så meget af de afgivne forklaringer, som af kommissionens  \r\n\r\n formand skønnes fornødent, indføres i protokollen, der ved forhandlingernes  \r\n\r\n slutning underskrives af kommissionens formand. </P>  \r\n\r\n<P>For afløsnings- og taksationskommissionens forretninger kan  \r\n\r\n fiskeriministeren iøvrigt fastsætte nærmere regler, herunder med hensyn til  \r\n\r\n offentlighedens adgang til at overvære kommissionens møder. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6 </B> </P>  \r\n\r\n<P>Såfremt rettighedsindehaveren eller andre i afløsningen interesserede, der  \r\n\r\n har fremsat krav om erstatning eller om ret til fortsættelse af fiskeriet,  \r\n\r\n udebliver uden oplyst lovligt forfald, kan deres krav afvises af  \r\n\r\n kommissionen. Kommissionen kan indkalde de pågældende til personligt møde for  \r\n\r\n at besvare spørgsmål sigtende til sagens oplysning. </P>  \r\n\r\n<P>Kommissionen er iøvrigt berettiget til såvel af offentlige myndigheder som  \r\n\r\n af private borgere at fordre meddelt for sagens behandling nødvendige  \r\n\r\n oplysninger. </P>  \r\n\r\n<P>Enhver er pligtig til efter tilsigelse at give møde og at aflægge  \r\n\r\n vidnesbyrd for kommissionen om, hvad der med hensyn til de i stk. 2  \r\n\r\n omhandlede oplysninger er ham bekendt. Reglerne i retsplejelovens kapitel 18  \r\n\r\n finder herved tilsvarende anvendelse. </P>  \r\n\r\n<P>Med hensyn til fremlæggelse af dokumenter og andre synbare bevismidler  \r\n\r\n gælder retsplejelovens kapitel 28. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7 </B> </P>  \r\n\r\n<P>Medlemmerne af afløsnings- og taksationskommissionen og kommissionens  \r\n\r\n sekretær oppebærer honorarer, hvis størrelse fastsættes på de årlige  \r\n\r\n finanslove. Der tilkommer medlemmerne og suppleanterne for disse diæter efter  \r\n\r\n de i henhold til tjenestemandsloven fastsatte regler for statens tjenestemænd  \r\n\r\n samt godtgørelse for rejseomkostninger efter regning. Udgifter til porto,  \r\n\r\n bekendtgørelse m.v. godtgøres ligeledes efter regning. </P>  \r\n\r\n<P>Kommissionen bemyndiges til at antage den fornødne medhjælp. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8 </B> </P>  \r\n\r\n<P>Afløsnings- og taksationskommissionen fastsætter, i hvilken rækkefølge der  \r\n\r\n skal foretages afløsning af ålegårdsrettighederne på de enkelte  \r\n\r\n kyststrækninger, og udsteder ved bekendtgørelse 3 gange i statstidende og de  \r\n\r\n stedlige dagblade samt iøvrigt på den måde, kommissionen måtte finde  \r\n\r\n hensigtsmæssig, indkaldelse, hvori alle og enhver, som formener i henhold til  \r\n\r\n denne lov at have krav på erstatning for afløsning af rettigheder -  \r\n\r\n ejendomsret, brugs-, pante- eller afgiftsrettigheder m.v. - med hensyn til  \r\n\r\n fiskeri med ålegårde eller andet særligt fiskeri på søterritoriet udfor en  \r\n\r\n nærmere angivet kyststrækning, samt eventuelle brugere af sådanne rettigheder  \r\n\r\n opfordres til inden 2 måneders forløb fra sidste bekendtgørelse i  \r\n\r\n statstidende for kommissionen at anmelde deres rettigheder og mulige krav på  \r\n\r\n fyldestgørelse af afløsningssummerne. </P>  \r\n\r\n<P>Kommissionen sender endvidere meddelelse om indkaldelsen til vedkommende  \r\n\r\n sogneråd. </P>  \r\n\r\n<P>Undladelse af anmeldelse medfører fortabelse af adgangen til erstatning  \r\n\r\n eller til fyldestgørelse af afløsningssummen eller til fortsat at udøve  \r\n\r\n fiskeriet. Dog kan kommissionen i ganske særlige tilfælde optage anmeldelser,  \r\n\r\n der indkommer inden et år efter sidste bekendtgørelse i statstidende, til  \r\n\r\n behandling, når det gøres antageligt, at den manglende rettidige anmeldelse  \r\n\r\n er undskyldelig, og behandlingen af det fremsatte krav ikke kommer i strid  \r\n\r\n med nogens ret i henhold til afsagte kendelser. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9 </B> </P>  \r\n\r\n<P>Når den i § 8, stk. 1, omhandlede frist er udløbet, fremmes afløsningen.  \r\n\r\n Kommissionen foranlediger udfærdiget fortegnelser over de anmeldte  \r\n\r\n rettigheder og krav. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10 </B> </P>  \r\n\r\n<P>Med mindst 14 dages varsel vil kommissionen derefter gennem de stedlige  \r\n\r\n dagblade og ved anbefalet brev til den af de pågældende ved anmeldelsen  \r\n\r\n angivne adresse indkalde indehavere af de i henhold til proklamaet anmeldte  \r\n\r\n rettigheder, der berøres af afløsningen, såvel som brugere af fiskeriet til  \r\n\r\n at give møde for kommissionen til varetagelse af deres interesser. </P>  \r\n\r\n<P>I indkaldelsen vil derhos være at optage en opfordring til de pågældende  \r\n\r\n om ved mødet at fremlægge dokumentation for deres adkomster eller for deres  \r\n\r\n brugsrettigheder samt, såvidt de ønsker at gøre krav på erstatning, såvidt  \r\n\r\n muligt alle oplysninger om deres årlige indtægter og udgifter ved fiskeriet i  \r\n\r\n tiden 1950-54. </P>  \r\n\r\n<P>Forsåvidt fiskeriet er overladt andre til brug, må endvidere angives til  \r\n\r\n hvem og den eventuelle lejes størrelse. Eventuel lejekontrakt må medbringes.  \r\n\r\n</P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11 </B> </P>  \r\n\r\n<P>Under taksationsforretningen fastsætter kommissionen ved en begrundet  \r\n\r\n kendelse, fra hvilket tidspunkt rettighederne skal ophøre, om erstatning skal  \r\n\r\n ydes og i bekræftende fald dennes størrelse i overensstemmelse med de i § 12  \r\n\r\n givne regler. </P>  \r\n\r\n<P>Kommissionen tager i det enkelte tilfælde stilling til, om en besigtigelse  \r\n\r\n på stedet skønnes fornøden, forinden kendelse afsiges. </P>  \r\n\r\n<P>Kommissionen træffer endvidere bestemmelse om, i hvilket omfang  \r\n\r\n erstatningen skal udbetales rettighedsejeren, forpagteren eller anden bruger  \r\n\r\n af den faste ejendom, hvortil rettigheden er knyttet, panthaverne eller andre  \r\n\r\n berettigede. </P>  \r\n\r\n<P>Erstatningsbeløb under 500 kr. udbetales dog til rettighedsindehaverne  \r\n\r\n eller brugerne, medmindre panthaverne udtrykkelig har fremsat krav om  \r\n\r\n udbetaling til sig. </P>  \r\n\r\n<P>Opnås der under forhandlingerne for kommissionen enighed mellem  \r\n\r\n kommissionen og rettighedsindehaverne om, hvorvidt erstatning skal ydes og i  \r\n\r\n bekræftende fald om dennes størrelse, afsiger kommissionen kendelse i  \r\n\r\n overensstemmelse hermed. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12 </B> </P>  \r\n\r\n<P>For afløsningen gælder iøvrigt følgende regler: </P>  \r\n\r\n<P>Den, der den 1. januar 1955 ikke har udnyttet sin ålegårdsret eller sin  \r\n\r\n særlige fiskerirettighed i de nærmeste foregående 10 år enten ved eget brug  \r\n\r\n eller ved overladelse af retten til een eller flere andre bestemte personer,  \r\n\r\n er i almindelighed ikke berettiget til erstatning for rettighedernes  \r\n\r\n afløsning. </P>  \r\n\r\n<P>Såfremt en ålegårdsret har været udlejet mod vederlag, fastsættes  \r\n\r\n erstatningen i almindelighed til et beløb af 12 1/2 gang den gennemsnitlige  \r\n\r\n årlige leje for årene 1950-54. Oplyses det, at ålegårdsretten udelukkende  \r\n\r\n eller dog væsentligst er udnyttet med sådanne mindre redskaber, der i  \r\n\r\n hidtidig praksis er anerkendt som ålegårde, forhøjes erstatningen indtil 14  \r\n\r\n gange den årlige leje. Ved afløsning af udlejet fiskeri, der hviler på særlig  \r\n\r\n adkomst, fastsættes erstatningen i almindelighed til 14 gange den årlige  \r\n\r\n leje. </P>  \r\n\r\n<P>Såfremt den samlede grundskyldpromille i en sognekommune, hvor der findes  \r\n\r\n ålegårdsrettigheder eller særlige fiskerirettigheder, afviger fra den  \r\n\r\n gennemsnitlige grundskyldpromille i landkommunerne, forhøjes, henholdsvis  \r\n\r\n nedsættes, de i stk. 2 omhandlede kapitalisationsfaktorer 12 1/2 og 14 med  \r\n\r\n 0,6 for hver afvigelse på 5 promille, dog således, at kapitalisationsfaktoren  \r\n\r\n altid afrundes til det nærmeste hele tal. </P>  \r\n\r\n<P>Forsåvidt den samlede grundskyldpromille i en kommune ligger under 30  \r\n\r\n promille eller over 70 promille, foretages ikke regulering af  \r\n\r\n kapitalisationsfaktoren for den del af afvigelsen fra gennemsnitspromillen,  \r\n\r\n som ligger udover nævnte promille. Er de til en ejendom hørende  \r\n\r\n ålegårdsrettigheder eller særlige fiskerirettigheder beliggende i flere  \r\n\r\n kommuner, udregnes kapitalisationsfaktoren på grundlag af gennemsnittet af  \r\n\r\n grundskyldpromillen i de pågældende kommuner. </P>  \r\n\r\n<P>Hvis rettigheden er overladt til andre uden vederlag eller for nedsat  \r\n\r\n vederlag og rettighedens indehaver kan antageliggøre særlige forhold som  \r\n\r\n årsag til vederlagsfriheden eller det nedsatte vederlag, anslås fiskeriets  \r\n\r\n værdi ved sammenligning med andet tilsvarende, udlejet fiskeri. </P>  \r\n\r\n<P>Oplyses der iøvrigt særlige omstændigheder, der øver indflydelse på  \r\n\r\n rettighedens værdi i handel og vandel, kan erstatningen forhøjes eller  \r\n\r\n nedsættes under hensyn hertil. </P>  \r\n\r\n<P>Såfremt ålegårdsrettigheder eller særlige fiskerirettigheder ved  \r\n\r\n nærværende lovs ikrafttræden udnyttes af den fiskeriberettigede selv, anslås  \r\n\r\n fiskeriets værdi under hensyn til andet tilsvarende, udlejet fiskeri. </P>  \r\n\r\n<P>I de tilfælde, hvor ålegårdsrettigheder eller andre særlige  \r\n\r\n fiskerirettigheder er udlejet mod vederlag i ål eller andre fiskearter,  \r\n\r\n omsættes disse afgifter til penge ved udmåling af erstatning og ved  \r\n\r\n fastsættelse af lejen for den fremtidige udnyttelse af disse rettigheder.  \r\n\r\n</P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13 </B> </P>  \r\n\r\n<P>A. </P>  \r\n\r\n<P>Dersom retten til fiskeri af den berettigede er overladt til en anden uden  \r\n\r\n vederlag, kan kommissionen, når dette i særlige tilfælde skønnes rimeligt,  \r\n\r\n tillægge brugeren ret til at udnytte fiskeriet for hans levetid eller for et  \r\n\r\n kortere åremål, eventuelt mod et ved kendelse fastsat vederlag. </P>  \r\n\r\n<P>Såfremt fiskeriet var udlejet 1. oktober 1954, skal den nuværende lejer  \r\n\r\n efter afløsningen have ret til at overtage det mod vederlag afløste  \r\n\r\n ålefiskeri for 20 år, dog mindst for livstid. Afgår lejeren ved døden inden  \r\n\r\n udløbet af de 20 år, kan hans arvinger overtage fiskeriet for det resterende  \r\n\r\n åremål. </P>  \r\n\r\n<P>Såfremt lejeren ikke ønsker at overtage fiskeriet eller senere frasiger  \r\n\r\n sig det med tre måneders varsel til den 1. september, udlejes fiskeriet for  \r\n\r\n den resterende del af perioden ved fiskeriministeriets foranstaltning, dog  \r\n\r\n ikke udover 20 år fra afløsningen at regne. </P>  \r\n\r\n<P>I tilfælde, hvor den nuværende lejer selv ønsker at fortsætte fiskeriet,  \r\n\r\n fastsættes lejen til et beløb svarende til 90 pct. af det årlige gennemsnit  \r\n\r\n af den i tiden 1950-54 betalte leje. </P>  \r\n\r\n<P>B. </P>  \r\n\r\n<P>Ved afløsningen af fiskerirettigheder, der udnyttes af den berettigede  \r\n\r\n selv, har den nuværende ejer ret til fortsat at udnytte rettigheden i 20 år,  \r\n\r\n dog mindst for livstid. I tilfælde af hans død bevarer den med ham samlevende  \r\n\r\n ægtefælle adgangen til at udnytte rettigheden indtil udløbet af fornævnte  \r\n\r\n periode af 20 år, dog mindst for den efterlevende ægtefælles livstid.  \r\n\r\n Endvidere kan kommissionen, når særlige forhold taler herfor, tillade, at  \r\n\r\n eventuelle børn, som gennem længere tid har deltaget i fiskeriet, får ret til  \r\n\r\n at fortsætte dette i deres levetid. I disse tilfælde udbetales erstatningen  \r\n\r\n ved afløsningen med en nedsættelse, der svarer til 5 pct. rente og rentes  \r\n\r\n rente indtil det tidspunkt, da retten kan påregnes at ophøre. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14 </B> </P>  \r\n\r\n<P>Ved afløsningen af det fiskeri, hvis udstrækning beror på særlig adkomst,  \r\n\r\n beror indholdet af den ret, der tillægges rettighedshaveren eller brugeren i  \r\n\r\n henhold til § 13, fuldtud på den hidtidige adkomst. </P>  \r\n\r\n<P>Ved afløsningen af ålegårdsrettigheder, der hviler på bestemmelsen i  \r\n\r\n saltvandsfiskerilovens § 7, fastsætter kommissionen grænserne for og det  \r\n\r\n nærmere indhold af den ret, der skal tilkomme rettighedshaveren eller  \r\n\r\n brugeren under hensyn til det hidtil udøvede ålefiskeri. Kommissionen er ikke  \r\n\r\n herved bundet af de i saltvandsfiskerilovens § 7 givne bestemmelser om  \r\n\r\n ålegårde. </P>  \r\n\r\n<P>For det i stk. 2 omhandlede fiskeri gælder iøvrigt følgende bestemmelser:  \r\n\r\n</P>  \r\n\r\n<P>Den berettigede er pligtig til, såfremt han i det pågældende efterår vil  \r\n\r\n udøve sin ret, inden 1. august at have udsat åleredskabets yderste hovedpæl  \r\n\r\n og desuden en af redskabets inderste pæle, der tillige med hovedpælen angiver  \r\n\r\n redskabets hovedretning, og inden 10. september at have udsat rad og garn i  \r\n\r\n fiskedygtig stand. Hovedpælen skal rage mindst 1,2 m over vandet ved daglig  \r\n\r\n vandstand og på toppen være forsynet med et mørkt flag. Beskyttelsen for  \r\n\r\n fiskeriet finder kun sted, medens fangstredskaberne er udsat og ikke længere  \r\n\r\n end til 30. november. </P>  \r\n\r\n<P>Ligeledes skal den pågældende inden 1. august til fiskerikontrolløren i  \r\n\r\n det pågældende distrikt ved anbefalet brev give anmeldelse om den af ham  \r\n\r\n indtagne redskabsplads med nøjagtig angivelse af pladsens beliggenhed på  \r\n\r\n kysten, den yderste hovedpæls afstand til nærmeste land samt åleredskabets  \r\n\r\n fangstside(r). </P>  \r\n\r\n<P>Fiskere, der vil sætte åleredskaber ved eller udfor rettighedshaverens  \r\n\r\n rettigt afmærkede eller indtagne fiskeplads, skal inden 1. september tydeligt  \r\n\r\n afmærke - ved pæl eller bøje med lyst flag - stedet, hvor de agter at  \r\n\r\n anbringe deres redskaber. </P>  \r\n\r\n<P>Tvistigheder mellem rettighedshavere og fiskere om indholdet og  \r\n\r\n udstrækningen af den særlige ret og om, hvor fiskere kan sætte eller bruge  \r\n\r\n deres redskaber uden at skade rettighedshaverens fiskeri, samt om andre  \r\n\r\n spørgsmål angående udøvelsen af rettighedshaverens fiskeriret afgøres af  \r\n\r\n ålegårdsnævnene og ålegårdsovernævnet i overensstemmelse med de i § 7, stk.  \r\n\r\n 12-19, i lov nr. 500 af 19. december 1951 om saltvandsfiskeri givne  \r\n\r\n bestemmelser. </P>  \r\n\r\n<P>Når retten til fiskeri med ålegårde er afløst indenfor et givet område, er  \r\n\r\n bestemmelserne i saltvandsfiskerilovens § 7, stk. 1-10, uden anvendelse  \r\n\r\n indenfor området. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15 </B> </P>  \r\n\r\n<P>Når kommissionen har afsluttet sin gennemgang af de i et amt inden  \r\n\r\n proklamaets udløb anmeldte rettigheder til ålegårdsfiskeri eller anden særlig  \r\n\r\n ret til fiskeri på søterriroriet, udarbejder den en fortegnelse indeholdende  \r\n\r\n en beregning over de tilkendte erstatninger samt over de rettigheder til  \r\n\r\n fortsat fiskeri, som måtte være anerkendt. I fortegnelsen opføres alle de i  \r\n\r\n henhold til kommissionens afgørelse erstatningsberettigede sognevis med  \r\n\r\n angivelse af rettighedens art og beliggenhed (matrikuls-betegnelse).  \r\n\r\n Fortegnelsen indsendes til fiskeriministeriet, der efter foretagen gennemgang  \r\n\r\n tilbagesender den til kommissionen med angivelse af, hvilke spørgsmål  \r\n\r\n ministeriet eventuelt måtte have indbragt for retten, og hvilke ministeriet  \r\n\r\n intet har fundet at invende imod. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16 </B> </P>  \r\n\r\n<P>Efter modtagelse af fortegnelserne fra fiskeriministeriet foranstalter  \r\n\r\n kommissionen disse fremlagt til almindelig eftersyn på et passende sted i  \r\n\r\n vedkommende sogn, hvorom bekendtgørelse vil være at indrykke i statstidende  \r\n\r\n og de stedlige dagblade. I særlige tilfælde kan kommissionen tillige  \r\n\r\n offentliggøre bekendtgørelsen på anden måde, som den måtte finde  \r\n\r\n hensigtsmæssig. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17 </B> </P>  \r\n\r\n<P>Efter udløbet af den i § 4 fastsatte frist for søgsmål mod  \r\n\r\n fiskeriministeriet tilbagesender kommissionen de pågældende fortegnelser med  \r\n\r\n eventuelt tilhørende dokumenter til fiskeriministeriet, der foranlediger  \r\n\r\n afløsningssummerne udbetalt. </P>  \r\n\r\n<P>Når kommissionens arbejde er tilendebragt, indsendes  \r\n\r\n kommissionsprotokollen til fiskeriministeriet. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18 </B> </P>  \r\n\r\n<P>Kommissionen udarbejder endelig en fortegnelse over de i forbindelse med  \r\n\r\n afløsningen indrømmede brugsrettigheder med angivelse af vilkårene for disse  \r\n\r\n til brug for fiskerikontrollen for det pågældende kontroldistrikt.  \r\n\r\n Fiskerikontrolløren vil herefter have at føre kontrol med, at vilkårene for  \r\n\r\n meddelelse af brugsrettighederne overholdes. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19 </B> </P>  \r\n\r\n<P>Såfremt gennemsnitsprisen på blankål ved salg fra fiskerne i henhold til  \r\n\r\n de af fiskeriministeriet foretagne årlige statistiske beregninger afviger  \r\n\r\n mere end 15 pct. fra gennemsnitsprisen for det kalenderår, hvori nærværende  \r\n\r\n lov træder i kraft, bemyndiges fiskeriministeren til at træffe bestemmelse om  \r\n\r\n en tilsvarende regulering af de i § 13 omhandlede lejeafgifter. </P>  \r\n\r\n<P>Fiskeriministeren kan endvidere nedsætte de nævnte lejeafgifter i  \r\n\r\n tilfælde, hvor den nuværende bruger eller eventuelt den efterfølgende lejer  \r\n\r\n ikke ønsker at fortsætte fiskeriet til den af afløsningskommissionen i  \r\n\r\n henhold til § 13 fastsatte afgift og det ikke skønnes muligt at genudleje  \r\n\r\n fiskeriet til en afgift af denne størrelse. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20 </B> </P>  \r\n\r\n<P>De i § 13 omhandlede afgifter kan i mangel af rettidig betaling inddrives  \r\n\r\n ved udpantning. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21 </B> </P>  \r\n\r\n<P>Udbetaling af erstatningerne sker kontant til den, der ifølge afløsnings-  \r\n\r\n og taksationskommissionens afgørelse er berettiget til at erholde del i  \r\n\r\n disse. Kan udbetalingerne ikke ske inden 3 måneder efter, at den i § 4  \r\n\r\n omhandlede frist for søgsmål mod fiskeriministeriet er udløbet, tillægges der  \r\n\r\n erstatningbeløbet renter svarende til 5 pct. p.a. af afløsningssummen fra  \r\n\r\n fristens udløb at regne. De panthaverne tilkommende beløb udbetales kun mod  \r\n\r\n afskrivning på vedkommende pantebreve. </P>  \r\n\r\n<P>Er et beløb udbetalt en panthaver, rykker efterfølgende panthavere op for  \r\n\r\n et beløb svarende til det udbetalte. </P>  \r\n\r\n<P>Forsåvidt der efter afløsningen fortsat består en til en ejendom knyttet  \r\n\r\n fiskerirettighed, jfr. reglerne i § 13, sender fiskeriministeriet meddelelse  \r\n\r\n herom til vedkommende tinglysningsdommer til notering på ejendommens blad i  \r\n\r\n tingbogen. </P>  \r\n\r\n<P>Fra det tidspunkt, da de pågældende fiskerirettigheder er afløst,  \r\n\r\n bortfalder alle skatter af disse rettigheder til stat og kommune, ligesom den  \r\n\r\n tidligere ejer har ret til nedsættelse af ejendomsskyld og grundskyld for den  \r\n\r\n ejendom, hvortil rettigheden har været knyttet, med et beløb, der, forsåvidt  \r\n\r\n rettigheden har været særskilt skyldsat, svarer til det skyldsatte beløb og,  \r\n\r\n forsåvidt rettigheden ikke har været særskilt skyldsat, svarer til 70 pct. af  \r\n\r\n erstatningsbeløbet. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22 </B> </P>  \r\n\r\n<P>For de af kommissionen rekvirerede tingbogsattester, udskrifter m.v.  \r\n\r\n betales intet gebyr eller afgift til statskassen, ligesom de i medfør af  \r\n\r\n denne lov foretagne noteringer og udslettelser af tingbogen foretages uden  \r\n\r\n gebyr til statskassen. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23 </B> </P>  \r\n\r\n<P>Udgiften ved gennemførelse af nærværende lov afholdes af statskassen og  \r\n\r\n bevilges på de årlige finanslove. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24 </B> </P>  \r\n\r\n<P>Denne lov gælder ikke for Færøerne og Grønland. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>GIVET PÅ CHRISTIANSBORG SLOT, DEN 23.  \r\n\r\n JUNI 1956. </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl. </P>  \r\n\r\n<P CLASS=UNDERSKREVET-AF ALIGN=CENTER>FREDERIK R. </P>  \r\n\r\n<P CLASS=MINISTER ALIGN=RIGHT>/CHR. CHRISTIANSEN. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/06/1956"
        },
        {
            "displayName": "Accession",
            "displayValue": "A19560017830"
        },
        {
            "displayName": "Entydig dokumentidentifikation",
            "displayValue": "CM038934"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "178"
        },
        {
            "displayName": "År for udstedelse",
            "displayValue": "1956"
        },
        {
            "displayName": "Dato for underskrift",
            "displayValue": "23/06/1956"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}