{
    "id": 206880,
    "title": "De faglige udvalgs kompetence",
    "documentTypeId": "300",
    "isSagsforlobPeriodValid": true,
    "shortName": "FOU nr 1987.210",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n</table><div class=\"bjelke\">Den fulde tekst</div><p class=\"Titel2\">De faglige udvalgs kompetence</p>\r\n<div class=\"Resume\">\r\n   <p class=\"TekstGenerel\">Henstillet til Undervisningsministeriet at søge tilvejebragt en udtrykkelig hjemmel til, at det faglige udvalg kan kræve, at uddannelsestiden (praktiktiden) nedsættes for EFG-elever, der allerede har gennemgået en uddannelse indenfor det samme fag.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">(J. nr. 1987-590-712).</p>\r\n   <p class=\"TekstGenerel\">\r\n   </p>\r\n</div>\r\n<p class=\"NormalInd\">Advokat A rettede henvendelse om det forhold, at Det Faglige Udvalg for Butiksuddannelserne afslog at godkende en 2-årig uddannelsesaftale mellem fotohandler B og C under henvisning til, at C allerede havde gennemført én uddannelse inden for butiksfaget. Udvalget ville kun godkende en 1-årig uddannelsesaftale.</p>\r\n<p class=\"NormalInd\">\r\n</p>\r\n<p class=\"NormalInd\">Jeg udtalte følgende i en skrivelse til A:</p>\r\n<p class=\"NormalInd\">»Inden for hvert hovederhvervs område nedsætter vedkommende områdes faglige organisationer et eller flere udvalg med et lige stort antal arbejdsgiver- og arbejdstagerrepræsentanter, jf. EFG-lovens § 8, stk. 1.</p>\r\n<p class=\"NormalInd\">De faglige udvalg falder uden for området for ombudsmandens virksomhed. Jeg er således afskåret fra at tage stilling til den afgørelse, som Det Faglige Udvalg for Butiksuddannelserne traf i sagen.</p>\r\n<p class=\"NormalInd\">I anledning af Deres skrivelse af 10. juli 1986 hertil blev den tidligere ombudsmand opmærksom på, at der kunne rejses tvivl om, hvorvidt det faglige udvalg havde kompetence til at træffe en afgørelse som den foreliggende. Dette var baggrunden for, at han bad Undervisningsministeriet om i en skrivelse til advokatfirmaet at tage stilling til kompetencespørgsmålet, hvilket skete ved … skrivelse af 2. april 1987 fra Undervisningsministeriet til Dem.</p>\r\n<p class=\"NormalInd\">Ministeriet tog stilling til spørgsmålet efter at have indhentet en udtalelse af 26. februar 1987 fra Direktoratet for de Videregående Uddannelser.</p>\r\n<p class=\"NormalInd\">Det fremgår af de nævnte skrivelser, som jeg har modtaget genpart af, at såvel direktoratet som ministeriet har erkendt, at der ikke er udtrykkelig hjemmel til, at det faglige udvalg kan træffe afgørelser om en forkortelse af uddannelsestiden, men at det må anses for realt begrundet, at der, uanset at der er enighed mellem parterne om det modsatte, skal kunne foretages en sådan nedsættelse af uddannelsesaftalens varighed, og at det er det faglige udvalg, der har kompetence hertil (det faglige udvalg er et særligt sagkyndigt organ, der kan påse, at eleven ikke presses til at acceptere ikke-fagligt begrundet krav om forlængelse af praktiktiden). Ministeriet har dog fundet, at § 7, stk. 4, i bekendtgørelse nr. 380 af 31. juli 1978 om optagelse og om uddannelsesaftaler m.v. for elever i de erhvervsfaglige grunduddannelser (EFG) indeholder tilstrækkelig hjemmel til, at det faglige udvalg kan kræve, at uddannelsestiden (praktiktiden) nedsættes for elever, der allerede har gennemgået én uddannelse inden for samme fag.</p>\r\n<p class=\"NormalInd\">På baggrund af det anførte har jeg fundet samtidig hermed at burde henstille til Undervisningsministeriet at søge tilvejebragt en udtrykkelig hjemmel, således at der ikke kan opstå tvivl om det faglige udvalgs kompetence i den nævnte henseende.</p>\r\n<p class=\"NormalInd\">…«</p>\r\n<p class=\"NormalInd\">\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/02/2019"
        },
        {
            "displayName": "Accession",
            "displayValue": "O19870021070"
        },
        {
            "displayName": "Entydig dokumentidentifikation",
            "displayValue": "AX022634"
        },
        {
            "displayName": "Dato for førstegangsindlæggelse",
            "displayValue": "02/02/2019"
        },
        {
            "displayName": "Dato for indlæggelse",
            "displayValue": "02/02/2019"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "210"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Undervisningsministeriet"
        },
        {
            "displayName": "Underskriftdato",
            "displayValue": "01/01/1987"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Almindelige emner",
            "parents": [
                "Forvaltningsret"
            ]
        }
    ],
    "hasFobTags": true
}