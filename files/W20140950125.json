{
    "id": 164004,
    "title": "Klage over tidsbegrænset dispensation fra reglerne om kodenummererede produkter",
    "documentTypeId": "240",
    "isSagsforlobPeriodValid": true,
    "shortName": "KEN nr 9501 af 05/05/2014",
    "documentHtml": "<div class=\"bjelke\">Den fulde tekst</div><p class=\"Titel2\">Klage over tidsbegrænset dispensation fra reglerne om kodenummererede produkter</p>\r\n<div class=\"Resume\">\r\n   <p class=\"TekstGenerel\">En interesseorganisation anmodede på vegne af virksomheden om dispensation fra reglerne om brug af friskforsynet åndedrætsværn ved spartling.</p>\r\n   <p class=\"TekstGenerel\">Arbejdstilsynet traf afgørelse om tidsbegrænset dispensation med en række vilkår, hvilket interesseorganisationen påklagede.</p>\r\n   <p class=\"TekstGenerel\">Arbejdstilsynet revurderede sagen og ændrede afgørelsen til dispensation uden de tidligere vilkår, men fortsat tidsbegrænset.</p>\r\n   <p class=\"TekstGenerel\">Arbejdstilsynet begrundede tidsbegrænsningen med, at der kunne komme nye regler eller praksis på området. Virksomheden påklagede denne afgørelse om tidsbegrænsning.</p>\r\n   <p class=\"TekstGenerel\">Et enigt Arbejdsmiljøklagenævn hjemviste afgørelsen om tidsbegrænsning til Arbejdstilsynet til fornyet behandling.</p>\r\n   <p class=\"TekstGenerel\">Arbejdsmiljøklagenævnet fandt, at Arbejdstilsynets begrundelse for tidsbegrænsningen af dispensationen fra reglerne om arbejde med kodenummererede produkter var mangelfuld.</p>\r\n   <p class=\"TekstGenerel\">Arbejdsmiljøklagenævnet lagde herved vægt på, at Arbejdstilsynet som begrundelse for tidsbegrænsningen alene havde anført, at der kunne komme nye regler eller praksis på området eller ske ændringer i den tekniske udvikling m.v.</p>\r\n   <p class=\"TekstGenerel\">Arbejdsmiljøklagenævnet lagde til grund for afgørelsen, at virksomheden havde anført, at virksomhedens materiel levede op til de gældende regler på området, og at en fremtidig ændring i praksis eller ændring i den teknologiske udvikling alene vil føre til en generel ændring af lovgivning på området, hvor virksomheden på lige fod med andre ville være omfattet af en sådan lovændring.</p>\r\n</div>\r\n<p class=\"NormalInd\">[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 29. april 2014 behandlet [navn udeladt]s klage over Arbejdstilsynets afgørelse af 8. oktober 2013 om [navn udeladt]s dispensation fra bekendtgørelse om arbejde med kodenummererede produkter opretholdes indtil 15. august 2015 uden yderligere krav om etablering af punktudsugning.</p>\r\n<p>Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p class=\"NormalInd\">Arbejdsmiljøklagenævnet hjemviser Arbejdstilsynets afgørelse af 8. oktober 2013, om at [navn udeladt]s dispensation fra bekendtgørelse om arbejde med kodenummererede produkter opretholdes indtil 15. august 2015 uden yderligere krav om etablering af punktudsugning.</p>\r\n<p>Det betyder, at Arbejdstilsynet skal vurdere tidsbegrænsningen på ny.</p>\r\n<p>[navn udeladt] vil høre nærmere fra Arbejdstilsynet.</p>\r\n<p class=\"Overskriftsnummer2\">B E G R U N D E L S E</p>\r\n<p class=\"NormalInd\">Arbejdsmiljøklagenævnet finder, at Arbejdstilsynets begrundelse for tidsbegrænsningen af dispensationen fra reglerne om arbejde med kodenummererede produkter er mangelfuld.</p>\r\n<p class=\"NormalInd\">Arbejdsmiljøklagenævnet lægger herved vægt på, at Arbejdstilsynet som begrundelse for tidsbegrænsningen alene har anført, at der kan komme nye regler eller praksis på området eller ske ændringer i den tekniske udvikling m.v.</p>\r\n<p class=\"NormalInd\">Arbejdsmiljøklagenævnet lægger til grund for afgørelsen, at [navn udeladt] har anført, at virksomhedens materiel lever op til de gældende regler på området, og at en fremtidig ændring i praksis eller ændring i den teknologiske udvikling alene vil føre til en generel ændring af lovgivning på området, hvor virksomheden på lige fod med andre vil være omfattet af en sådan lovændring.</p>\r\n<p class=\"NormalInd\">Af reglerne om arbejde med kodenummererede produkter fremgår det, at direktøren for Arbejdstilsynet, hvor særlige forhold foreligger, kan tillade afvigelser fra bekendtgørelsen.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p class=\"NormalInd\">Arbejdsmiljøklagenævnet har ved afgørelsen benyttet følgende regler:</p>\r\n<p class=\"Liste1\">\r\n   <span class=\"Liste1Nr\">–</span> Om stoffer og materialer:</p>\r\n<p class=\"Liste2\">\r\n   <span class=\"Liste2Nr\">•</span> § 48, stk. 1, og § 49, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010.</p>\r\n<p class=\"Liste2\">\r\n   <span class=\"Liste2Nr\">•</span> § 11, § 12, § 13, § 16, bilag 7, punkt 7.3.1 og 7.3.2, samt skema VII. 5., i Arbejdstilsynets bekendtgørelse nr. 302 af 13. maj 1993 om arbejde med kodenummererede produkter.</p>\r\n<p class=\"Liste1\">\r\n   <span class=\"Liste1Nr\">–</span> Om dispensation:</p>\r\n<p class=\"Liste2\">\r\n   <span class=\"Liste2Nr\">•</span> § 22, i Arbejdstilsynets bekendtgørelse nr. 302 af 13. maj 1993 om arbejde med kodenummererede produkter.</p>\r\n<p class=\"NormalInd\">Reglerne kan læses på de følgende sider.</p>\r\n<p class=\"Overskriftsnummer2\">O P L Y S N I N G E R N E   I   S A G E N</p>\r\n<p class=\"NormalInd\">Sagen er afgjort på grundlag af de akter, som klagenævnet har modtaget fra Arbejdstilsynet samt brev fra [navn udeladt] af 7. januar 2014.</p>\r\n<p class=\"Overskriftsnummer2\">På klagenævnets vegne</p>\r\n<p class=\"Overskriftsnummer2\">NN</p>\r\n<p class=\"Overskriftsnummer1\" style=\"text-align: left;\">\r\n   <span class=\"Underline\">Kopi til:</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> [adressater udeladt]</p>\r\n<p class=\"Overskriftsnummer1\" style=\"text-align: left;\">Regler</p>\r\n<p class=\"Overskriftsnummer1\" style=\"text-align: left;\">Lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010.</p>\r\n<p>…</p>\r\n<p class=\"Overskriftsnummer1\">Kapitel 8</p>\r\n<p class=\"Overskriftsnummer1\">Stoffer og materialer</p>\r\n<p class=\"NormalInd\">\r\n   <span class=\"Bold\">§ 48.</span> Stoffer og materialer med egenskaber, der kan være farlige for eller i øvrigt forringe sikkerhed eller sundhed, må kun fremstilles og anvendes ved arbejdsprocesser og -metoder, der effektivt sikrer de beskæftigede mod ulykker og sygdomme.</p>\r\n<p class=\"NormalInd\">Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"NormalInd\">\r\n   <span class=\"Bold\">§ 49.</span> Beskæftigelsesministeren kan fastsætte nærmere regler om fremstilling, import, oplagring, transport og anvendelse af stoffer og materialer med egenskaber, der kan være farlige for eller i øvrigt forringe sikkerhed eller sundhed, herunder om emballering, omfyldning og mærkning.</p>\r\n<p class=\"NormalInd\">\r\n   <span class=\"Italic\">Stk. 2.</span> Beskæftigelsesministeren kan give regler om forbud imod fremstilling, import og anvendelse af særligt farlige stoffer og materialer.</p>\r\n<p>…</p>\r\n<p class=\"Overskriftsnummer1\" style=\"text-align: left;\">Bekendtgørelse nr. 302 af 13. maj 1993 om arbejde med kodenummererede produkter.</p>\r\n<p>…</p>\r\n<p class=\"Overskriftsnummer1\">Kapitel 3</p>\r\n<p class=\"Overskriftsnummer1\">Brug</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 11.</span> Et produkt må ikke anvendes, hvis produktet i brugsklar stand har højere tal i kodenummeret end det, der i bilag 2 er angivet for den pågældende arbejdsproces.</p>\r\n<p class=\"NormalInd\">\r\n   <span class=\"Italic\">Stk. 2.</span> Bestemmelsen i stk. 1 kan fraviges, når der i medfør af anden lovgivning stilles særlige krav til overfladens egenskaber eller til det færdige arbejde.</p>\r\n<p class=\"NormalInd\">\r\n   <span class=\"Bold\">§ 12.</span> Et produkt må ikke anvendes, hvis det til den påtænkte anvendelse kan erstattes af et ufarligt, mindre farligt eller mindre generende produkt. Der skal derfor normalt anvendes et produkt med lavest muligt kodenummer i brugsklar stand.</p>\r\n<p class=\"NormalInd\">\r\n   <span class=\"Italic\">Stk. 2.</span> Når brugen af et erstatningsprodukt vil medføre ikke uvæsentlige forskelle i tekniske egenskaber eller udgifter, skal der foretages en samlet afvejning af de tekniske og økonomiske konsekvenser over for de sikkerheds- og sundhedsmæssige hensyn.</p>\r\n<p class=\"NormalInd\">\r\n   <span class=\"Italic\">Stk. 3.</span> Virksomhedens arbejdsmiljøorganisation skal inddrages i vurderingen af, om erstatning kan foretages.</p>\r\n<p class=\"NormalInd\">\r\n   <span class=\"Italic\">Stk. 4.</span> Hvis erstatning ikke kan foretages efter stk. 1, eller brugen af produktet ikke kan undlades, fordi en samlet afvejning efter stk. 2 viser, at brugen af et erstatningsprodukt vil medføre urimelige merudgifter for arbejdsgiveren, skal dette på forlangende dokumenteres over for Arbejdstilsynet.</p>\r\n<p class=\"Overskriftsnummer1\">Kapitel 4</p>\r\n<p class=\"Overskriftsnummer1\">Sikkerhedsforanstaltninger</p>\r\n<p class=\"NormalInd\">\r\n   <span class=\"Bold\">§ 13.</span> Ved arbejde med produkterne skal der mindst træffes de sikkerhedsforanstaltninger, der er angivet i bilagene til denne bekendtgørelse.</p>\r\n<p class=\"NormalInd\">\r\n   <span class=\"Italic\">Stk. 2.</span> I forbindelse med klargøring og afslutning af arbejdet, skal der mindst træffes de sikkerhedsforanstaltninger, der er angivet i bekendtgørelsens bilag, til imødegåelse af sundhedsfare fra støv- og afbrændingsprodukter.</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 16.</span> Hvor det er nødvendigt at flere beskæftigede samtidig udfører arbejde med produkterne så nær hinanden, at der er fare for sundhedsfarlig påvirkning ud over den, der kan henføres til eget arbejde, skal der træffes tilstrækkelige sikkerhedsforanstaltninger til imødegåelse af sundhedsfaren.</p>\r\n<p class=\"NormalInd\">\r\n   <span class=\"Italic\">Stk. 2.</span> Andre beskæftigede end de, der udfører arbejdet med produkterne eller nødvendigt arbejde i forbindelse hermed, må ikke udsættes for sundhedsfarlig påvirkning fra dette arbejde.</p>\r\n<p class=\"Overskriftsnummer1\">Kapitel 5</p>\r\n<p class=\"Overskriftsnummer1\">Dispensationer</p>\r\n<p class=\"NormalInd\">\r\n   <span class=\"Bold\">§ 22.</span> Direktøren for Arbejdstilsynet kan, hvor særlige forhold foreligger, tillade afvigelser fra bestemmelserne i denne bekendtgørelse, når det skønnes rimeligt og fuldt forsvarligt.</p>\r\n<p class=\"NormalInd\">\r\n   <span class=\"Italic\">Stk. 2.</span> <span class=\"Italic\">…</span></p>\r\n<p>…</p>\r\n<p class=\"Overskriftsnummer1\">Bilag 7</p>\r\n<p class=\"Overskriftsnummer1\">Industriel overfladebehandling</p>\r\n<p class=\"Overskriftstekst2\" style=\"text-align: left;\">7.1. Bilagets område.</p>\r\n<p class=\"Overskriftsnummer2\" style=\"text-align: left;\">a. Påføring af maling og lak på emner på faste arbejdspladser, ved processer som fx</p>\r\n<p class=\"NormalInd\">sprøjtepåføring,</p>\r\n<p class=\"NormalInd\">valsepåføring,</p>\r\n<p class=\"NormalInd\">dypning,</p>\r\n<p class=\"NormalInd\">tæppepåføring (tæppelakering).</p>\r\n<p class=\"NormalInd\">Overfladebehandling i anlæg som sprøjtekabiner herunder kombikabiner, sprøjtebokse og lukkede anlæg.</p>\r\n<p class=\"NormalInd\">Arbejde med produkter på skibe, skibselementer, store konstruktioner og dele dertil, der udføres på værfter hører under bilag 3 (skibe m.v.).</p>\r\n<p class=\"NormalInd\">Arbejde med produkter på emner, som på grund af vægt, form eller størrelse ikke kan placeres i sprøjteboks, sprøjtekabine eller lukkede anlæg hører under bilag 4 (konstruktioner).</p>\r\n<p class=\"Overskriftsnummer2\" style=\"text-align: left;\">b. Arbejdsoperationer og processer i forbindelse med arbejde omfattet af 7.1.a., hvor dampe og støv afgives til luften, fx</p>\r\n<p class=\"NormalInd\">klargøring af emner,</p>\r\n<p class=\"NormalInd\">for- og efterbehandling af emner,</p>\r\n<p class=\"NormalInd\">rengøring af udstyr,</p>\r\n<p class=\"NormalInd\">blanding af farver m.v.,</p>\r\n<p class=\"NormalInd\">håndtering af emner til tørring eller afkøling,</p>\r\n<p class=\"NormalInd\">tørring eller afdunstning af overfladebehandlede emner.</p>\r\n<p>…</p>\r\n<p class=\"Overskriftstekst3\" style=\"text-align: left;\">7.3. Sikkerhedsforanstaltninger.</p>\r\n<p class=\"Overskriftsnummer2\" style=\"text-align: left;\">7.3.1. Ventilation.</p>\r\n<p class=\"NormalInd\">Overfladebehandling omfattet af 7.1.a. skal ske i lukket anlæg, sprøjteboks eller sprøjtekabine.</p>\r\n<p class=\"NormalInd\">Nye sprøjtebokse til manuel vådmaling og nye sprøjtekabiner til manuel vådmaling skal opfylde kravene nævnt i skema VII. 1.a. og skema VII. 2.a.</p>\r\n<p class=\"NormalInd\">Eksisterende sprøjtebokse til manuel vådmaling og eksisterende sprøjtekabiner til manuel vådmaling skal opfylde kravene nævnt i skema VII. 1.b. og skema VII. 2.b.</p>\r\n<p class=\"NormalInd\">Overfladebehandlingen må ikke kunne foregå, uden at ventilationen er i drift.</p>\r\n<p class=\"NormalInd\">Afdampning og tørring af overfladebehandlede emner skal ske i lukket anlæg, sprøjteboks, sprøjtekabine eller i særligt indrettede rum udstyret med mekanisk ventilation, se også skema VII. 7.</p>\r\n<p class=\"NormalInd\">Ved blandebord og lignende skal der være effektiv mekanisk udsugning.</p>\r\n<p class=\"NormalInd\">For- og efterbehandling samt klargøring af emner, der medfører luftforurening eller risiko for sundhedsfarlige arbejdsoperationer, skal ske i lukket anlæg, sprøjteboks, sprøjtekabine eller i særlige rum udstyret med tilstrækkelig mekanisk ventilation.</p>\r\n<p>…</p>\r\n<p class=\"Overskriftsnummer2\" style=\"text-align: left;\">7.3.2 Personlige værnemidler m.v.</p>\r\n<p class=\"NormalInd\">Skema VII. 3, VII. 4, VII. 5, VII. 6 og VII. 7 angiver, hvilke personlige værnemidler der skal anvendes ved det enkelte arbejde. De personlige værnemidler sammensættes af de værnemidler, der er angivet både for tallet før bindestregen og tallet efter bindestregen i kodenummeret.</p>\r\n<p class=\"NormalInd\">Vedrørende principperne for sammensætning af de personlige værnemidler henvises til bilag 2, afsnit 2.3.1, »Personlige værnemidler m.v.«.</p>\r\n<p class=\"Overskriftsnummer1\" style=\"text-align: left;\">Skema VII. 5.</p>\r\n<p class=\"NormalInd\">Personlige værnemidler og særligt arbejdstøj for for- og efterbehandling</p>\r\n<p>udenfor lukket anlæg, sprøjteboks og sprøjtekabine</p>\r\n<p>--------------------------------------------------------------------</p>\r\n<p>Kodenr.</p>\r\n<p>--------------------------------------------------------------------</p>\r\n<p>Tallet Spartel, pensel Sprøjte</p>\r\n<p>før/efter rulle o.lign.</p>\r\n<p>stregen</p>\r\n<p>---------------------------------------------------------------------</p>\r\n<p>4- Luftforsynet halvmaske Luftforsynet helmaske L)</p>\r\n<p>øjenværn B) L)</p>\r\n<p>--------------------------------------------------------------------</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/07/2014"
        },
        {
            "displayName": "Accession",
            "displayValue": "W20140950125"
        },
        {
            "displayName": "Entydig dokumentidentifikation",
            "displayValue": "BE005864"
        },
        {
            "displayName": "Dato for indlæggelse",
            "displayValue": "08/07/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9501"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "05/05/2014"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Arbejdsmiljøklagenævnet, j.nr. 2013-6050-57382"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}