{
    "id": 212314,
    "title": "Forslag til folketingsbeslutning om byrådsmedlemmers og regionrådsmedlemmers vilkår i forbindelse med orlov og sygeorlov",
    "documentTypeId": "480",
    "isSagsforlobPeriodValid": true,
    "shortName": "2019/1 BSF 67",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 20. december 2019 af Jens Henrik Thulesen Dahl (DF), Karina Adsbøl (DF), Liselott Blixt (DF), Rene Christensen (DF), Kristian Thulesen Dahl (DF), Søren Espersen (DF), Marie Krarup (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om byrådsmedlemmers og regionrådsmedlemmers vilkår i forbindelse med orlov og sygeorlov</p>\r\n<p class=\"NormalInd\">Folketinget pålægger regeringen af fremsætte de nødvendige lovforslag og foretage de nødvendige ændringer af administrative forskrifter med henblik på at sikre, at byrådsmedlemmer og regionsrådsmedlemmer fremover ikke vil have ret til vederlag ved orlov på grund af ferie, varetagelse af andet arbejde eller studier m.v., ligesom de skal fremvise lægeerklæring i forbindelse med sygeorlov.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Byrådsmedlemmer og regionsrådsmedlemmer har i dag ret til vederlag i 3 måneder, hvis de tager orlov på grund af ferie, andet arbejde, studier el.lign. Ved sygdom eller barsel kan medlemmerne få 9 måneders orlov, ligesom de i tilfælde af sygdom ikke skal godtgøre, hvorfor de sygemelder sig. Derfor behøver byråds- og regionrådsmedlemmer heller ikke at fremlægge dokumentation for sygdom i form af eksempelvis en lægeerklæring.</p>\r\n<p class=\"NormalInd\">I forbindelse med folketingsvalget den 5. juni 2019 var der flere lokalpolitikere, der havde taget orlov for at føre valgkamp. Det fremgik af en artikel i Berlingske, at flere medlemmer af Københavns Borgerrepræsentation havde taget betalt orlov, mens de førte valgkamp. En af dem var den dengang kommende leder af partiet Liberal Alliance, Alex Vanopslagh. Ifølge avisens oplysninger var han væk fra Borgerrepræsentationen i omkring 7 uger, hvor han opretholdt sit vederlag (»Politikere førte valgkamp på betalt orlov: Reglerne er alt for gavmilde«, Berlingske.dk, den 23. august 2019).</p>\r\n<p class=\"NormalInd\">Forslagsstillerne mener, det er urimeligt, at byrådsmedlemmer og regionrådsmedlemmer kan opretholde vederlag, når de ønsker at forfølge egne interesser. I det nævnte eksempel oplyste Alex Vanopslagh, at han ikke havde tid til at passe sit fuldtidsarbejde og arbejdet i Borgerrepræsentationen, samtidig med at han skulle føre valgkamp, hvilket jo er fuldt forståeligt. Det fremgår endvidere af artiklen, at han i øvrigt havde forhørt sig om, hvorvidt han kunne frasige sig vederlaget, mens han holdt orlov, hvilket han ikke kunne.</p>\r\n<p class=\"NormalInd\">Et andet eksempel er Svend Brandt fra Enhedslisten, der er medlem af byrådet i Haderslev Kommune, og som har taget orlov, fordi han de seneste år har brugt meget tid på sit fuldtidsarbejde og arbejdet i byrådet. Han meddelte i august 2019, at han ville bruge sin orlov på at være mere sammen med sin familie og passe sit hus. Også Svend Brandt oplyste, at det ikke havde været muligt for ham at frasige sig vederlaget (»Orlovs-gak for skattekroner: Fuld løn for at male huset«, Ekstrabladet.dk, den 28. august 2019).</p>\r\n<p class=\"NormalInd\">Endnu et eksempel er Camilla Fabricius fra Socialdemokratiet, som har siddet i Aarhus Byråd. Hun blev valgt ind i Folketinget ved det seneste folketingsvalg og valgte derefter at søge orlov fra byrådsarbejdet. Da hun søgte orlov i stedet for at træde ud af byrådet, medførte det, at hun fik løn i 3 måneder, samtidig med at hun får løn fra Folketinget. I dette tilfælde får Camilla Fabricius således løn for to politiske stillinger, selv om hun kun varetager arbejdet som medlem af Folketinget (»Folketingspolitiker tog orlov fra byrådet, men får stadig fuld løn«, Nyheder.tv2.dk, den 28. august 2019).</p>\r\n<p class=\"NormalInd\">Der findes mange andre eksempler på lokalpolitikere, der opretholder vederlag, selv om de blot holder fri. DR Nyheder har for nyligt afdækket lokale politikeres brug af orlovsordningen. En aktindsigt hos landets kommuner viste, at 194 byrådsmedlemmer i perioden mellem den 1. januar 2018 og den 1. september 2019 har benyttet sig af orlovsordningen. De 194 medlemmer fordelte sig på følgende typer orlov: 81 fik orlov på grund af sygdom, 34 fik orlov på grund af barsel, 41 fik orlov på grund af travlhed på arbejdet, 13 fik orlov til at holde ferie, 11 fik orlov af personlige årsager, mens 14 har angivet andre årsager (»194 politikere på orlov med løn: Jeg troede, det var en fejl, da min lønseddel kom«, Dr.dk, den 27. oktober 2019).</p>\r\n<p class=\"NormalInd\">Forslagsstillerne mener, at disse eksempler endnu engang rejser spørgsmålet om, hvorvidt de folkevalgte har for mange særordninger og goder, som almindelige lønmodtagere ikke nyder godt af. I mange tilfælde ønsker de folkevalgte ikke engang selv at modtage vederlaget, når de holder fri fra arbejdet af personlige årsager, hvilket netop var tilfældet i to af de ovennævnte eksempler.</p>\r\n<p class=\"NormalInd\">Ifølge chefforsker ved Danmarks Medie- og Journalisthøjskole Roger Buch er det ikke muligt at frasige sig vederlaget, og udbetalingen af disse vederlag er lovmæssigt korrekt forvaltning (»Politikere førte valgkamp på betalt orlov: Reglerne er alt for gavmilde«, Berlingske.dk, den 23. august 2019). Forslagsstillerne synes, at reglerne for orlov til politikere skal ændres og forsimples, så de er på linje med de regler, der gælder for alle andre på arbejdsmarkedet, som selv må betale for en orlovsperiode. Indtil reglerne er ændret, mener forslagsstillerne, at det vil være klogt at undlade at bruge og misbruge reglerne, og at de enkelte politikere i øvrigt selv arbejder for, at deres parti, når det er ved magten, får ændret reglerne.</p>\r\n<p class=\"NormalInd\">Indeværende forslag har til formål at sikre, at medlemmer af byråd og regionsråd fremover har samme vilkår som almindelige lønmodtagere, når disse vælger at holde fri for at forfølge egne personlige interesser. Herudover foreslår forslagsstillerne, at medlemmer af byråd og regionsråd fremover skal fremvise dokumentation ved sygdom ligesom andre borgere, der sygemelder sig. Forslaget betyder således, at byrådsmedlemmer og regionrådsmedlemmer ikke længere vil kunne få udbetalt vederlag, når de går på orlov for at holde ferie, varetage andet arbejde eller studere m.v., ligesom de fremover vil skulle fremvise en lægeerklæring, når de sygemelder sig.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Jens Henrik Thulesen Dahl</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om byrådsmedlemmers og regionrådsmedlemmers vilkår i forbindelse med orlov og sygeorlov</p>\r\n<p class=\"ForslagsNummer\">(Beslutningsforslag nr. B 67)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2019/1 BF 67",
            "stateLabel": "Bortfaldet",
            "references": [
                {
                    "shortName": "2019/1 BSF 67",
                    "title": "Forslag til folketingsbeslutning om byrådsmedlemmers og regionrådsmedlemmers vilkår i forbindelse med orlov og sygeorlov",
                    "presentationName": "Beslutningsforslag som fremsat",
                    "documentTypeId": 480,
                    "documentId": 212314,
                    "eliUri": "/eli/ft/20191BB00067",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/beslutningsforslag/b67/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "21/12/2019"
        },
        {
            "displayName": "Accession",
            "displayValue": "20191BB00067"
        },
        {
            "displayName": "Entydig dokumentidentifikation",
            "displayValue": "AX024109"
        },
        {
            "displayName": "Dato for førstegangsindlæggelse",
            "displayValue": "21/12/2019"
        },
        {
            "displayName": "Dato for indlæggelse",
            "displayValue": "21/12/2019"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "67"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}