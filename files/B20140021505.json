{
    "id": 161817,
    "title": "Bekendtgørelse om betaling for brug af statens jernbanenet og om miljøtilskud til godstransport på jernbane",
    "documentTypeId": "60",
    "isSagsforlobPeriodValid": true,
    "shortName": "BEK nr 215 af 06/03/2014",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om betaling for brug af statens jernbanenet og om miljøtilskud til godstransport på jernbane<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p class=\"Indledning2\">I medfør af § 9, stk. 6, § 11 og § 24 h, stk. 1, i lov om jernbane, jf. lovbekendtgørelse nr. 1249 af 11. november 2010, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Jernbanevirksomheder betaler afgift for kørsel på statens jernbaneinfrastruktur i form af kilometerafgift og kapacitetsafgift samt broafgifter for passage af Storebælt og Øresund. Disse afgifter betegnes samlet som infrastrukturafgifter.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Der betales ikke afgift for kørsel på S-togsnettet.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Banedanmark fastsætter satserne for kilometerafgift og kapacitetsafgift efter reglerne i § 3.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Banedanmark fastsætter endvidere procedurer for opkrævning af infrastrukturafgifterne, hvilke former for kørsel som er fritaget for infrastrukturafgifter, hvilke ydelser Banedanmark skal levere for infrastrukturafgifterne samt regler for afbestilling og tilbagekaldelse af kanaler.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Banedanmark fastsætter regler for en obligatorisk præstationsordning med henblik på at tilskynde infrastrukturforvalter og jernbanevirksomheder på statens jernbaneinfrastruktur til at optimere jernbanenettes funktionalitet, og således at der kan udbetales bod eller bonus som følge af forsinkede tog på baggrund af årsagen til forsinkelserne. Trafik udført af regionale jernbaneselskaber og trafik på S-togsnettet samt materieltog er ikke omfattet af præstationsordningen.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Bod eller bonus fastsættes på baggrund af en kanalregularitet, der fastsættes til forsinkelser over 4 min. og 59 sek. eller akut aflyst (mindre end 72 timer før planmæssig afgang).</p>\r\n<p class=\"Stk2\">\r\n   <span class=\"StkNr\" id=\"Par2_Stk5\">Stk. 5.</span> Banedanmark fastlægger et registreringssystem til brug for registreringen af de faktiske forsinkelser og årsager hertil.</p>\r\n<p class=\"Stk2\">\r\n   <span class=\"StkNr\" id=\"Par2_Stk6\">Stk. 6.</span> Banedanmark fastsætter infrastrukturafgifterne og præstationsordningen i en bekendtgørelse.</p>\r\n<p class=\"Stk2\">\r\n   <span class=\"StkNr\" id=\"Par2_Stk7\">Stk. 7.</span> Infrastrukturafgifterne og bod eller bonus opkræves eller udbetales af Banedanmark.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Kilometerafgiften kan være ens for alle tog eller differentieret mellem godstog og persontog. Kilometerafgifterne fastsættes som de kortsigtede marginalomkostninger, som statens jernbaneinfrastruktur påføres ved et gennemsnitligt togs kørsel på jernbaneinfrastrukturen.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> På delstrækninger, hvor der er knaphed på kapacitet, kan der i dagtimerne opkræves en kapacitetsafgift med henblik på at optimere udnyttelsen af infrastrukturen.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Alle ændringer af afgiftssatser, bortset fra løbende prisreguleringer, skal så vidt muligt varsles af Banedanmark mindst 12 måneder inden de pågældende ændringers ikrafttrædelse.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> For passage af Storebæltsforbindelsen betales følgende broafgift (ekskl. moms):</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> For passagertog betales 6.757,14 kr. pr. tog.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> For godstog betales 6.268,22 kr. pr. tog.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> For passage af den danske del af Øresundsforbindelsen betales følgende broafgift (ekskl. moms):</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num1\">1)</span> For passagertog betales 2.119,70 kr. pr. tog.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num2\">2)</span> For godstog betales 2.564,75 kr. pr. tog.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Banedanmark foretager en gang årligt, første gang pr. 1. januar 2015, på baggrund af udviklingen i det generelle pris- og lønindeks en regulering af de beløb, der skal betales for passage af Storebæltsforbindelsen og den danske del af Øresundsforbindelsen, og fastsætter i en bekendtgørelse de beløb, der herefter vil skulle betales.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Jernbanevirksomheder kan få udbetalt et miljøtilskud af Banedanmark på grundlag af fragtbrevet for transport af gods</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num1\">1)</span> ved jernbanetransport mellem to lokaliteter på det af staten forvaltede jernbanenet,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num2\">2)</span> ved jernbanetransport mellem en lokalitet på det af staten forvaltede jernbanenet og en udenlandsk lokalitet, eller</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num3\">3)</span> ved intermodale transporter efter stk. 2 mellem to udenlandske lokaliteter.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Intermodale transporter, der berettiger til udbetaling af miljøtilskud, omfatter transporter af standardiserede lastbærere (trailere, veksellad eller containere), der går i transit gennem Danmark, og som i mindst den ene ende af transporten omlæsses til eller fra lastbil.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Miljøtilskuddets størrelse og vilkårene for dets udbetaling fastsættes i en bekendtgørelse af Banedanmark ud fra det provenu, som godstogene betaler i kilometerafgift og eventuel kapacitetsafgift divideret med det samlede antal støtteberettigede tonkm. Over- eller underskud kan modregnes i et efterfølgende år.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Ændringer af miljøtilskuddets størrelse kan ske med 1 måneds varsel.</p>\r\n<p class=\"Stk2\">\r\n   <span class=\"StkNr\" id=\"Par5_Stk5\">Stk. 5.</span> Miljøtilskuddet udbetales af Banedanmark.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Bekendtgørelsen træder i kraft den 12. marts 2014 med virkning fra 1. januar 2014, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Bestemmelserne i § 1-3 har virkning fra 1. januar 2013.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Bekendtgørelse nr. 1107 af 21. november 2012 om betaling for brug af statens jernbanenet og om miljøtilskud til godstransport på jernbane ophæves med virkning fra 1. januar 2014, jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Bestemmelserne i §§ 1-3 i bekendtgørelse nr. 1107 af 21. november 2012 om betaling for brug af statens jernbanenet og om miljøtilskud til godstransport på jernbane, ophæves med virkning fra d. 1. januar 2013.</p>\r\n<p class=\"Stk2\">\r\n   <span class=\"StkNr\" id=\"Par6_Stk5\">Stk. 5.</span> I de tilfælde hvor en jernbanevirksomhed for godstog i 2013 har betalt tonkilometerafgift i henhold bekendtgørelse nr. 1108 af 23. november 2012 om infrastrukturafgifter m.v. for statens jernbanenet og dette beløb overstiger, hvad der i samme periode skal betales i henhold til bekendtgørelse nr. 214 af 10. marts 2014 om infrastrukturafgifter m.v. for statens jernbanenet, tilbagebetaler Banedanmark differencen til jernbanevirksomheden. I de tilfælde hvor en jernbanevirksomhed for godstog i 2013 har betalt tonkilometerafgift i henhold bekendtgørelse nr. 1108 af 23. november 2012 om infrastrukturafgifter m.v. for statens jernbanenet og dette beløb er mindre end, hvad jernbanevirksomheden i samme periode skal betale i henhold til bekendtgørelse nr. 214 af 10. marts 2014 om infrastrukturafgifter m.v. for statens jernbanenet opkræver Banedanmark ikke jernbanevirksomheden yderligere.</p><div class=\"Givet\" id=\"Givet\"><p class=\"Givet\" align=\"center\">Transportministeriet, den 6. marts 2014</p><p class=\"Sign1\" align=\"center\">Magnus Heunicke</p><p class=\"Sign2\" align=\"right\">/ Thomas Jørgensen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen gennemfører dele af Europa-Parlamentets og Rådets direktiv 2012/34/EU af 21. november 2012 om oprettelse af et fælles europæisk jernbaneområde, EU-tidende 2012 nr. L 343, s. 32.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/03/2014"
        },
        {
            "displayName": "Accession",
            "displayValue": "B20140021505"
        },
        {
            "displayName": "Entydig dokumentidentifikation",
            "displayValue": "BL000894"
        },
        {
            "displayName": "Dato for førstegangsindlæggelse",
            "displayValue": "11/03/2014"
        },
        {
            "displayName": "Dato for indlæggelse",
            "displayValue": "11/03/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "215"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "06/03/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Transportmin., j.nr. 2010-487"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}