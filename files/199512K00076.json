{
    "id": 112383,
    "title": "1995 LSF 76   FORSLAG TIL LOV OM ÆNDRING AF SKATTESTYRELSESLOVEN (INHABILITET FOR DEN   KOMMUNALE LIGNINGSCHEF VED SEKRETARIATSBISTAND TIL SKATTEANKENÆVNET) ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 76",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 76 </P>  \r\n\r\n<P></P>  \r\n\r\n<P>Forslag til Lov om ændring af skattestyrelsesloven (Inhabilitet for den  \r\n\r\n kommunale ligningschef ved sekretariatsbistand til skatteankenævnet) </P>  \r\n\r\n<P></P>  \r\n\r\n<P>Fremsat af Brian Mikkelsen (KF) Flemming Hansen (KF) Pernille Sams (KF)  \r\n\r\n Gitte Seeberg (KF) John Vinther (KF) </P>  \r\n\r\n<P></P>  \r\n\r\n<P>den 21. november 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om skattemyndighedernes organisation og opgaver m.v.  \r\n\r\n (skattestyrelsesloven), jf. lovbekendtgørelse nr. 85 af 7. februar 1995,  \r\n\r\n foretages følgende ændring: </P>  \r\n\r\n<P> <B>1.</B> I <I>§ 11, stk. 2,</I> indsættes efter 1. pkt. som nyt punktum:  \r\n\r\n</P>  \r\n\r\n<P>&#187;Den efter § 1, stk. 2, af kommunalbestyrelsen udpegede person kan  \r\n\r\n uanset bestemmelsen i 1. pkt. ikke yde sekretariatsbistand til  \r\n\r\n skatteankenævnet i den kommune, hvor den pågældende har det øverste ansvar  \r\n\r\n for den kommunale skattemyndigheds ligningsarbejde.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. Loven har  \r\n\r\n virkning fra og med den 1. juni 1996. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Indledning </P>  \r\n\r\n<P>Efter de gældende regler er det den kommunale skattemyndighed, der er  \r\n\r\n sekretariat for det lokale skatteankenævn. Dette betyder i praksis, at  \r\n\r\n sekretariatsmyndigheden for skatteankenævnet organisatorisk er den samme  \r\n\r\n myndighed som den, der har foretaget skatteansættelsen i første instans.  \r\n\r\n Dette forhold rejser en række særegne habilitetsproblemer, som er forsøgt  \r\n\r\n løst i skattestyrelseslovens § 11, stk. 2 og 3. Efter disse regler må der  \r\n\r\n ikke være personsammenfald mellem den skatteansættende myndighed og  \r\n\r\n sekretariatsmyndigheden. Det vil sige, at sekretariatsbetjeningen ved  \r\n\r\n skatteankenævnet skal ydes af en anden person end den, der konkret har  \r\n\r\n afgjort eller har deltaget i afgørelsen af skattesagen ved den kommunale  \r\n\r\n skattemyndighed som første instans. Det har således ingen betydning, at to  \r\n\r\n medarbejdere i hver sin funktion har samme chef. Det er tillige uden  \r\n\r\n betydning, at chefen for den kommunale skattemyndighed selv behandler sagen  \r\n\r\n enten i den kommunale skattemyndighed eller bistår skatteankenævnet med  \r\n\r\n sekretariatsbistand. Sammenfattende kan det siges, at reglerne, som de er  \r\n\r\n udformet i dag, ikke kræver, at sekretariatsfunktionen udskilles fra den  \r\n\r\n kommunale skattemyndighed, eller at der knyttes et særligt personale til  \r\n\r\n denne funktion. </P>  \r\n\r\n<P> <I>Retssikkerhedsmæssige overvejelser</I>  </P>  \r\n\r\n<P>Som det fremgår af ovenstående, har den kommunale skattemyndighed en  \r\n\r\n dobbelt rolle dels som skattemyndighed og dels som sekretariat for  \r\n\r\n skatteankenævnet. Dette forhold giver naturligvis anledning til, at man må  \r\n\r\n gøre sig den overvejelse, om det ikke af retssikkerhedsmæssige årsager bør  \r\n\r\n undgås, at der sker en sammenblanding af de to funktioner. Det er givet, at  \r\n\r\n hensynet til skatteborgernes retssikkerhed må prioriteres meget højt i disse  \r\n\r\n overvejelser. Borgerne skal til enhver tid kunne være sikre på, at  \r\n\r\n behandlingen af deres skattesag sker på en uvildig måde og på grundlag af en  \r\n\r\n sagsbehandling, der på en rimelig måde dækker alle sagens skattemæssige  \r\n\r\n aspekter. Dermed være ikke sagt, at der ikke er tilfælde, hvor det kan være  \r\n\r\n rimeligt, at den kommunale skattemyndighed yder sekretariatsbistand til  \r\n\r\n skatteankenævnet. Men i tilfælde, hvor f.eks. den kommunale skattechef  \r\n\r\n deltager i sekretariatsbetjeningen af skatteankenævnet i skattesager, og hvor  \r\n\r\n en af den pågældendes underordnede medarbejdere har deltaget i  \r\n\r\n sagsbehandlingen, optræder den pågældende skattechef efter Det Konservative  \r\n\r\n Folkepartis opfattelse i en mildt sagt uheldig dobbeltrolle. Hensynet til  \r\n\r\n retsfølelsen hos den enkelte borger og almindelige retssikkerhedshensyn taler  \r\n\r\n for, at den situation helt undgås. Det må her særligt tages med i  \r\n\r\n betragtning, at i specielt de mindre kommuner vil det ofte forekomme, at  \r\n\r\n skattechefen er et kendt ansigt udadtil i kommunen som følge af sin stilling  \r\n\r\n som skattechef. </P>  \r\n\r\n<P> <I>Lovforslaget</I>  </P>  \r\n\r\n<P>På baggrund af ovenstående foreslås det, at den kommunale skattechef  \r\n\r\n generelt afskæres fra at yde sekretariatsbistand til det lokale  \r\n\r\n skatteankenævn. Lovforslaget skal også ses på baggrund af  \r\n\r\n Retssikkerhedsudvalgets anbefalinger på dette område i Skattepolitisk  \r\n\r\n redegørelse fra juni 1994, jf. kapitel VI, afsnit 3.2. </P>  \r\n\r\n<P> <I>Beslutningsforslag nr. B 47</I>  </P>  \r\n\r\n<P>Forslag til folketingsbeslutning om sikring mod habilitetsproblemer ved  \r\n\r\n behandlingen af klager i skatteankenævnene (B 47) blev fremsat af  \r\n\r\n Fremskridtspartiet den 27. januar 1995. (Till. A. sp. 2033 FF sp. 3273, Till.  \r\n\r\n B sp. 461 og FF sp. 5289). Det Konservative Folkeparti støttede som det  \r\n\r\n eneste parti ud over forslagsstillerne beslutningsforslaget. Forslaget var  \r\n\r\n dog meget vidtgående, idet en vedtagelse ville indebære, at den kommunale  \r\n\r\n skatteforvaltning generelt ville være afskåret fra at yde sekretariatsbistand  \r\n\r\n til kommunernes skatteankenævn. Lovforslaget skal ses som en opfølgning på  \r\n\r\n nævnte beslutningsforslag. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Det foreslås, at chefen for den kommunale skatteligning er inhabil ved  \r\n\r\n sekretariatsbetjeningen af det lokale skatteankenævn i den kommune, hvor den  \r\n\r\n pågældende er ligningschef. For de øvrige medarbejdere i forvaltningen skal  \r\n\r\n fortsat gælde, at de kun er inhabile, i det omfang de har medvirket ved  \r\n\r\n behandlingen af skatteansættelsen i den sag, som påklages til  \r\n\r\n skatteankenævnet. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven træder i kraft dagen efter bekendtgørelsen i  \r\n\r\n Lovtidende. For at give kommunerne mulighed for at indrette sig på den  \r\n\r\n foreslåede ændring dog først med virkning fra den 1. juni 1996. </P>  \r\n\r\n<P> <I>Bilag </I></P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af den bestemmelse, der berøres af </P>  \r\n\r\n<P>lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om skattemyndighedernes organisation og opgaver m.v.  \r\n\r\n (skattestyrelsesloven), jf. lovbekendtgørelse nr. 85 af 7. februar 1995,  \r\n\r\n foretages følgende ændring: </P>  \r\n\r\n<P> <B>1.</B> I <I>§ 11, stk. 2,</I> indsættes efter 1. pkt. som nyt punktum:  \r\n\r\n</P>  \r\n\r\n<P>&#187;Den efter § 1, stk. 2, af kommunalbestyrelsen udpegede person, kan  \r\n\r\n uanset bestemmelsen i 1. pkt. ikke yde sekretariatsbistand til  \r\n\r\n skatteankenævnet i den kommune, hvor den pågældende har det øverste ansvar  \r\n\r\n for den kommunale skattemyndigheds ligningsarbejde.&#171; </P>  \r\n\r\n<P> <B>§ 11.</B> Den kommunale skattemyndighed yder sekretariatsbistand til  \r\n\r\n skatteankenævnet. Nævnet kan anmode sekretariatet om at være repræsenteret  \r\n\r\n ved nævnets møder. </P>  \r\n\r\n<P> <I>Stk. 2.</I> Den, som tidligere har deltaget i en afgørelse om  \r\n\r\n ansættelse eller i øvrigt har medvirket ved behandlingen af en sag efter § 2,  \r\n\r\n må ikke yde sekretariatsbistand til skatteankenævnet ved behandling af en  \r\n\r\n klage til skatteankenævnet over samme afgørelse. </P>  \r\n\r\n<P> <I>Stk. 3.</I> En kommune, der ikke kan sikre den i stk. 2 foreskrevne  \r\n\r\n habilitet hos sit personale, skal anvede ekstern sekretariatsbistand. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/11/1995"
        },
        {
            "displayName": "Accession",
            "displayValue": "199512K00076"
        },
        {
            "displayName": "Entydig dokumentidentifikation",
            "displayValue": "CL000298"
        },
        {
            "displayName": "Dato for førstegangsindlæggelse",
            "displayValue": "21/11/1995"
        },
        {
            "displayName": "Dato for indlæggelse",
            "displayValue": "21/11/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "76"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}