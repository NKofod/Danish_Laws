{
    "id": 166026,
    "title": "Bekendtgørelse om pengeinstitutters videregivelse af væsentlig viden om aktiver i et refinansieringsregister",
    "documentTypeId": "60",
    "isSagsforlobPeriodValid": true,
    "shortName": "BEK nr 1228 af 21/11/2014",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om pengeinstitutters videregivelse af væsentlig viden om aktiver i et refinansieringsregister</p>\r\n<p class=\"Indledning2\">I medfør af § 152 m, stk. 2, og § 373, stk. 4, i lov om finansiel virksomhed, jf. lovbekendtgørelse nr. 928 af 4. august 2014, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Denne bekendtgørelse finder anvendelse på pengeinstitutter, der har overdraget aktiver i et refinansieringsregister til en berettiget enhed, hvis den pågældende berettigede enhed har udstedt værdipapirer, der er optaget til handel på et reguleret marked her i landet, i et andet land inden for den Europæiske Union eller i et land, som Unionen har indgået aftale med på det finansielle område for værdipapirer, eller for hvilke der er indgivet anmodning om optagelse til handel på et sådant marked.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Væsentlig viden</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Ved væsentlig viden forstås information om aktiverne indført i refinansieringsregisteret, der potentielt kan være intern viden, jf. § 34, stk. 2, i lov om værdipapirhandel m.v., for den berettigede enhed, herunder f.eks. information om:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> bevilliget henstand med betaling,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> objektiv indikation for værdiforringelse (OIV), jf. bekendtgørelse om finansielle rapporter for kreditinstitutter og fondsmæglerselskaber m.fl., samt indtrådt misligholdelse,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> uventede udsving i aktivers værdi, f.eks. på grund af valutakursændringer, eller</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> andre informationer, der betragtes som væsentlig viden.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Indsamling og videregivelse</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Pengeinstituttet skal sikre, at procedurerne for indsamling og videregivelse af væsentlig viden er hensigtsmæssige, tilstrækkelige og effektive.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Pengeinstituttet skal udpege en person, der er ansvarlig for, at videregivelse af væsentlig viden sker hurtigst muligt.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Pengeinstituttet skal sikre, at der i forening med den berettigede enhed fastlægges en procedure for videregivelse og modtagelse af væsentlig viden, herunder en procedure for underretning af pengeinstituttet om offentliggørelse af væsentlig viden.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Under hensyntagen til, at den berettigede enhed altid skal kunne opfylde sine forpligtelser i henhold til lovgivning, der gennemfører artikel 6 i Europa-Parlamentets og Rådets direktiv 2003/6/EF af 28. januar 2003 om insiderhandel og kursmanipulation (markedsmisbrug), i Danmark implementeret ved § 27 i lov om værdipapirhandel m.v., kan pengeinstituttet og den berettigede enhed aftale en nedre tærskel for, hvilken viden pengeinstituttet skal videregive.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Betydelige ændringer i allerede videregivet væsentlig viden skal videregives til den berettigede enhed umiddelbart efter, at disse ændringer er indtrådt.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Straf</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Overtrædelse af § 3, § 4, stk. 1 og 2 og § 5 straffes med bøde.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Ikrafttræden</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Bekendtgørelsen træder i kraft den 1. december 2014.</p><div class=\"Givet\" id=\"Givet\"><p class=\"Givet\" align=\"center\">Finanstilsynet, den 21. november 2014</p><p class=\"Sign1\" align=\"center\">Ulrik Nødgaard</p><p class=\"Sign2\" align=\"right\">/ Anne-Sofie Reng Japhetson</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/11/2014"
        },
        {
            "displayName": "Accession",
            "displayValue": "B20140122805"
        },
        {
            "displayName": "Entydig dokumentidentifikation",
            "displayValue": "BP001075"
        },
        {
            "displayName": "Dato for førstegangsindlæggelse",
            "displayValue": "26/11/2014"
        },
        {
            "displayName": "Dato for indlæggelse",
            "displayValue": "26/11/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1228"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "21/11/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Finanstilsynet, j.nr. 1912-0019"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}