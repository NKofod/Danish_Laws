{
    "id": 155130,
    "title": "Ankestyrelsens principafgørelse O-80-95 om anbringelse uden for hjemmet uden samtykke - indbringelse for landsret - overskridelse af frist",
    "documentTypeId": "240",
    "isSagsforlobPeriodValid": true,
    "shortName": "KEN nr 9229 af 15/07/1995",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-80-95 om anbringelse uden for hjemmet uden samtykke - indbringelse for landsret - overskridelse af frist</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Vestre Landsret har afvist behandling af 2 sager om anbringelse udenfor hjemmet m.v., hvor Ankestyrelsen havde stadfæstet Børn og unge-udvalgets afgørelser. Begrundelsen for landsrettens afvisning var, at sagernes indbringelse for retten var foretaget mere end 4 uger efter, at meddelelsen  om Ankestyrelsens afgørelser var modtaget. Indbringelsen for retten sker ved henvendelse til Ankestyrelsen inden udløbet af fristen på 4 uger. *)</p>\r\n   <p class=\"TekstGenerel\">I sag nr. 1 havde klageren bedt sin advokat om at indbringe sagen for landsretten umiddelbart efter udløbet af fristen på 4 uger for sagens indbringelse. Advokaten rettede skriftlig henvendelse til Ankestyrelsen den følgende dag.</p>\r\n   <p class=\"TekstGenerel\">I sag nr. 2 havde klageren forinden udløbet af fristen bedt sin advokat om at indbringe sagen for landsretten. Advokaten rettede imidlertid ikke henvendelse til Ankestyrelsen. Herefter blev der først efter nogen tid af klagerens nye advokat rettet henvendelse til Ankestyrelsen om indbringelse af sagen for landsretten.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 1024 af 13. december 1994 - § 129, stk. 1</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 218 af 15. december 1992 om bistandslovens bestemmelser om særlig støtte til børn og unge - pkt. 198, pkt. 199</p>\r\n<p>\r\n   <span class=\"Bold\">Note:</span>\r\n</p>\r\n<p>*) Landsrettens dom er gengivet i Ugeskrift for Retsvæsen 1995, side 409.</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1 - j.nr. 40185-93</p>\r\n<p>Den 3. juni 1993 traf Børn og unge-udvalget i A kommune beslutning om fortsat anbringelse udenfor hjemmet af et barn i medfør af bistandslovens § 35, stk. 1, 1. punktum, nr. 1, jf. 2. punktum.</p>\r\n<p>I møde den 2. september 1993 tiltrådte Ankestyrelsen Børn og ungeudvalgets beslutning. Ankestyrelsen underrettede klageren om afgørelsen i brev af 10. september 1993.</p>\r\n<p>Ved brev af 13. oktober 1993, der blev modtaget i Ankestyrelsen den 14. oktober 1993, krævede advokaten på klagerens vegne Ankestyrelsens afgørelse forelagt for landsretten, hvilket herefter skete den 18. oktober 1993. Ankestyrelsen påstod samtidig sagen afvist på grund af fristoverskridelsen.</p>\r\n<p>Advokaten gjorde i forbindelse med sagens behandling ved landsretten bl.a. gældende, at klageren efter telefonisk aftale kom til stede på hans kontor den 12. oktober 1993. Klageren, der var tydeligt påvirket af den alvorlige situation, medbragte adskillige breve og afgørelser m.v., dels fra A Kommune, dels fra Ankestyrelsen. Ankestyrelsens afgørelse, der bestod af 3 1/2 tæt maskinskrevne sider, var adskilt og lagt blandt det andet materiale, som klageren øjensynligt ikke havde oversigt over.</p>\r\n<p>Advokaten henviste endvidere til de forhold, der havde givet anledning til anbringelsen, bl.a. klagerens tidligere psykiske problemer i 1986. Det var gået klageren meget på, at disse gamle problemer nu havde resulteret i den besluttede fjernelse af barnet.</p>\r\n<p>Vestre Landsret tog stilling til sagen ved skriftlig behandling.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Landsretten udtalte, at da sagsøgerens advokats skriftlige begæring af 13. oktober 1993 om sagens indbringelse for landsretten var foretaget mere end 4 uger efter, at sagsøgeren havde fået meddelelse om Ankestyrelsens afgørelse, jf. bistandslovens § 129, stk. 1, afviste landsretten sagen.</p>\r\n<p>____________________________________________________</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2 - 40197-94</p>\r\n<p>Den 6. juli 1994 traf Børn og unge-udvalget i B kommune beslutning om fortsat anbringelse udenfor hjemmet af 3 børn i medfør af bistandslovens § 35, stk. 1, 1. punktum, nr. 1 og nr. 4, jf. 2. punktum. Udvalget traf endvidere beslutning om, at der vedrørende 2 af børnene fortsat skulle ske overvågning af samværet samt foretages brev- og telefonkontrol.</p>\r\n<p>I møde den 8. september 1994 tiltrådte Ankestyrelsen Børn og ungeudvalgets beslutning. Ankestyrelsen underrettede klagerne om afgørelsen i et brev af 13. september 1994.</p>\r\n<p>Klagerne anmodede herefter deres advokat om at indbringe afgørelsen for landsretten. Klagerne forstod herefter på deres advokat, at dette var sket. Der var imidlertid på intet tidspunkt af advokaten overfor Ankestyrelsen fremsat begæring om at få afgørelsen forelagt for landsretten. Den 12. oktober 1994 anmodede klagerne en ny advokat om at videreføre sagen. Den nye advokat rettede den 13. oktober 1994 henvendelse til den tidligere advokat, der imidlertid ikke besvarede denne henvendelse.</p>\r\n<p>Ved brev af 28. november 1994 rettede klagernes nye advokat henvendelse til Ankestyrelsen og anmodede om, at Ankestyrelsen så bort fra overskridelsen af 4-ugers fristen, således at sagen blev forelagt landsretten. Ankestyrelsen indbragte herefter sagen for landsretten. Ankestyrelsen påstod samtidig sagen afvist på grund af fristoverskridelsen.</p>\r\n<p>Advokaten gjorde i forbindelse med sagens behandling ved landsretten gældende, at den skete fristoverskridelse måtte anses for undskylde lig for klagerne, der inden 4-ugers fristens udløb meddelte deres daværende advokat, at de ønskede afgørelsen indbragt for landsretten. Advokaten henviste herunder til den europæiske menneskerettighedskonventions art. 5, stk. 4.</p>\r\n<p>Formalitetsspørgsmålet blev udskilt til særskilt procedure ved landsretten.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Landsretten udtalte, at da sagsøgernes begæring af 28. november 1994 om sagens indbringelse for landsretten var afgivet mere end 4 uger efter, at sagsøgerne havde fået meddelelse om Ankestyrelsens afgørelse, og da der ikke i bistandsloven eller i anden lovgivning var hjemmel til i særlige tilfælde at bortse fra den i bistandslovens § 129, stk. 1 anførte frist, afviste landsretten sagen. Det bemærkedes herved, at fristbestemmelsen i § 129, stk. 1 ikke sås at være i strid med menneskerettighedskonventionens art. 5, stk. 4.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19950922925"
        },
        {
            "displayName": "Entydig dokumentidentifikation",
            "displayValue": "BS007925"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9229"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/07/1995"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 40185-934019794"
        },
        {
            "displayName": "Stikord",
            "displayValue": "O-80-95"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}