{
    "id": 65153,
    "title": "Bekendtgørelse om Søfartens Arbejdsmiljøråd og Søfartens Arbejdsmiljøtjeneste ",
    "documentTypeId": "60",
    "isSagsforlobPeriodValid": false,
    "shortName": "BEK nr 994 af 08/12/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om Søfartens Arbejdsmiljøråd og  \r\n\r\n Søfartens Arbejdsmiljøtjeneste </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 22 a og § 28 i lov om skibes sikkerhed m.v., jf. </P>  \r\n\r\n<P>lovbekendtgørelse nr. 400 af 18. juni 1993, og efter bemyndigelse i </P>  \r\n\r\n<P>bekendtgørelse nr. 570 af 26. september 1988 fastsættes: </P>  \r\n\r\n<P> <I>Søfartens Arbejdsmiljøråd</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Søfartsstyrelsen opretter Søfartens  \r\n\r\n Arbejdsmiljøråd. </P>  \r\n\r\n<P CLASS=STK> <I>Stk. 2. </I> Søfartens Arbejdsmiljøråd er en privat  \r\n\r\n selvejende institution. </P>  \r\n\r\n<P CLASS=STK> <I>Stk. 3. </I> Søfartens Arbejdsmiljøråd har til formål at  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) fremme de ansattes sikkerhed og sundhed både fysisk og psykisk, </LI>  \r\n\r\n<LI>2) forebygge arbejdsmiljøskader, herunder arbejdsulykker,  \r\n\r\n erhvervssygdomme og nedslidning blandt ansatte på danske handelsskibe, og  \r\n\r\n</LI>  \r\n\r\n<LI>3) skabe og udbygge grundlaget for, at skibenes sikkerhedsorganisationer  \r\n\r\n gennem et organiseret arbejdsmiljøarbejde om bord sættes i stand til at løse  \r\n\r\n sikkerheds- og sundhedsspørgsmål, således at der kan opretholdes et sikkert  \r\n\r\n og sundt arbejdsmiljø, der til enhver tid er i overensstemmelse med den  \r\n\r\n tekniske og sociale udvikling inden for skibsfarten og i samfundet. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Søfartens Arbejdsmiljøråds opgaver er at </P>  \r\n\r\n<UL CLASS=PLAIN-LIST>  \r\n\r\n<LI>1) kortlægge og vurdere handelsflådens arbejdsmiljøproblemer i samarbejde  \r\n\r\n med rederiet og sikkerhedsorganisationen, </LI>  \r\n\r\n<LI>2) give oplysning og vejledning om de regler og bestemmelser, der gælder  \r\n\r\n inden for søfartsområdet, </LI>  \r\n\r\n<LI>3) fremsætte ønsker og forslag til Skibstilsynsrådet og Søfartsstyrelsen  \r\n\r\n om ændringer i bestemmelserne om sikkerheds- og sundhedsforhold i  \r\n\r\n handelsskibe, </LI>  \r\n\r\n<LI>4) stille forslag og udtale sig om nye regler samt om enkelte sager, som  \r\n\r\n Skibstilsynsrådet og Søfartsstyrelsen forelægger det, og </LI>  \r\n\r\n<LI>5) samarbejde og deltage i gensidig udveksling af informationer med andre  \r\n\r\n berørte myndigheder og organer samt medvirke til indsamling og revision af  \r\n\r\n statistisk materiale om sikkerheds- og sundhedsforholdene i handelsskibe.  \r\n\r\n</LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Søfartens Arbejdsmiljøråd ledes af en bestyrelse  \r\n\r\n med indtil 12 medlemmer, der udgør en ligelig repræsentation for henholdsvis  \r\n\r\n arbejdsgivere (i det følgende benævnt redere) og søfarende. </P>  \r\n\r\n<P CLASS=STK> <I>Stk. 2. </I> Repræsentanter og stedfortrædere til  \r\n\r\n bestyrelsen udnævnes af Søfartsstyrelsen efter indstilling fra de mest  \r\n\r\n repræsentative søfartsorganisationer efter en af Skibstilsynsrådet udarbejdet  \r\n\r\n særlig udvælgelsesprocedure. En af rederrepræsentanterne indstilles dog af  \r\n\r\n finansministeren. </P>  \r\n\r\n<P CLASS=STK> <I>Stk. 3. </I> De nærmere regler om Søfartens Arbejdsmiljøråd  \r\n\r\n og dets virksomhed fastsættes af rådet i vedtægter, der godkendes af  \r\n\r\n Søfartsstyrelsen. </P>  \r\n\r\n<P> <I>Søfartens Arbejdsmiljøtjeneste</I>  </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Søfartens Arbejdsmiljøråd etablerer Søfartens  \r\n\r\n Arbejdsmiljøtjeneste. </P>  \r\n\r\n<P CLASS=STK> <I>Stk. 2. </I> Søfartens Arbejdsmiljøtjeneste varetager  \r\n\r\n arbejdet med sikkerheds- og sundhedsforhold for personer, der i søen arbejder  \r\n\r\n om bord på handelsskibe med en bruttotonnage på 20 eller derover, og er  \r\n\r\n sekretariat for Søfartens Arbejdsmiljøråd. </P>  \r\n\r\n<P CLASS=STK> <I>Stk. 3. </I> Enhver reder, der har ansatte inden for den i  \r\n\r\n stk. 1 nævnte personkreds, er omfattet af Søfartens Arbejdsmiljøtjeneste.  \r\n\r\n</P>  \r\n\r\n<P CLASS=STK> <I>Stk. 4. </I> Søfartens Arbejdsmiljøtjeneste har til opgave  \r\n\r\n efter retningslinier fastsat af Søfartens Arbejdsmiljøråd at </P>  \r\n\r\n<UL CLASS=PLAIN-LIST>  \r\n\r\n<LI>1) identificere og vurdere arbejdsmiljømæssige problemer på handelsskibe  \r\n\r\n samt bistå reder, skibsledelse og sikkerhedsorganisation ved løsning og  \r\n\r\n arbejdsmiljømæssige spørgsmål, </LI>  \r\n\r\n<LI>2) rådgive reder, skibsledelse og sikkerhedsorganisation om udførelse og  \r\n\r\n vurdering af arbejdshygiejniske målinger, </LI>  \r\n\r\n<LI>3) rådgive reder, skibsledelse og sikkerhedsorganisation ved indkøb af,  \r\n\r\n kontrol med samt brug af personlige værnemidler, </LI>  \r\n\r\n<LI>4) forestå systematiske helbredsundersøgelser af særligt udsatte grupper  \r\n\r\n eller enkeltpersoner, og </LI>  \r\n\r\n<LI>5) medvirke ved undervisning og rådgivning i sikkerheds- og  \r\n\r\n sundhedsmæssige og hygiejniske spørgsmål. </LI>  \r\n\r\n</UL>  \r\n\r\n<P CLASS=STK> <I>Stk. 5. </I> En søfarendes deltagelse i  \r\n\r\n helbredsundersøgelse, som nævnt i stk. 3, nr. 4, forudsætter den pågældendes  \r\n\r\n samtykke. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Søfartens Arbejdsmiljøtjeneste kan efter  \r\n\r\n retningslinier fastsat af Søfartens Arbejdsmiljøråd på anmodning fra reder,  \r\n\r\n værfter, producenter, leverandører eller andre og mod betaling påtage sig at  \r\n\r\n gennemføre opgaver om arbejdsmiljø til søs. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Søfartens Arbejdsmiljøtjeneste og  \r\n\r\n sikkerhedsorganisationen i de enkelte skibe samarbejder og informerer  \r\n\r\n hinanden på alle områder, der har betydning for sikkerheden og sundheden om  \r\n\r\n bord. </P>  \r\n\r\n<P CLASS=STK> <I>Stk. 2. </I> Søfartens Arbejdsmiljøtjeneste kan deltage uden  \r\n\r\n stemmeret i de enkelte skibes sikkerhedsudvalgsmøder efter nærmere aftale.  \r\n\r\n</P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Er der ikke en sikkerhedsorganisation i et skib,  \r\n\r\n skal Søfartens Arbejdsmiljøtjeneste tage kontakt direkte til reder,  \r\n\r\n skibsfører og de ansatte med henblik på samarbejde og information på alle  \r\n\r\n områder, der har betydning for sikkerheden og sundheden om bord. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Rederen har pligt til at videregive de fra  \r\n\r\n Søfartens Arbejdsmiljøtjeneste modtagne materialer og oplysninger om  \r\n\r\n arbejdsmiljøforhold til det enkelte skibs sikkerhedsorganisation, og i  \r\n\r\n tilfælde, hvor en sikkerhedsorganisation ikke er oprettet, til skibsledelse  \r\n\r\n og de øvrige ansatte om bord. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Søfartens Arbejdsmiljøtjeneste samarbejder med  \r\n\r\n og deltager i en gensidig udveksling af informationer med berørte  \r\n\r\n myndigheder, institutioner m.fl. </P>  \r\n\r\n<P> <I>Søfartens Arbejdsmiljøtjenestes personale</I>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Søfartens Arbejdsmiljøråds bestyrelse ansætter  \r\n\r\n en sekretariatschef, som forestår den daglige ledelse af virksomheden.  \r\n\r\n Søfartens Arbejdsmiljøråd ansætter i overensstemmelse med stk. 2 og 3,  \r\n\r\n personale til Søfartens Arbejdsmiljøtjeneste i et sådant omfang og med en  \r\n\r\n sådan sammensætning, at tjenesten kan udføre de i § 2, og § 4, stk. 4, nævnte  \r\n\r\n opgaver. </P>  \r\n\r\n<P CLASS=STK> <I>Stk. 2. </I> En del af personalet skal normalt være  \r\n\r\n tilknyttet Søfartens Arbejdsmiljøtjeneste i et fast ansættelsesforhold, men  \r\n\r\n en del af tjenestens opgaver kan også udføres som konsulentarbejde af private  \r\n\r\n virksomheder, offentlige institutioner og styrelser, institutter m.v. </P>  \r\n\r\n<P CLASS=STK> <I>Stk. 3. </I> Ved udførelse af større opgaver, der kræver  \r\n\r\n særlig opbygning af viden, f.eks. på det arbejdsmedicinske område, kan disse  \r\n\r\n på længerevarende kontrakt placeres i eksterne samarbejdsinstitutioner, som  \r\n\r\n f.eks. Søfartsmedicinsk Institut i Esbjerg. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Søfartens Arbejdsmiljøtjenestes personale har i  \r\n\r\n forbindelse med varetagelsen af deres hverv adgang til at gå om bord i  \r\n\r\n ethvert dansk handelsskib, der er omfattet af bekendtgørelsen. </P>  \r\n\r\n<P CLASS=STK> <I>Stk. 2. </I> Søfartens Arbejdsmiljøtjenestes personale skal  \r\n\r\n i udførelsen af hvervet drage omsorg for, at skibet ikke unødigt opholdes,  \r\n\r\n eller arbejdet om bord unødigt vanskeliggøres. </P>  \r\n\r\n<P CLASS=STK> <I>Stk. 3. </I> Søfartens Arbejdsmiljøtjenestes personale skal  \r\n\r\n på forlangende forevise legitimation. </P>  \r\n\r\n<P CLASS=STK> <I>Stk. 4. </I> Det påhviler skibets reder, fører og maskinchef  \r\n\r\n såvel som enhver, der handler på deres vegne, at yde Arbejdsmiljøtjenestens  \r\n\r\n personale al fornøden bistand ved gennemførelsen af opgaverne og give enhver  \r\n\r\n oplysning i forbindelse hermed. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Søfartens Arbejdsmiljøtjenestes personale har  \r\n\r\n pligt til over for uvedkommende at hemmeligholde, hvad de gennem deres  \r\n\r\n arbejde bliver vidende om. Tavshedspligten begrænses dog af en eventuel  \r\n\r\n oplysningspligt efter anden lovgivning. </P>  \r\n\r\n<P CLASS=STK> <I>Stk. 2. </I> Søfartens Arbejdsmiljøtjenestes personale må  \r\n\r\n ikke over for reder og skibsledelse oplyse, at en undersøgelse eller lignende  \r\n\r\n foretages som følge af en henvendelse fra en eller flere ansatte. </P>  \r\n\r\n<P CLASS=STK> <I>Stk. 3. </I> Såfremt Søfartens Arbejdsmiljøtjenestes  \r\n\r\n personale gennem deres arbejde får kendskab til forhold om bord på et skib,  \r\n\r\n der indebærer risiko for de ansattes sikkerhed og sundhed, er de forpligtet  \r\n\r\n til straks at underrette rederen, skibets sikkerhedsorganisation og de  \r\n\r\n berørte ansatte herom. </P>  \r\n\r\n<P> <I>Finansiering</I>  </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Rederne afholder udgifterne ved oprettelse og  \r\n\r\n drift af Søfartens Arbejdsmiljøråd og Arbejdsmiljøtjeneste, herunder til den  \r\n\r\n nødvendige efteruddannelse af personalet i tjenesten. Foranstaltninger, som  \r\n\r\n Søfartens Arbejdsmiljøråd og Arbejdsmiljøtjeneste iværksætter, må ikke  \r\n\r\n medføre udgifter for de ansatte om bord. </P>  \r\n\r\n<P CLASS=STK> <I>Stk. 2. </I> Den økonomiske ramme for Søfartens  \r\n\r\n Arbejdsmiljøråds og Arbejdsmiljøtjenestes funktioner og drift skal være af  \r\n\r\n samme størrelsesorden som tilsvarende ordninger for de af lov om arbejdsmiljø  \r\n\r\n omfattede erhverv. </P>  \r\n\r\n<P CLASS=STK> <I>Stk. 3. </I> Søfartens Arbejdsmiljøråd fastsætter den  \r\n\r\n samlede økonomiske ramme samt udgifternes fordeling på den enkelte reder.  \r\n\r\n</P>  \r\n\r\n<P CLASS=STK> <I>Stk. 4. </I> Det påhviler den enkelte reder at tilmelde sig  \r\n\r\n Søfartens Arbejdsmiljøråd og Arbejdsmiljøtjeneste. Det påhviler ligeledes  \r\n\r\n rederen selv at indberette de fornødne oplysninger og indbetale de økonomiske  \r\n\r\n bidrag. Indberetning af de fornødne oplysninger og indbetaling af de  \r\n\r\n økonomiske bidrag sker til et af Søfartens Arbejdsmiljøråd anvist sted her i  \r\n\r\n landet. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Søfartsstyrelsen kan yde Søfartens  \r\n\r\n Arbejdsmiljøråd tilskud til ansættelse af arbejdsmiljøkonsulenter efter de  \r\n\r\n til enhver tid efter arbejdsmiljøloven fastsatte regler om tilskud til  \r\n\r\n konsulentaflønning. </P>  \r\n\r\n<P CLASS=STK> <I>Stk. 2. </I> Konsulenter kan knyttes direkte til Søfartens  \r\n\r\n Arbejdsmiljøråd eller til en eller flere af de organisationer, der er  \r\n\r\n repræsenteret gennem rådet. </P>  \r\n\r\n<P CLASS=STK> <I>Stk. 3. </I> Søfartsstyrelsen refunderer udgifterne ved  \r\n\r\n Søfartens Arbejdsmiljøtjenestes lejlighedsvise rejser til skibe i udenlandsk  \r\n\r\n havn med indtil halvdelen af rejseudgifterne. Søfartsstyrelsen fastsætter  \r\n\r\n efter forhandling med Søfartens Arbejdsmiljøråd et årligt maksimalt tilskud  \r\n\r\n til disse udgifter. </P>  \r\n\r\n<P> <I>Søfartsstyrelsen</I>  </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Søfartsstyrelsen påser, at bestemmelserne  \r\n\r\n overholdes, herunder at Søfartens Arbejdsmiljøtjeneste har et personale, der  \r\n\r\n er sammensat således og har sådanne kvalifikationer, at den er i stand til at  \r\n\r\n varetage de opgaver, der påhviler den. </P>  \r\n\r\n<P CLASS=STK> <I>Stk. 2. </I> Søfartsstyrelsen kan påbyde Søfartens  \r\n\r\n Arbejdsmiljøråd, at forhold, der strider mod bekendtgørelsen, skal bringes i  \r\n\r\n orden straks eller inden en frist. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Søfartens Arbejdsmiljøråd afgiver hvert år til  \r\n\r\n Skibstilsynsrådet og Søfartsstyrelsen en beretning om rådets arbejde i det  \r\n\r\n forløbne år. </P>  \r\n\r\n<P CLASS=STK> <I>Stk. 2. </I> Søfartsstyrelsen kan pålægge Søfartens  \r\n\r\n Arbejdsmiljøråd at tilvejebringe statistiske oplysninger om alle forhold  \r\n\r\n vedrørende arbejdsmiljø til søs. </P>  \r\n\r\n<P> <I>Straffebestemmelser</I>  </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Overtrædelse af bekendtgørelsen straffes med  \r\n\r\n bøde. </P>  \r\n\r\n<P CLASS=STK> <I>Stk. 2. </I> Er en overtrædelse begået af et selskab, en  \r\n\r\n forening, en selvejende institution, en fond eller lignende, kan der pålægges  \r\n\r\n den juridiske person som sådan bødeansvar. Er overtrædelsen begået af staten,  \r\n\r\n en kommune eller et kommunalt fællesskab, jf. § 60 i lov om kommunernes  \r\n\r\n styrelse, kan der pålægges staten, kommunen eller det kommunale fællesskab  \r\n\r\n bødeansvar. </P>  \r\n\r\n<P> <I>Ikrafttræden m.v.</I>  </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Bekendtgørelsen træder i kraft den 1. januar  \r\n\r\n 1995. </P>  \r\n\r\n<P CLASS=STK> <I>Stk. 2. </I> Samtidig ophæves bekendtgørelse nr. 339 af 31.  \r\n\r\n maj 1993 om Søfartens Arbejdsmiljøråd og Søfartens Arbejdsmiljøtjeneste, som  \r\n\r\n ændret ved bekendtgørelse nr. 607 af 30. juni 1994. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Søfartsstyrelsen, den 8. december 1994  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>N.J. Bagge </P>  \r\n\r\n<P CLASS=MINISTER ALIGN=RIGHT>/ E. Vestergaard </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/12/1994"
        },
        {
            "displayName": "Accession",
            "displayValue": "B19940099405"
        },
        {
            "displayName": "Entydig dokumentidentifikation",
            "displayValue": "CM024239"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/07/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "994"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "08/12/1994"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervsmin. Søfartsstyrelsen, j.nr. 4312-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}