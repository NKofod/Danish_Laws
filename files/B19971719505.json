{
    "id": 85521,
    "title": "Bestemmelser om ledningsinspektion udført fra helikopter ",
    "documentTypeId": "60",
    "isSagsforlobPeriodValid": false,
    "shortName": "BEK nr 17195 af 13/06/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om ledningsinspektion udført fra  \r\n\r\n helikopter </H1>  \r\n\r\n<P></P>  \r\n\r\n<P>I medfør af § 32, § 75, stk. 2, § 78 og § 82 i lov om luftfart, jf.  \r\n\r\n lovbekendtgørelse nr. 162 af 7. marts 1994, fastsætter Statens Luftfartsvæsen  \r\n\r\n herved efter bemyndigelse fra Trafikministeriet, jf. bekendtgørelse nr. 138  \r\n\r\n af 17. februar 1997 om delegation af beføjelser til Statens Luftfartsvæsen og  \r\n\r\n om kundgørelse af de af luftfartsvæsenet udfærdigede forskrifter, følgende:  \r\n\r\n</P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 BL 1-12, Bestemmelser om luftdygtighedsbevis og flyvetilladelse samt  \r\n\r\n luftdygtighedskrav, generelt, seneste udgave. </P>  \r\n\r\n<P>1.2 BL 3-31, Selvvalg af helikopterflyvepladser, seneste udgave. </P>  \r\n\r\n<P>1.3 BL 7-1, Bestemmelser om lufttrafikregler, seneste udgave. </P>  \r\n\r\n<P CLASS=PUNKT> <B>2.</B> Definition </P>  \r\n\r\n<P> <I>Ledningsinspektion (Power line inspections): </I></P>  \r\n\r\n<P>Flyvning i lav højde langs ledninger med det formål af udføre inspektion  \r\n\r\n eller rengøring af ledninger, master eller anlæg i tilknytning hertil. </P>  \r\n\r\n<P CLASS=PUNKT> <B>3.</B> Anvendelsesområde </P>  \r\n\r\n<P>3.1 Denne BL fastsætter bestemmelser for ledningsinspektion med dansk  \r\n\r\n registrerede helikoptere. </P>  \r\n\r\n<P>3.2 Denne BL fastsætter endvidere bestemmelser for ledningsinspektion med  \r\n\r\n udenlandsk registrerede helikoptere, der opereres i henhold til en dansk  \r\n\r\n driftstilladelse, jf. luftfartslovens § 4, stk. 2. </P>  \r\n\r\n<P>3.3 Bestemmelserne i afsnit 9 gælder kun for flyvning inden for dansk  \r\n\r\n område. </P>  \r\n\r\n<P CLASS=PUNKT> <B>4.</B> Ansvar </P>  \r\n\r\n<P>4.1 Luftfartøjets ejer eller bruger skal sikre, at bestemmelserne i afsnit  \r\n\r\n 5, afsnit 7 og afsnit 8 overholdes, og at luftfartøjet er indrettet og  \r\n\r\n forsynet med udstyr i overensstemmelse med bestemmelserne i afsnit 6 i denne  \r\n\r\n BL. </P>  \r\n\r\n<P>4.2 Luftfartøjschefen skal sikre, at bestemmelserne i afsnit 9 overholdes.  \r\n\r\n</P>  \r\n\r\n<P CLASS=PUNKT> <B>5.</B> Tilladelse </P>  \r\n\r\n<P>5.1 Ledningsinspektion udført fra helikopter må kun udføres af  \r\n\r\n luftfartsforetagender, der har tilladelse hertil fra Statens Luftfartsvæsen.  \r\n\r\n</P>  \r\n\r\n<P>5.2 Tilladelsen er betinget af, </P>  \r\n\r\n<P>a. at ansøgeren opfylder de gældende vilkår i luftfartslovens § 7, stk. 1,  \r\n\r\n for at kunne få registreret et luftfartøj her i landet, </P>  \r\n\r\n<P>b. at ansøgerens hovedkontor/hjemsted i retlig henseende er beliggende i  \r\n\r\n Danmark, </P>  \r\n\r\n<P>c. at ansøgeren enten er registreret eneejer af eller i henhold til  \r\n\r\n lejeaftale, der skal godkendes af Statens Luftfartsvæsen, har eneret (fuld  \r\n\r\n dispositionsret) over mindst et luftfartøj, der er egnet til og i praksis  \r\n\r\n anvendes til den pågældende form for flyvning (det bærende luftfartøj), </P>  \r\n\r\n<P>d. at det må antages, at ansøgeren er i stand til behørigt at drive  \r\n\r\n virksomheden, og </P>  \r\n\r\n<P>e. at ansøgeren ikke har betydelig forfalden gæld til det offentlige,  \r\n\r\n hvorved forstås beløb i størrelsesordenen 50.000 kr. og derover, jf.  \r\n\r\n luftfartslovens § 146 a., stk. 1. </P>  \r\n\r\n<P>5.2.1 Den lejeaftale, der er nævnt i pkt. 5.2 c., skal opfylde følgende  \r\n\r\n vilkår: </P>  \r\n\r\n<P>a. Lejeren skal have eneret til at bruge luftfartøjet i sin virksomhed  \r\n\r\n (fuld dispositionsret). </P>  \r\n\r\n<P>b. Lejeperioden skal være på mindst 2 år, og et eventuelt opsigelsesvarsel  \r\n\r\n på mindst 6 måneder. </P>  \r\n\r\n<P>c. Lejeren skal have det fulde økonomiske ansvar for luftfartøjets  \r\n\r\n operation og vedligeholdelse. </P>  \r\n\r\n<P>d. Lejeafgiften skal udgøre et fast beløb, der er uafhængigt af det antal  \r\n\r\n timer, som lejeren opererer luftfartøjet. </P>  \r\n\r\n<P> <I>Anm.: Ud over en fast lejeafgift kan der aftales et mindre  \r\n\r\n timetillæg.</I>  </P>  \r\n\r\n<P>5.3 For tilladelsen gælder følgende vilkår: </P>  \r\n\r\n<P>a. Virksomheden skal drives i overensstemmelse med de til enhver tid  \r\n\r\n gældende EF-forordninger samt danske love og bestemmelser. </P>  \r\n\r\n<P>b. I virksomheden må der kun benyttes dansk registrerede luftfartøjer,  \r\n\r\n medmindre Statens Luftfartsvæsen undtagelsesvis tillader andet. For hvert af  \r\n\r\n de anvendte luftfartøjer skal der være tegnet forsikring til dækning af  \r\n\r\n ansvaret for erstatning for skade på person eller ting uden for luftfartøjet,  \r\n\r\n jf. luftfartslovens § 130. </P>  \r\n\r\n<P>c. Virksomheden er undergivet Statens Luftfartsvæsens tilsyn. Indehaveren  \r\n\r\n skal efterkomme påbud fra Statens Luftfartsvæsen og meddele Statens  \r\n\r\n Luftfartsvæsen enhver oplysning, der er relevant for udøvelsen af tilsynet.  \r\n\r\n Statens Luftfartsvæsens tilsynsførende personale skal have uhindret adgang  \r\n\r\n til indehaverens lokaliteter, luftfartøjer, dokumenter m.v. i den  \r\n\r\n udstrækning, dette er nødvendigt for udøvelsen af tilsynet. Statens  \r\n\r\n Luftfartsvæsens personale skal i forbindelse med udøvelsen af tilsynet have  \r\n\r\n fri befordring med virksomhedens luftfartøjer under deres benyttelse. </P>  \r\n\r\n<P>d. Med henblik på bedømmelse af luftfartsforetagendets økonomi kan Statens  \r\n\r\n Luftfartsvæsen kræve foretagendets regnskaber indsendt til gennemsyn. </P>  \r\n\r\n<P>e. Etablering af fælles drift med andre luftfartsforetagender må ikke ske  \r\n\r\n uden Statens Luftfartsvæsens tilladelse. </P>  \r\n\r\n<P>f. Hvis et af de bærende luftfartøjer, jf. pkt. 5.2 c., ikke er  \r\n\r\n luftdygtigt for en periode af mere end en måned, skal Statens Luftfartsvæsen  \r\n\r\n underrettes herom. </P>  \r\n\r\n<P>g. Statens Luftfartsvæsen skal på forhånd underrettes om ændringer i  \r\n\r\n foretagendets juridiske status, herunder ejerforhold. </P>  \r\n\r\n<P>5.4 Tilladelsen meddeles på bestemt tid, normalt for 5 år, og kan gøres  \r\n\r\n afhængig af yderligere vilkår, hvis dette skønnes påkrævet. Statens  \r\n\r\n Luftfartsvæsen kan endvidere i tilladelsens løbetid foretage sådanne  \r\n\r\n ændringer i de gældende vilkår og bestemmelser, herunder fastsætte yderligere  \r\n\r\n vilkår og bestemmelser, som anses for nødvendige for at sikre, at  \r\n\r\n virksomheden drives på en for almenheden hensigtsmæssig og betryggende måde.  \r\n\r\n</P>  \r\n\r\n<P>5.5 Tilladelsen vil blive tilbagekaldt, hvis </P>  \r\n\r\n<P>a. indehaveren anmoder derom, </P>  \r\n\r\n<P>b. indehaveren ikke længere opfylder betingelserne for opnåelse af  \r\n\r\n tilladelse, og forholdet ikke bliver rettet inden for en frist, der  \r\n\r\n fastsættes af Statens Luftfartsvæsen, </P>  \r\n\r\n<P>c. der under udøvelsen af virksomheden finder væsentlig tilsidesættelse  \r\n\r\n sted af bestemmelserne i denne BL eller af gældende love og bestemmelser for  \r\n\r\n virksomheden, </P>  \r\n\r\n<P>d. det må antages, at indehaveren ikke er i stand til behørigt at  \r\n\r\n opretholde den tilladte virksomhed, </P>  \r\n\r\n<P>e. foretagendet har indstillet driften i 12 måneder eller ikke har  \r\n\r\n påbegyndt driften 12 måneder, efter tilladelsen er udstedt, </P>  \r\n\r\n<P>f. indehaveren træder i likvidation, undergives konkursbehandling eller  \r\n\r\n standser sine betalinger. Boet eller, i tilfælde af anmeldt  \r\n\r\n betalingsstandsning, Botilsynet, kan dog efter tilladelse fra Statens  \r\n\r\n Luftfartsvæsen midlertidigt fortsætte virksomheden med henblik på afvikling,  \r\n\r\n afhændelse eller finansiel rekonstruktion af virksomheden, </P>  \r\n\r\n<P>g. der sker væsentlige ændringer i foretagendets ejerforhold, herunder  \r\n\r\n ændringer i bestyrelse og direktion, som medfører, at foretagendet ikke  \r\n\r\n længere opfylder de gældende vilkår i luftfartslovens § 7, stk. 1, for at  \r\n\r\n kunne registrere et luftfartøj her i landet, </P>  \r\n\r\n<P>h. virksomhedens hovedaktionær, hovedanpartshaver eller administrerende  \r\n\r\n direktør bliver straffet for overtrædelse af straffeloven eller  \r\n\r\n luftfartsloven, og overtrædelsen skønnes at udgøre en fare for virksomhedens  \r\n\r\n adgang til at drive luftfartsvirksomhed, eller </P>  \r\n\r\n<P>i. indehaveren har betydelig forfalden gæld til det offentlige, hvorved  \r\n\r\n forstås beløb i størrelsesordenen 100.000 kr. og derover, jf. luftfartslovens  \r\n\r\n § 146 a., stk. 2. </P>  \r\n\r\n<P CLASS=PUNKT> <B>6.</B> Materiel </P>  \r\n\r\n<P>6.1 Faste installationer skal være godkendt i henhold til BL 1-12. </P>  \r\n\r\n<P>6.2 Hvis en person i helikopteren skal betjene udstyr, der forudsætter, at  \r\n\r\n en eller flere døre er afmonterede eller åbne, skal den pågældende person og  \r\n\r\n udstyret være fastspændt i et fastspændingsarrangement, der er godkendt til  \r\n\r\n formålet af Statens Luftfartsvæsen. </P>  \r\n\r\n<P CLASS=PUNKT> <B>7.</B> Flyvepladser </P>  \r\n\r\n<P>Ledningsinspektion udført fra helikopter kan foregå fra følgende  \r\n\r\n flyvepladser: </P>  \r\n\r\n<P>a. Fra offentlige, godkendte flyvepladser. </P>  \r\n\r\n<P>b. Fra selvvalgte helikopterflyvepladser, jf. BL 3-31. </P>  \r\n\r\n<P CLASS=PUNKT> <B>8.</B> Personel </P>  \r\n\r\n<P>8.1 En pilot, der udfører ledningsinspektion fra helikopter, skal være  \r\n\r\n indehaver af trafikflyvercertifikat til helikopter samt have erhvervet en  \r\n\r\n flyvetid på mindst 200 timer som luftfartøjschef på helikopter. </P>  \r\n\r\n<P>8.1.1 Piloten skal ved attestation i personlig logbog kunne dokumentere at  \r\n\r\n have modtaget fornøden instruktion og praktisk træning omfattende alle  \r\n\r\n problemområder i forbindelse med ledningsinspektion samt alle manøvrer, som  \r\n\r\n kan indgå heri. </P>  \r\n\r\n<P>8.1.2 Den instruktion og træning, der er nævnt i pkt. 8.1.1, skal foregå i  \r\n\r\n et luftfartsforetagende, der har tilladelse til at udføre ledningsinspektion,  \r\n\r\n og skal varetages af en helikopterpilot, som har erhvervet en flyvetid på  \r\n\r\n mindst 200 timer som luftfartøjschef under aktuel ledningsinspektion. </P>  \r\n\r\n<P CLASS=PUNKT> <B>9.</B> Operationelle bestemmelser </P>  \r\n\r\n<P>Ved udførelse af ledningsinspektion fra helikopter uden for tæt bebyggede  \r\n\r\n områder, herunder sommerhusområder og campingpladser samt områder, hvor et  \r\n\r\n større antal mennesker er samlet i fri luft, må minimumsflyvehøjden, jf. BL  \r\n\r\n 7-1, pkt. 5.4 b., underskrides, når det er nødvendigt for at udføre opgaven,  \r\n\r\n med følgende begrænsninger: </P>  \r\n\r\n<P>a. Flyvningen skal planlægges og udføres, så omgivelserne forstyrres  \r\n\r\n mindst muligt. Hvis det konstateres, at flyvningen er til gene, skal der  \r\n\r\n straks træffes sådanne rimelige forholdsregler, som kan begrænse generne.  \r\n\r\n</P>  \r\n\r\n<P>b. Ved planlægning og udførelse af ledningsinspektion skal der tages  \r\n\r\n hensyn til lysforholdene, således at flyvning ikke finder sted i så kraftigt  \r\n\r\n modlys eller så ringe sigtbarhed, at piloten ikke til enhver tid tydeligt kan  \r\n\r\n se ledinger, master og andre hindringer. </P>  \r\n\r\n<P>c. Overflyvning af vej og jernbane må ikke finde sted i lavere højde end  \r\n\r\n 15 m. </P>  \r\n\r\n<P>d. Under flyvningen må en helikopter ikke komme mennesker, græssende  \r\n\r\n husdyr, bygninger eller køretøjer nærmere end 25 m. Dette gælder dog ikke,  \r\n\r\n hvis de pågældende personers samtykke foreligger, eller hvis ejeren af dyr,  \r\n\r\n bygninger eller køretøjer har givet tilladelse hertil. I så fald kan  \r\n\r\n afstanden nedsættes til helikopterens rotordiameter. </P>  \r\n\r\n<P>e. Under ledningsinspektion skal helikopterens højde, hastighed og afstand  \r\n\r\n til ledninger og master være således afpasset, at der på intet tidspunkt  \r\n\r\n opstår risiko for at komme i berøring med ledninger og master. </P>  \r\n\r\n<P>f. Flyvningen skal udføres således, at nødlanding til enhver tid kan  \r\n\r\n gennemføres uden risiko for skade på personer eller ejendom på jorden eller  \r\n\r\n vandet. </P>  \r\n\r\n<P>g. Under udførelse af flyvningen må kun medføres personer, som har en  \r\n\r\n nødvendig funktion i forbindelse hermed. Sådant personel skal være grundigt  \r\n\r\n instrueret om alle forhold af betydning for sikkerheden. Personel under  \r\n\r\n optræning til sådan funktion kan dog medfølge. </P>  \r\n\r\n<P CLASS=PUNKT> <B>10.</B> Dispensation </P>  \r\n\r\n<P>Statens Luftfartsvæsen kan i ganske særlige tilfælde dispensere fra  \r\n\r\n bestemmelserne i denne BL, når det skønnes foreneligt med de hensyn, der  \r\n\r\n ligger til grund for de pågældende bestemmelser. </P>  \r\n\r\n<P CLASS=PUNKT> <B>11.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafikministeriet. </P>  \r\n\r\n<P CLASS=PUNKT> <B>12.</B> Straf </P>  \r\n\r\n<P>12.1 Udførelse af flyvning uden tilladelse, jf. pkt. 5.1, straffes i  \r\n\r\n medfør af luftfartslovens § 149, stk. 4, med bøde eller hæfte. </P>  \r\n\r\n<P>12.2 Overtrædelse af vilkårene i pkt. 5.3 og vilkår fastsat efter pkt. 5.4  \r\n\r\n straffes i medfør af luftfartslovens § 149, stk. 13, med bøde eller hæfte.  \r\n\r\n</P>  \r\n\r\n<P>12.3 Overtrædelse af bestemmelserne i afsnit 8 eller 9 straffes i medfør  \r\n\r\n af luftfartslovens § 149, stk. 3, henholdsvis stk. 8, med bøde, hæfte eller  \r\n\r\n fængsel i indtil 2 år. </P>  \r\n\r\n<P>12.4 For overtrædelser begået af selskaber m.v. (juridiske personer) kan  \r\n\r\n der pålægges strafansvar efter reglerne i straffelovens 5. kapitel, jf.  \r\n\r\n luftfartslovens § 149, stk. 14. </P>  \r\n\r\n<P CLASS=PUNKT> <B>13.</B> Ikrafttræden </P>  \r\n\r\n<P>13.1 Denne BL træder i kraft den 1. august 1997. </P>  \r\n\r\n<P>13.2 Samtidig ophæves BL 5-36, 1. udgave af 1. januar 1983. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 13. juni  \r\n\r\n 1997 </I> </P>  \r\n\r\n<P CLASS=UNDERSKREVET-AF ALIGN=CENTER>Ole Asmussen </P>  \r\n\r\n<P CLASS=MINISTER ALIGN=RIGHT>/M. Dambæk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n<P>&#187;Lovområde = Lov om luftfart&#171; </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "BL 5-2-36, 2. udgave",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19971719505"
        },
        {
            "displayName": "Entydig dokumentidentifikation",
            "displayValue": "CM045234"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "18/07/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17195"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "13/06/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 138 af 17/02/1997"
        },
        {
            "displayName": "Ressortministeriets journalnummer",
            "displayValue": "13-0401/0536"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}