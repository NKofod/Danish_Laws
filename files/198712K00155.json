{
    "id": 113289,
    "title": "1987 LSF 155   FORSLAG TIL LOV OM ÆNDRING AF POSTLOVEN ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 155",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 155 </P>  \r\n\r\n<P></P>  \r\n\r\n<P>Forslag til Lov om ændring af postloven </P>  \r\n\r\n<P></P>  \r\n\r\n<P>Fremsat af kultur- og kommunikationsministeren (H. P. Clausen) </P>  \r\n\r\n<P></P>  \r\n\r\n<P>den 13. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I postloven, jf. lovbekendtgørelse nr. 395 af 16. august 1983, som </P>  \r\n\r\n<P>ændret ved lov nr. 574 af 7. december 1983 og lov nr. 609 af 12. </P>  \r\n\r\n<P>december 1984, foretages følgende ændringer: </P>  \r\n\r\n<P>1. <B>§ 1, stk. 1,</B> affattes således: </P>  \r\n\r\n<P>&#187;Postvæsenet skal besørge: </P>  \r\n\r\n<P>1) adresserede breve og blindeforsendelser (brevforsendelser), </P>  \r\n\r\n<P>2) adresserede pakker og </P>  \r\n\r\n<P>3) dag-, uge- og månedsblade samt tidsskrifter.&#171; </P>  \r\n\r\n<P>2. I <B>§ 18</B> indsættes som stk. 3: </P>  \r\n\r\n<P>&#187;Stk. 3. Kultur- og kommunikationsministeren fastsætter nærmere </P>  \r\n\r\n<P>regler for afsenders og modtagers rådighedsret i forbindelse med </P>  \r\n\r\n<P>postgiroforretninger.&#171; </P>  \r\n\r\n<P>3. I <B>§ 30</B> indsættes efter stk. 1, som nyt stykke: </P>  \r\n\r\n<P>&#187;Stk. 2. Kultur- og kommunikationsministeren kan fastsætte nærmere  \r\n\r\n</P>  \r\n\r\n<P>regler for indgåelse af aftaler med tredjemand om udførelse af </P>  \r\n\r\n<P>postforretninger.&#171; </P>  \r\n\r\n<P>Stk. 2 bliver stk. 3. </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende, § 1, </P>  \r\n\r\n<P>nr. 1, dog først den 1. januar 1989. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>I P&amp;T gennemføres i disse år omfattende moderniseringer, der har til  \r\n\r\n</P>  \r\n\r\n<P>formål at yde borgere og erhvervsliv tidssvarende tjenesteydelser </P>  \r\n\r\n<P>af høj kvalitet. For brevtjenesten, der er en monopoltjeneste, </P>  \r\n\r\n<P>ønsker P&amp;T at fastholde uændrede eller faldende realtakster. For </P>  \r\n\r\n<P>øvrige tjenesteydelser, som udføres i konkurrence med andre </P>  \r\n\r\n<P>udbydere, fastsættes taksterne ud fra de vilkår, markedet byder. </P>  \r\n\r\n<P>Udover at stille krav om øget fleksibilitet og produktivitet, </P>  \r\n\r\n<P>nødvendiggør moderniseringen af postvæsenet en tilpasning af </P>  \r\n\r\n<P>eksisterende tjenester og indførelse af nye tjenester til </P>  \r\n\r\n<P>imødekommelse af kundernes i stigende grad forskelligartede behov </P>  \r\n\r\n<P>for postal service. </P>  \r\n\r\n<P>På postområdet er behovet for overgang til taksering efter </P>  \r\n\r\n<P>befordringstid fremfor efter indhold i dag så stort, at de </P>  \r\n\r\n<P>nugældende regler ønskes ændret. Ændringen vil betyde, at især </P>  \r\n\r\n<P>erhvervslivet - uden hensyntagen til om brevets indhold er </P>  \r\n\r\n<P>overensstemmende med eksisterende bestemmelser vedrørende </P>  \r\n\r\n<P>tryksagsforsendelser - vil få mulighed for frit at vælge den </P>  \r\n\r\n<P>befordringstid og dermed den takst, som er mest hensigtsmæssig. I </P>  \r\n\r\n<P>konsekvens af overgangen til taksering efter befordringstid, er </P>  \r\n\r\n<P>der ikke længere behov for betegnelserne postkort og tryksager. </P>  \r\n\r\n<P>Også på giroområdet er der behov for modernisering og tilpasning af </P>  \r\n\r\n<P>de tjenester, som kunderne tilbydes. Behovet er også her præget </P>  \r\n\r\n<P>af de stadig øgede og stadig mere differentierede krav, som </P>  \r\n\r\n<P>stilles af erhvervsliv og borgere. Dertil kommer, at behovet for </P>  \r\n\r\n<P>nye og ændrede tjenesteydelser på giroområdet i høj grad er </P>  \r\n\r\n<P>knyttet til den teknologiske og stærkt konkurrenceprægede </P>  \r\n\r\n<P>udvikling på betalingsformidlingsområdet. Forholdene betyder </P>  \r\n\r\n<P>tilsammen, at postgiro må have en fleksibilitet i udbuddet af </P>  \r\n\r\n<P>tjenester, for at kunne stille et system til betalingsformidling </P>  \r\n\r\n<P>til rådighed, der efterspørges af kunderne. Fleksibiliteten er </P>  \r\n\r\n<P>således afgørende, hvis postgiro, der er et </P>  \r\n\r\n<P>betalingsformidlingssytem uden tilknyttet bankvirksomhed, skal </P>  \r\n\r\n<P>kunne fastholdes som en effektiv tjeneste, der yder kunderne den </P>  \r\n\r\n<P>service, som efterspørges. </P>  \r\n\r\n<P>Loven forventes ikke at medføre nævneværdige økonomiske konsekvenser </P>  \r\n\r\n<P>og vil kunne holdes inden for det for P&amp;T fastlagte nettotal. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til nr. 1 </P>  \r\n\r\n<P>Ændringen skyldes, at takseringsprincippet for breve, postkort og </P>  \r\n\r\n<P>tryksager ønskes ændret fra den 1. januar 1989, således at </P>  \r\n\r\n<P>taksterne fastsættes efter befordringstid i stedet for efter </P>  \r\n\r\n<P>indholdet af forsendelsen. </P>  \r\n\r\n<P>Betegnelserne tryksager og postkort er derfor unødvendige i den </P>  \r\n\r\n<P>indenlandske posttjeneste, men de nævnte forsendelsesarter vil </P>  \r\n\r\n<P>til og fra udlandet stadig blive besørget efter reglerne i </P>  \r\n\r\n<P>Verdenspostkonventionen. </P>  \r\n\r\n<P>Hjemmelen til at fastsætte en differentieret takst efter </P>  \r\n\r\n<P>befordringstid findes i postlovens § 34. </P>  \r\n\r\n<P>Ændringen vil ikke have økonomiske konsekvenser. </P>  \r\n\r\n<P>Til nr. 2 </P>  \r\n\r\n<P>I takt med udviklingen i den elektroniske betalingsformidling </P>  \r\n\r\n<P>udveksles der i stort omfang betalinger mellem postgiro og </P>  \r\n\r\n<P>pengeinstitutterne på edb-medier. I den forbindelse er der, bl.a. </P>  \r\n\r\n<P>på grundlag af drøftelser med Den danske Bankforening og Danmarks </P>  \r\n\r\n<P>Sparekasseforening, behov for hjemmel til i bekendtgørelsen om </P>  \r\n\r\n<P>benyttelse af postvæsenet at give P&amp;T mulighed for at tilbageføre </P>  \r\n\r\n<P>beløb, der fejlagtigt er posteret på postgirokonti. Sikring af </P>  \r\n\r\n<P>denne mulighed nødvendiggør mere fleksibel brug af afsenderens </P>  \r\n\r\n<P>rådighedsret. </P>  \r\n\r\n<P>I øvrigt er der indenfor rammerne af den foreslåede og de allerede </P>  \r\n\r\n<P>gældende regler behov for at der for P&amp;T's kontohavere kan </P>  \r\n\r\n<P>gennemføres transaktioner i situationer, hvor dette ikke i dag </P>  \r\n\r\n<P>finder sted. Til illustration af sådanne situationer kan </P>  \r\n\r\n<P>eksempelvis nævnes, at det forekommer, at erhvervskontohavere i </P>  \r\n\r\n<P>postgiro ved en fejltagelse indsender betalingsordrer, hvor det </P>  \r\n\r\n<P>samlede beløb overstiger morgenens saldo på postgirokontoen. I </P>  \r\n\r\n<P>sådanne tilfælde gennemføres i dag kun betalingsordrer, som det </P>  \r\n\r\n<P>er muligt at gennemføre, uden at kontoen bliver overtrukket, </P>  \r\n\r\n<P>hvorefter de overskydende betalinger returneres til afsenderen. </P>  \r\n\r\n<P>I et konkret tilfælde har dette betydet, at en betaling på ca. 10 </P>  \r\n\r\n<P>mio. kr. blev afvist, uanset at der på kontoen kun manglede nogle </P>  \r\n\r\n<P>få tusinde kroner i, at der var dækning for beløbet. Afvisningen </P>  \r\n\r\n<P>og den deraf følgende forsinkelse af nogle af betalingerne </P>  \r\n\r\n<P>medfører ofte, at afsenderen må betale renter og gebyrer for den </P>  \r\n\r\n<P>forsinkede betaling, for eksempel til Toldvæsenet og </P>  \r\n\r\n<P>Skattevæsenet. </P>  \r\n\r\n<P>Regler af denne art vækker i dag berettiget utilfredshed hos </P>  \r\n\r\n<P>postgiros store kontohavere, især fordi deres konto samme dag, </P>  \r\n\r\n<P>som afvisningen finder sted, krediteres langt større beløb end </P>  \r\n\r\n<P>det, der mangler i forhold til morgenens saldo. Der er derfor </P>  \r\n\r\n<P>behov for, at P&amp;T mere fleksibelt kan indgå aftaler om, at </P>  \r\n\r\n<P>kontoen midlertidigt overtrækkes, når det bedømmes, at risikoen </P>  \r\n\r\n<P>er begrænset. Som et hovedgrundlag for bedømmelsen af risikoen </P>  \r\n\r\n<P>vil der fra P&amp;T's side blive lagt vægt på, at der, uanset </P>  \r\n\r\n<P>midlertidig overtræksmulighed, er tale om, at kontoen normalt har </P>  \r\n\r\n<P>positivt indestående. </P>  \r\n\r\n<P>Et andet eksempel foreligger i forbindelse med, at P&amp;T har indgået  \r\n\r\n</P>  \r\n\r\n<P>aftale med en række store banker og Danmarks Sparekasseforening </P>  \r\n\r\n<P>om, at pengeinstitutternes kunder, via terminaler tilsluttet </P>  \r\n\r\n<P>pengeinstitutternes &#187;telebank&#171;-systemer, kan flytte beløb fra  \r\n\r\n</P>  \r\n\r\n<P>deres egen postgirokonto til deres pengeinstituts postgirokonto </P>  \r\n\r\n<P>eller omvendt. Forholdene i dag medfører, at pengeinstitutterne </P>  \r\n\r\n<P>til opfyldelse af denne aftale altid må have et betydeligt </P>  \r\n\r\n<P>indestående på deres postgirokonti til dækning af deres kunders </P>  \r\n\r\n<P>dispositioner. I forbindelse hermed har det været nødvendigt for </P>  \r\n\r\n<P>P&amp;T at indgå foreløbige aftaler med pengeinstitutterne om, at </P>  \r\n\r\n<P>kundernes træk på pengeinstituttets postgirokonto gennemføres, </P>  \r\n\r\n<P>selv om kontoen overtrækkes, idet det ellers ville være </P>  \r\n\r\n<P>nødvendigt med et for pengeinstitutterne yderligere stort </P>  \r\n\r\n<P>indestående til fjernelse af risikoen for, at kontoen </P>  \r\n\r\n<P>lejlighedsvis går i debet. Uanset, at det indgår i aftalen med </P>  \r\n\r\n<P>pengeinstitutterne, at P&amp;T ydes fuld rentegodtgørelse, når </P>  \r\n\r\n<P>kontoen overtrækkes på denne måde, er pengeinstitutternes </P>  \r\n\r\n<P>nuværende begrænsede rådighedsret ikke i overensstemmelse med </P>  \r\n\r\n<P>deres behov og P&amp;T's ønske om at yde den kundebetjening, der </P>  \r\n\r\n<P>efterspørges. </P>  \r\n\r\n<P>Behovet for tidssvarende og fleksibel kundebetjening gælder også i </P>  \r\n\r\n<P>forhold til private postgirokunder. I takt med at flere </P>  \r\n\r\n<P>postgirokonti bruges af private til alle former for betalinger, </P>  \r\n\r\n<P>herunder eksempelvis terminsbetalinger, er der opstået et øget </P>  \r\n\r\n<P>behov for, at privatkonti kan overtrækkes midlertidigt typisk i </P>  \r\n\r\n<P>de måneder, hvor de store betalinger finder sted. Også her vil </P>  \r\n\r\n<P>der fra P&amp;T's side blive lagt stor vægt på, at der er tale om </P>  \r\n\r\n<P>midlertidigt overtræk, således at kontoen normalt har positivt </P>  \r\n\r\n<P>indestående. </P>  \r\n\r\n<P>Med den foreslåede øgede fleksibilitet vedrørende afsenderens brug </P>  \r\n\r\n<P>af postgirokonti er der ikke tale om at give mulighed for P&amp;T til </P>  \r\n\r\n<P>at drive bankvirksomhed, men derimod at give effektive muligheder </P>  \r\n\r\n<P>for pengeoverførsler, som svarer til kundernes behov. </P>  \r\n\r\n<P>De ønskede ændringer forventes kun at medføre en beskeden forøgelse </P>  \r\n\r\n<P>af tab i forbindelse med dækningsløse overtræk på postgirokonti. </P>  \r\n\r\n<P>Tabene forventes mere end opvejet af en forøgelse af </P>  \r\n\r\n<P>renteindtægterne i forbindelse med overtræk. </P>  \r\n\r\n<P>De økonomiske følger af ændringen vil kunne holdes inden for det for </P>  \r\n\r\n<P>P&amp;T fastlagte nettotal. </P>  \r\n\r\n<P>Til nr. 3 </P>  \r\n\r\n<P>P&amp;T indgår i betydeligt omfang aftaler med private erhvervsdrivende  \r\n\r\n</P>  \r\n\r\n<P>m.v. om udførelse af post- og giroforretninger. Tilføjelsen af </P>  \r\n\r\n<P>det nye stk. 2 ønskes foretaget med henblik på at tydeliggøre </P>  \r\n\r\n<P>kultur- og kommunikationsministerens hjemmel til i </P>  \r\n\r\n<P>bekendtgørelsen om benyttelse af postvæsenet at fastsætte regler </P>  \r\n\r\n<P>vedrørende P&amp;T's indgåelse af aftaler med trediemand om udførelse </P>  \r\n\r\n<P>af opgaver for P&amp;T. Der kan eksempelvis være tale om fastlæggelse </P>  \r\n\r\n<P>af regler for trediemands udførelse af tillagte </P>  \r\n\r\n<P>forretningsopgaver, herunder vedrørende postforsendelsers </P>  \r\n\r\n<P>behandling og ansvarsregler. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00155"
        },
        {
            "displayName": "Entydig dokumentidentifikation",
            "displayValue": "CL004797"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "155"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}