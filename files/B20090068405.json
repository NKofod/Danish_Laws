{
    "id": 125791,
    "title": "Bekendtgørelse om udbud af danske erhvervsrettede videregående uddannelser i udlandet",
    "documentTypeId": "60",
    "isSagsforlobPeriodValid": true,
    "shortName": "BEK nr 684 af 30/06/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Godkendelse af udbud i udlandet</p>\r\n      <p class=\"Indholdsfortegnelse\"><a href=\"#K2\">Kapitel 2</a>   Organisation og vilkår</p>\r\n      <p class=\"Indholdsfortegnelse\"><a href=\"#K3\">Kapitel 3</a>   Økonomi</p>\r\n      <p class=\"Indholdsfortegnelse\"><a href=\"#K4\">Kapitel 4</a>   Andre regler vedrørende uddannelsesudbud i udlandet</p>\r\n      <p class=\"Indholdsfortegnelse\"><a href=\"#K5\">Kapitel 5</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om udbud af danske erhvervsrettede videregående uddannelser i udlandet</p>\r\n      <p class=\"Indledning2\">I medfør af § 17 a, stk. 4, i lov nr. 207 af 31. marts 2008 om erhvervsakademiuddannelser og professionsbacheloruddannelser, som ændret ved lov nr. 537 af 12. juni 2009, § 15 i, stk. 4, i lov om erhvervsrettet grunduddannelse og videregående uddannelse (videreuddannelsessystemet) for voksne, jf. lovbekendtgørelse nr. 1051 af 29. august 2007, som ændret ved lov nr. 537 af 12. juni 2009, § 10 a, stk. 3, i lov om professionshøjskoler for videregående uddannelser, jf. lovbekendtgørelse nr. 1091 af 18. november 2008, som ændret ved lov nr. 537 af 12. juni 2009, § 10 a, stk. 3, i lov nr. 346 af 14. maj 2008 om erhvervsakademier for videregående uddannelser, som ændret ved lov nr. 537 af 12. juni 2009, § 9 a, stk. 3, i lov nr. 220 af 8. april 2008 om medie- og journalisthøjskolen, som ændret ved lov nr. 537 af 12. juni 2009, samt § 12 a, stk. 1 i lov nr. 775 af 10. august 2005 om Danmarks Evalueringsinstitut, som ændret ved lov nr. 209 af 31. marts 2008 og lov nr. 537 af 12. juni 2009, fastsættes:</p>\r\n      <p class=\"Kapitel\" id=\"K1\"><span id=\"Kap1\">Kapitel 1</span></p>\r\n      <p class=\"KapitelOverskrift2\">Godkendelse af udbud i udlandet</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Undervisningsministeren godkender i henhold til denne bekendtgørelse udbud af erhvervsakademiuddannelser, professionsbacheloruddannelser, videregående voksenuddannelser (VVU) og diplomuddannelser i udlandet.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> De regler, der finder anvendelse ved udbud af uddannelse i Danmark, jf. stk. 1, finder tilsvarende anvendelse ved udbud af uddannelse i udlandet, medmindre undervisningsministeren har fastsat andet.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Undervisningsministeren træffer, efter en vurdering (screening) af en ansøgning om godkendelse af et udbud i udlandet, afgørelse om, hvorvidt ansøgningen skal fremmes med henblik på Akkrediteringsrådets afgørelse om akkreditering.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Undervisningsministeren træffer sin afgørelse efter stk. 1 ud fra en vurdering af institutionens økonomiske forudsætninger for udbuddet i udlandet, samt en vurdering af, om udbuddet i udlandet vil kunne gennemføres, uden at bringe institutionens uddannelsesaktivitet i Danmark i fare.</p>\r\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Undervisningsministeren opkræver gebyr for behandlingen af ansøgningen til dækning af udgifter forbundet med Akkrediteringsrådets afgørelse om akkreditering af et udbud i udlandet.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Akkrediteringsrådet træffer afgørelse om akkreditering af udbud i udlandet på grundlag af en akkrediteringsrapport og de kriterier for kvalitet af nye udbud af erhvervsakademiuddannelser, professionsbacheloruddannelser, videregående voksenuddannelser (VVU) og diplomuddannelser i udlandet, der fremgår af bekendtgørelse om akkreditering og godkendelse af erhvervsakademiuddannelser og professionsbacheloruddannelser. Akkrediteringsrapporten skal være udarbejdet af en kvalitetssikringsoperatør, der er optaget i den europæiske sammenslutning af europæiske kvalitetssikringsoperatører ENQA (European Association for Quality Assurance in Higher Education). Ansøgeren vælger kvalitetssikringsoperatøren og afholder udgiften til udarbejdelse af akkrediteringsrapporten.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Akkrediteringsrådet underretter undervisningsministeren om sine afgørelser.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Den uddannelsesinstitution, der godkendes til udbud af en uddannelse i udlandet, er overfor undervisningsministeren ansvarlig for, at udbuddet gennemføres efter reglerne for uddannelsen.</p>\r\n      <p class=\"Kapitel\" id=\"K2\"><span id=\"Kap2\">Kapitel 2</span></p>\r\n      <p class=\"KapitelOverskrift2\">Organisation og vilkår</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Udbud i udlandet gennemføres af institutionen som særskilt indtægtsdækket virksomhed, jf. dog stk. 2.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Uddannelsesinstitutionen kan anbringe midler, som ikke er nødvendige til den daglige drift, som ejerandele af et aktieselskab eller et andet selskab med begrænset hæftelse, hvis formål er at gennemføre danske uddannelser i udlandet. Et sådant selskab skal være registreret i Danmark.</p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> De midler, institutionen anvender til udbud i udlandet, må ikke have et omfang eller være anvendt på vilkår, der bringer institutionens uddannelsesaktiviteter i Danmark i fare.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> For udbud i udlandet, som gennemføres som særskilt indtægtsdækket virksomhed, gælder følgende vilkår:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par6_Stk1_Num1\">1)</span> Virksomheden må ikke give et akkumuleret underskud fire år i træk.</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num2\">2)</span> Institutionen skal have tegnet særskilt ansvars- og skadesforsikring for virksomheden i udlandet.</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num3\">3)</span> Institutionen skal efter Undervisningsministeriets retningslinjer aflægge særskilt regnskab for virksomheden i udlandet.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Giver udbuddet et akkumuleret underskud fire år i træk, bortfalder undervisningsministerens godkendelse.</p>\r\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> En godkendelse af udbud i udlandet kan endvidere bortfalde, hvis undervisningsministeren vurderer, at uddannelsesinstitutionen ikke længere opfylder de økonomiske forudsætninger for undervisningsministerens godkendelse.</p>\r\n      <p class=\"Kapitel\" id=\"K3\"><span id=\"Kap3\">Kapitel 3</span></p>\r\n      <p class=\"KapitelOverskrift2\">Økonomi</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Studerende på danske uddannelser i udlandet, jf. § 1, stk. 1, indgår ikke iinstitutionens tilskudsgrundlag ved beregningen af aktivitetsbestemte tilskud.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Institutionen kan opkræve betaling for deltagelse i undervisningen. Betalingens størrelse fastsættes af institutionen.</p>\r\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Institutionen fastsætter vilkår for betaling, herunder at betaling skal erlægges forud og mindst udgøre betalingen for et semester.</p>\r\n      <p class=\"Kapitel\" id=\"K4\"><span id=\"Kap4\">Kapitel 4</span></p>\r\n      <p class=\"KapitelOverskrift2\">Andre regler vedrørende uddannelsesudbud i udlandet</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Uddannelsesinstitutioner, som udbyder professionsbacheloruddannelser i udlandet, kan tilpasse uddannelsernes faglige indhold inden for en ramme på henholdsvis 30 ECTS-point for professionsbacheloruddannelser og 15 ECTS-point for erhvervsakademiuddannelser, videregående voksenuddannelser (VVU) og diplomuddannelser, når sproglige, kulturelle eller uddannelsesmæssige forhold i det pågældende land særligt begrunder det, jf. stk. 2.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Tilpasning af en uddannelse i medfør af stk. 1 må ikke anfægte uddannelsens centrale elementer.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Uddannelsesinstitutionen sikrer, at studerende ved uddannelser udbudt i udlandet opnår samme faglige og retlige sikkerhed ved bedømmelsen af prøver og eksamener, som studerende på danske uddannelser i Danmark. Uddannelsesinstitutionen tilvejebringer et system til dette formål.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Uddannelsesbeviset skal udfærdiges på engelsk, men kan tillige udfærdiges på andre sprog.</p>\r\n      <p class=\"Stk2\"><span class=\"StkNr\" id=\"Par9_Stk3\">Stk. 3.</span> Ved bedømmelse og tildeling af karakterer for gennemførte uddannelsesforløb kan uddannelsesinstitutionen udover 7-trins-skalaen eller den lokalt gældende karakterskala også vælge at benytte ECTS-skalaen, jf. bilag 3 til bekendtgørelse om karakterskala og anden bedømmelse.</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Studieordningen for en dansk uddannelse udbudt i udlandet, jf. § 1, stk. 1, skal foruden de almindelige krav til studieordning for uddannelsen omfatte oplysninger om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par10_Stk1_Num1\">1)</span> eventuel faglig tilpasning af uddannelsen i medfør af § 8,</p>\r\n          <p class=\"Liste1\"><span class=\"Liste1Nr\" id=\"Par10_Stk1_Num2\">2)</span> det sprog som uddannelsesbeviset udstedes på,</p>\r\n          <p class=\"Liste1\"><span class=\"Liste1Nr\" id=\"Par10_Stk1_Num3\">3)</span> undervisningssproget,</p>\r\n          <p class=\"Liste1\"><span class=\"Liste1Nr\" id=\"Par10_Stk1_Num4\">4)</span> anvendt karakterskala, og</p>\r\n          <p class=\"Liste1\"><span class=\"Liste1Nr\" id=\"Par10_Stk1_Num5\">5)</span> hvorledes uddannelsesinstitutionen har opfyldt kravet i § 9 om studerendes faglige og retlige sikkerhed.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Studieordningen affattes på engelsk samt på det undervisningssprog, som uddannelsen gennemføres på. Studieordningen skal være tilgængelig for alle studerende på uddannelsen.</p>\r\n      <p class=\"Kapitel\" id=\"K5\"><span id=\"Kap5\">Kapitel 5</span></p>\r\n      <p class=\"KapitelOverskrift2\">Ikrafttræden</p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Bekendtgørelsen træder i kraft den 5. juli 2009.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Undervisningsministeriet, den 30. juni 2009</P><P CLASS=SIGN1 ALIGN=\"CENTER\">P.M.V.<BR>Torben Kornbech Rasmussen<BR>Afdelingschef</P><P CLASS=SIGN2 ALIGN=\"RIGHT\">/ Trine Ingemansen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/07/2009"
        },
        {
            "displayName": "Accession",
            "displayValue": "B20090068405"
        },
        {
            "displayName": "Entydig dokumentidentifikation",
            "displayValue": "AT003811"
        },
        {
            "displayName": "Dato for førstegangsindlæggelse",
            "displayValue": "04/07/2009"
        },
        {
            "displayName": "Dato for indlæggelse",
            "displayValue": "04/07/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "684"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "30/06/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Undervisningsministeriet"
        },
        {
            "displayName": "Ressortministeriets journalnummer",
            "displayValue": "Undervisningsmin. J.nr.079.073.021"
        },
        {
            "displayName": "Stikord",
            "displayValue": "Erhvervsakademiuddannelse (AK), indtægtsdækket virksomhed, Professionsbachelor, uddannelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}