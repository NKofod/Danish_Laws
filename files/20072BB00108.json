{
    "id": 116342,
    "title": "Forslag til folketingsbeslutning om et »love card«",
    "documentTypeId": "480",
    "isSagsforlobPeriodValid": true,
    "shortName": "2007/2 BSF 108",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 10. april 2008 af Morten Østergaard (RV), Simon Emil Ammitzbøll (RV), Marianne Jelved (RV) og Margrethe Vestager (RV)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om et »love card«</p>\r\n      <p class=\"Tekst\">Folketinget pålægger regeringen snarest muligt at fremsætte de nødvendige lovforslag og foretage andre fornødne administrative ændringer, der tillader danskere at tage ophold i Danmark med en udenlandsk kæreste i en afgrænset periode på 1 år.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"Tekst9\">Beslutningsforslaget er en revideret genfremsættelse af beslutningsforslag nr. B 127 fra folketingsåret 2002-03 (se Folketingstidende 2003-04, forhandlingerne side 8548 og tillæg A side 6322).</p>\r\n      <p class=\"Tekst9\">I en tid hvor stadig flere danskere arbejder og uddanner sig i udlandet, er det naturligt, at flere og flere forelsker sig i en udlænding.</p>\r\n      <p class=\"Tekst9\">De danske regler for familiesammenføring er strammet så meget, at det har fået alvorlige konsekvenser for borgere, der er blevet forelsket i en udlænding.</p>\r\n      <p class=\"Tekst9\">F.eks. nægtes danske studerende efter et studieophold i udlandet ret til videreføre deres forhold til en udenlandsk kæreste i Danmark, såfremt bare en af de to endnu ikke er fyldt 24 år.</p>\r\n      <p class=\"Tekst9\">Danske statsborgere kan derfor blive tvunget til at gifte sig, før de ønsker det, for i det mindste at kunne udnytte deres rettigheder som vandrende arbejdstagere i et andet EU-land. De danske regler medfører også, at par tvinges til at gifte sig, hvis de ikke kan dokumentere, at partnerne har boet sammen i 1½-2 år på den samme adresse. Det kan tvinge danskere til at blive i udlandet i længere tid, end de ønsker.</p>\r\n      <p class=\"Tekst9\">For homoseksuelle par kan der være særlige problemstillinger. Nogle homoseksuelle par har ikke mulighed for at dokumentere et samliv i den udenlandske parts hjemland, da et homoseksuelt samliv i hjemlandet ikke er tilladt. I disse tilfælde forværres problemerne, når visumadgangen til Danmark er stærkt begrænset og det dermed reelt bliver umuligt at opnå et samliv noget sted.</p>\r\n      <p class=\"Tekst9\">For alle gælder det, at det er blevet så godt som umuligt at afprøve et forhold i en periode uden at forpligte sig indgående på et længerevarende forhold. Således forudsætter ægtefællesammenføring, at parret enten er gift eller har boet sammen i en længere periode.</p>\r\n      <p class=\"Tekst9\">Et etårigt »love card« vil betyde, at parret ikke længere vil være tvunget til kortvarige besøg på turistvisum uden mulighed for reel afprøvning af forholdet inden eventuelt giftermål.</p>\r\n      <p class=\"Tekst9\">Et »love card« skal være tidsbegrænset til 1 år og skal ikke kunne forlænges. Hvis den udenlandske statsborger ønsker at fortsætte sit ophold i Danmark, må et nyt opholdsgrundlag enten være baseret på arbejdstilladelse, studieophold eller familiesammenføring.</p>\r\n      <p class=\"Tekst9\">Det Radikale Venstre foreslår, at et »love card« udformes efter nedenstående model:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Begge parter skal være over 18 år.</p>\r\n        <p class=\"Liste1\"><span class=\"Liste1Nr\" id=\"\">–</span> Et »love card« skal være tidsbegrænset til 1 år, og der skal ikke kunne skiftes til et andet »love card« i perioden.</p>\r\n        <p class=\"Liste1\"><span class=\"Liste1Nr\" id=\"\">–</span> Et ophold på »love card« skal tælle med i beregningen af, hvornår der kan gives permanent opholdstilladelse og statsborgerskab.</p>\r\n        <p class=\"Liste1\"><span class=\"Liste1Nr\" id=\"\">–</span> Den herboende skal kun kunne fungere som reference for et »love card« med 3 års mellemrum.</p>\r\n        <p class=\"Liste1\"><span class=\"Liste1Nr\" id=\"\">–</span> Den herboende må ikke være dømt for vold mod en ægtefælle eller samlever i 10 år før ansøgningstidspunktet.</p>\r\n        <p class=\"Liste1\"><span class=\"Liste1Nr\" id=\"\">–</span> Udlændingen har ikke ret til offentlig forsørgelse.</p>\r\n        <p class=\"Liste1\"><span class=\"Liste1Nr\" id=\"\">–</span> Udlændingen har ret til arbejdstilladelse.</p>\r\n        <p class=\"Liste1\"><span class=\"Liste1Nr\" id=\"\">–</span> Udlændingen skal have en gyldig sygeforsikring (typisk almindelig rejseforsikring).</p>\r\n        <p class=\"Liste1\"><span class=\"Liste1Nr\" id=\"\">–</span> Udlændingen skal indrejse med gyldig returbillet eller alternativt deponere et beløb svarende til prisen på en hjemrejsebillet.</p>\r\n        <p class=\"Liste1\"><span class=\"Liste1Nr\" id=\"\">–</span> Parterne skal ved ansøgning om »love card« erklære, at de er i et kæresteforhold, at den herboendes folkeregisteradresse er fælles bopæl, og at de er indforståede med, at den udenlandske kæreste ikke har krav på offentlige ydelser.</p>\r\n      </p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Morten Østergaard </span>(RV):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om et »love card«.</p>\r\n      <p class=\"ForslagsNummer\">(Beslutningsforslag nr. B 108).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2007/2 BF 108",
            "stateLabel": "Bortfaldet",
            "references": [
                {
                    "shortName": "2007/2 BSF 108",
                    "title": "Forslag til folketingsbeslutning om et »love card«",
                    "presentationName": "Beslutningsforslag som fremsat",
                    "documentTypeId": 480,
                    "documentId": 116342,
                    "eliUri": "/eli/ft/20072BB00108",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20072/beslutningsforslag/b108/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "11/04/2008"
        },
        {
            "displayName": "Accession",
            "displayValue": "20072BB00108"
        },
        {
            "displayName": "Entydig dokumentidentifikation",
            "displayValue": "AX010030"
        },
        {
            "displayName": "Dato for førstegangsindlæggelse",
            "displayValue": "11/04/2008"
        },
        {
            "displayName": "Dato for indlæggelse",
            "displayValue": "08/10/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "108"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}