{
    "id": 156211,
    "title": "Ankestyrelsens principafgørelse B-2-97 om hjemsted - børnefamilieydelse - skoleophold i udlandet",
    "documentTypeId": "240",
    "isSagsforlobPeriodValid": true,
    "shortName": "KEN nr 9336 af 15/03/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse B-2-97 om hjemsted - børnefamilieydelse - skoleophold i udlandet</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen fandt, at 3 børn, der gik i skole i udlandet i 7 måneder om året havde hjemsted i Danmark, og at forældrene derfor havde ret til børnefamilieydelse. *)</p>\r\n   <p class=\"TekstGenerel\">Ankestyrelsen lagde vægt på, at lovens udgangspunkt er, at børn har hjemsted samme sted som forældrene. Begge forældrene boede i Danmark. Ankestyrelsen lagde desuden vægt på, at børnene havde tilknytning til Danmark gennem regelmæssigt tilbagevendende længerevarende ophold, at forældrene forsørgede børnene, og at forældrene havde løbende kontakt til børnene under deres ophold i udlandet. Børnene ansås således for at have bevaret en massiv sproglig og kulturel tilknytning til Danmark.</p>\r\n   <p class=\"TekstGenerel\">Det forhold, at børnene modtog deres grunduddannelse i udlandet kunne ikke i sig selv medføre, at de havde hjemsted der.</p>\r\n   <p class=\"TekstGenerel\">Det pågældende land var ikke omfattet af EU-forordning nr. 1408/71.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>10-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om en børnefamilieydelse - lovbekendtgørelse nr. 791 af 1. oktober 1995 - § 2, stk. 1, nr. 2</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Skattedepartementets cirkulære nr. 148 af 17. december 1986 om lov om en børnefamilieydelse - pkt. 5</p>\r\n<p>Socialministeriets vejledning nr. 42 af 30. januar 1996 om børnetilskud og forskudsvis udbetaling af børnebidrag - pkt. 3</p>\r\n<p>\r\n   <span class=\"Bold\">Note:</span>\r\n</p>\r\n<p>*) Se i øvrigt SM B-1-83.</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen angik en familie med 4 børn. De tre ældste børn på henholdsvis 15, 13 og 9 år havde været tilmeldt skolegang i udlandet i henholdsvis 5, 5 og 2 år.</p>\r\n<p>Skoleåret i udlandet gik fra oktober til april måned. Mens børnene gik i skole, boede de hos en faster. Resten af tiden opholdt børnene sig i Danmark hos forældrene.</p>\r\n<p>Kommunen havde i december 1993/januar 1994 behandlet spørgsmålet om hjemstedskriteriet var opfyldt. Kommunen fandt da, at hjemstedskriteriet var opfyldt.</p>\r\n<p>I april 1996 traf kommunen afgørelse om, at de 3 børn, der gik iskole i udlandet, ikke længere opfyldte hjemstedskriteriet. Foræld rene havde derfor ikke ret til børnefamilieydelser for disse børn.</p>\r\n<p>Ankenævnet tiltrådte afgørelsen og lagde vægt på, at børnene i henholdsvis 5, 5 og 2 år havde opholdt sig i udlandet med det formål at modtage deres skoleuddannelse der.</p>\r\n<p>Sagen blev behandlet i principielt møde med henblik på afklaring af, hvorvidt hjemstedsbetingelsen i børnefamilieydelseslovens § 2, nr. 2 var opfyldt, når børnene gik i skole i udlandet, men opholdt sig 5-6 måneder om året i Danmark.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen ændrede ankenævnets afgørelse.</p>\r\n<p>Ankestyrelsen fandt, at børnene havde hjemsted i Danmark, jf. § 2, nr. 2 i lov om en børnefamilieydelse. Forældrene havde derfor ret til ydelser efter børnefamilieydelsesloven til børnene.</p>\r\n<p>Ankestyrelsen lagde vægt på, at lovens udgangspunkt er, at børnene har hjemsted samme sted som forældrene. Ankestyrelsen fandt ikke grundlag for at fravige udgangspunktet. Ankestyrelsen  lagde vægt på, at begge forældrene boede i Danmark, at børnene havde tilknytning til Danmark gennem regelmæssigt tilbagevendende længerevarende ophold, at forældrene forsørgede børnene, og at forældrene havde løbende kontakt til børnene under deres ophold i udlandet. Børnene ansås således for at have bevaret en massiv sproglig og kulturel tilknytning til Danmark.</p>\r\n<p>Det forhold, at børnene modtog deres grunduddannelse i udlandet kunne ikke i sig selv medføre, at de havde hjemsted der.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19970933625"
        },
        {
            "displayName": "Entydig dokumentidentifikation",
            "displayValue": "BS009002"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9336"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/03/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 201085-96"
        },
        {
            "displayName": "Stikord",
            "displayValue": "B-2-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}