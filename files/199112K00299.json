{
    "id": 111098,
    "title": "1991 LSF 299   FORSLAG TIL LOV OM ÆNDRING AF LOV OM MILJØBESKYTTELSE (FORSØGSORDNING   VEDRØRENDE ERHVERVSZONER) ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 299",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 299 </P>  \r\n\r\n<P></P>  \r\n\r\n<P>Forslag til Lov om ændring af lov om miljøbeskyttelse (Forsøgsordning  \r\n\r\n vedrørende erhvervszoner) </P>  \r\n\r\n<P></P>  \r\n\r\n<P>Fremsat af miljøministeren (Per Stig Møller) </P>  \r\n\r\n<P></P>  \r\n\r\n<P>den 12. maj 1992 </P>  \r\n\r\n<P></P>  \r\n\r\n<P>Vedtaget ved tredjebehandling den 17. juni 1992 </P>  \r\n\r\n<P></P>  \r\n\r\n<P><a href=\"document.aspx?accn=A19920048430\"> Lov nr. 484 af 24/06/1992</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov nr. 358 af 6. juni 1991 om miljøbeskyttelse, som ændret ved § 17 i  \r\n\r\n lov nr. 936 af 27. december 1991, foretages følgende ændring: </P>  \r\n\r\n<P>I <I>§ 33</I> indsættes som <I>stk. 3: </I></P>  \r\n\r\n<P>&#187;Stk. 3. Som led i et forsøg kan lokalplaner for særlige  \r\n\r\n erhvervszoner udpeget efter bestemmelserne om landsplandirektiver i § 3 i lov  \r\n\r\n om planlægning, indeholde bestemmelser om, at lokalplanen erstatter de  \r\n\r\n godkendelser i henhold til dette kapitel, som er nødvendige for lokalplanens  \r\n\r\n virkeliggørelse, jf. § 15, stk. 7, i lov om planlægning. Miljøministeren  \r\n\r\n fastsætter nærmere regler herom.&#171; </P>  \r\n\r\n<P> <B>§ 2 </B></P>  \r\n\r\n<P>  <I>Stk. 1.</I> Tidspunktet for lovens ikrafttræden fastsættes af  \r\n\r\n miljøministeren. </P>  \r\n\r\n<P> <I>Stk. 2.</I> Loven har virkning for lokalplaner, der vedtages inden 1.  \r\n\r\n januar 1995. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> I lov nr. 358 af 6. juni 1991 om miljøbeskyttelse foretages  \r\n\r\n</P>  \r\n\r\n<P>følgende ændringer: </P>  \r\n\r\n<P>I <I>§ 33</I> indsættes som stykke 3: </P>  \r\n\r\n<P> <I>&#187;Stk. 3.</I> Som led i et forsøg kan lokalplaner for særlige  \r\n\r\n erhvervszoner, udpeget efter bestemmelserne i § 3, i lov nr. 388 af 6. juni  \r\n\r\n 1991 om planlægning (landsplandirektiv), indeholde bestemmelser om, at  \r\n\r\n lokalplanen erstatter de godkendelser i henhold til dette kapitel, som er  \r\n\r\n nødvendige for lokalplanens virkeliggørelse, jf. § 15, stk. 7 i lov om  \r\n\r\n planlægning. Miljøministeren fastsætter nærmere regler herom.&#171; </P>  \r\n\r\n<P> <B>§ 2.</B> Tidspunktet for lovens ikrafttræden fastsættes af  \r\n\r\n miljøministeren. </P>  \r\n\r\n<P> <I>Stk. 2.</I> Loven har virkning for lokalplaner, der vedtages inden 1.  \r\n\r\n januar 1995. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bestemmelser</I>  </P>  \r\n\r\n<P>Forslaget er en følge af aftalen om en styrket indsats for aktivering af  \r\n\r\n de ledige af 8. maj 1992 mellem regeringen og Det Radikale Venstre,  \r\n\r\n Centrum-Demokraterne, Kristeligt Folkeparti og Fremskridtspartiet. </P>  \r\n\r\n<P>Der henvises i den forbindelse til de samtidigt fremsatte lovforslag: </P>  \r\n\r\n<P>- Forslag til lov om ændring af lov om skattemæssige afskrivninger m.v.  \r\n\r\n</P>  \r\n\r\n<P>- Forslag til lov om ændring af lov om beskatning til kommunerne af faste  \r\n\r\n ejendomme. </P>  \r\n\r\n<P>- Forslag til lov om ændring af stempelloven. </P>  \r\n\r\n<P>- Forslag til lov om ændring af lov om butikstid. </P>  \r\n\r\n<P>- Forslag til lov om dispensation fra forskellige love i forbindelse med  \r\n\r\n oprettelsen af erhvervszoner. </P>  \r\n\r\n<P>Lovforslaget bidrager til at gennemføre etableringen af en række  \r\n\r\n geografisk afgrænsede erhvervszoner, hvor der tilbydes virksomheder, som  \r\n\r\n skaber nye arbejdspladser, særligt gunstige vilkår. Etablering af  \r\n\r\n erhvervszoner sigter på at styrke erhvervsudvikling og beskæftigelse inden  \r\n\r\n for økonomisk udsatte områder. </P>  \r\n\r\n<P>Erhvervszonerne vil blive oprettet ved et landsplandirektiv efter  \r\n\r\n planlægningslovens § 3 efter forudgående drøftelser mellem regeringen og de  \r\n\r\n enkelte kommuner samt i nødvendigt omfang tillige amtskommunerne. </P>  \r\n\r\n<P>Det er en væsentlig del af aftalen, at der er tale om en forsøgsordning,  \r\n\r\n som er begrænset såvel tidsmæssigt som geografisk. Forsøgsordningen er derfor  \r\n\r\n begrænset til nye og allerede etablerede virksomheder, der i perioden frem  \r\n\r\n til udgangen af 1994 skaber nye arbejdspladser i de erhvervszoner, der vil  \r\n\r\n blive etableret. De under ordningen ydede begunstigelser ophører med udgangen  \r\n\r\n af 1999. </P>  \r\n\r\n<P>Der sigtes mod at etablere op til 10 erhvervszoneaftaler med interesserede  \r\n\r\n kommuner i Bornholms Amt, Nordjyllands Amt og Storstrøms Amt, der opfylder et  \r\n\r\n eller flere af følgende kriterier </P>  \r\n\r\n<P>* særligt omfattende erhvervsmæssige omstillinger </P>  \r\n\r\n<P>* høj ledighed </P>  \r\n\r\n<P>* væsentligt stigende ledighed. </P>  \r\n\r\n<P>Det er hensigten, at zonerne indskrænkes størrelsesmæssigt til områder på  \r\n\r\n f.eks. 50 ha inden for den enkelte kommune. </P>  \r\n\r\n<P> <I>Økonomiske og administrative konsekvenser </I></P>  \r\n\r\n<P> Lovforslaget skønnes hverken at have nævneværdige økonomiske eller  \r\n\r\n administrative konsekvenser. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P> Forslaget tilvejebringer den fornødne hjemmel i miljøbeskyttelsesloven  \r\n\r\n til at godkendelser efter lovens kapitel 5 for virksomheder inden for de  \r\n\r\n særlige erhvervszoner kan &#187;indbygges&#171; i en lokalplan. Denne ordning  \r\n\r\n effektueres ved udstedelsen af en bekendtgørelse, jf. planlægningslovens §  \r\n\r\n 15, stk. 7, der fastsætter de nærmere regler om disse lokalplaner. </P>  \r\n\r\n<P>Forslaget betyder, at der med en lokalplan inden for de udpegede særlige  \r\n\r\n erhvervszoner, samtidig er gjort op med kravene efter miljøbeskyttelsesloven.  \r\n\r\n Når en lokalplan er vedtaget endeligt af kommunalbestyrelsen, er godkendelser  \r\n\r\n efter miljøbeskyttelseslovens kapitel 5 således samtidigt meddelt. </P>  \r\n\r\n<P>Anvendelsen af samtidighedsprincippet har den konsekvens, at klageadgangen  \r\n\r\n efter miljøbeskyttelsesloven erstattes af de indsigelses- og klageregler, som  \r\n\r\n gælder for lokalplaner. Dette indebærer, at der ikke kan klages over  \r\n\r\n skønsmæssige spørgsmål, men alene over retlige spørgsmål. Til gengæld er der  \r\n\r\n mulighed for at fremsætte indsigelser mod lokalplanforslaget i  \r\n\r\n offentlighedsperioden, ligesom forholdet til andre myndigheder afklares i  \r\n\r\n denne periode. </P>  \r\n\r\n<P>Endvidere indebærer ordningen, at der vil ske kompetenceforskydning fra  \r\n\r\n amtsrådet til kommunalbestyrelsen for visse virksomheder, der er  \r\n\r\n godkendelsespligtige efter kapitel 5. </P>  \r\n\r\n<P>Derimod sker der ikke en fravigelse af miljøbeskyttelseslovens materielle  \r\n\r\n regler. </P>  \r\n\r\n<P>Det er hensigten at fastsætte de nærmere miljøbestemmelser i et regulativ,  \r\n\r\n der optages som et bilag til den enkelte lokalplan. </P>  \r\n\r\n<P>I forbindelse med opfølgningen af denne lovændring vil det blive sikret,  \r\n\r\n at VVM-direktivets krav fortsat opfyldes. </P>  \r\n\r\n<P> <I>Til § 2 </I></P>  \r\n\r\n<P> Da andre lovforslag vedrørende forsøgsordningen for erhvervszoner skal  \r\n\r\n anerkendes af EF-Kommissionen i medfør af artikel 93 i EF-Traktaten, før de  \r\n\r\n sættes i kraft, vil loven blive sat i kraft samtidig med de øvrige love  \r\n\r\n vedrørende forsøgsordningen, således at den samlede lovgivning vedrørende  \r\n\r\n forsøgsordningen træder i kraft samtidig. </P>  \r\n\r\n<P>De godkendelser efter miljøbeskyttelseslovens kapitel 5, der indtil  \r\n\r\n forsøgsperiodens udløb er meddelt i forbindelse med en vedtaget lokalplan,  \r\n\r\n gælder fortsat også efter denne dato i overensstemmelse med  \r\n\r\n miljøbeskyttelseslovens regler om godkendelser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/06/1992"
        },
        {
            "displayName": "Accession",
            "displayValue": "199112K00299"
        },
        {
            "displayName": "Entydig dokumentidentifikation",
            "displayValue": "CL002636"
        },
        {
            "displayName": "Dato for førstegangsindlæggelse",
            "displayValue": "25/06/1992"
        },
        {
            "displayName": "Dato for indlæggelse",
            "displayValue": "25/06/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "299"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}