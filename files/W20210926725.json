{
    "id": 222602,
    "title": "Arbejdsmiljøklagenævnet fastholdt afgørelse med påbud om recirkulering af udsuget luft og hjemviste afgørelse om brug af autoriseret rådgivningsvirksomhed (Faste arbejdssteders indretning - Procesudsugning - industristøvsuger - båndslibemaskine - recirkulation - plaststøv - rådgivningspåbud)",
    "documentTypeId": "240",
    "isSagsforlobPeriodValid": true,
    "shortName": "KEN nr 9267 af 23/04/2021",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmiljøklagenævnet fastholdt afgørelse med påbud om recirkulering af udsuget luft og hjemviste afgørelse om brug af autoriseret rådgivningsvirksomhed (Faste arbejdssteders indretning - Procesudsugning - industristøvsuger - båndslibemaskine - recirkulation - plaststøv - rådgivningspåbud)</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Underline\">Vedrørende påbuddet om recirkulering af udsuget luft</span>\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at det etablerede procesudsug ikke overholdt lovgivningens krav om, at der skal tilføres frisk erstatningsluft, og at den udsugede luft ikke må føres tilbage til arbejdsrummet eller andre lokaler.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde vægt på, at der var etableret procesudsugning, der fjernede støvet på udviklingsstedet, men at den udsugede luft blev ført tilbage til arbejdsrummet (recirkuleret).</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ifølge bekendtgørelsen om faste arbejdssteders indretning må den udsugede luft ved arbejdsprocesser, hvor der udvikles støv, der er sundhedsskadelig eller generende, ikke føres tilbage til arbejdsrummet. Der er i bekendtgørelsen nævnt nogle slibeprocesser, som er undtaget fra dette krav, men slibning af plast er ikke nævnt i undtagelsesbestemmelserne.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Et mindretal på 5 af nævnets medlemmer fandt, at Arbejdstilsynet ikke i tilstrækkelig grad havde dokumenteret, at der var tale om udsættelse for sundhedsskadelige stoffer, hvorfor påbuddet burde hjemvises.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Underline\">Vedrørende påbuddet om brug af autoriseret rådgivningsvirksomhed</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at Arbejdstilsynet ikke i tilstrækkelig grad havde dokumenteret, at der var tale om sundhedsskadelig luftforurening.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde vægt på, at der ikke var tilstrækkelige oplysninger i sagen om, hvilken sundhedsskadelig luftforurening, de ansatte blev udsat for i arbejdsprocessen, herunder oplysninger om, hvilken type plast, der blev slebet i.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af et enigt nævn.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>Afgørelsen er skrevet til [navn udeladt]. Afgørelsen er sendt til [navn udeladt], som repræsenterer [navn udeladt] i sagen.</p>\r\n<p>\r\n</p>\r\n<p>\r\n   <span class=\"Bold\">Afgørelse</span>\r\n</p>\r\n<p>\r\n</p>\r\n<p>I har klaget over Arbejdstilsynets afgørelser af den 17. marts 2020 med påbud til jer om recirkulering af udsuget luft og om brug af autoriseret rådgivningsvirksomhed.</p>\r\n<p>\r\n</p>\r\n<p>Arbejdsmiljøklagenævnet har nu afgjort sagerne på møde den 26. januar 2021.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af 17. marts 2020 med påbud til jer om at sikre, at den udsugede luft fra procesventilationsanlægget, i forbindelse med Scantool båndslibemaskine i afdelingen \"sliberi af slanger\" på arbejdsstedet [adresse udeladt], ikke føres tilbage til arbejdsrummet eller andre lokaler efter endt filtrering (recirkuleres).</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet.</p>\r\n<p>\r\n</p>\r\n<p>I skal senest den 8. juni 2021 efterkomme påbuddet.</p>\r\n<p>\r\n</p>\r\n<p>Resultatet er også:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet hjemviser Arbejdstilsynets afgørelse af 17. marts 2020 med påbud til jer om at bruge en autoriseret rådgivningsvirksomhed på arbejdsmiljøområdet til at bistå jer med at efterkomme ovennævnte påbud samt med at forebygge lignende arbejdsmiljøproblemer.</p>\r\n<p>\r\n</p>\r\n<p>Det betyder, at nævnet hjemviser påbuddet om brug af autoriseret rådgivningsvirksomhed til ny behandling, og at Arbejdstilsynet skal afgøre sagen om dette på ny.</p>\r\n<p>\r\n</p>\r\n<p>I skal være opmærksom på, at en ny behandling godt kan føre til det samme resultat i jeres sag.</p>\r\n<p>\r\n</p>\r\n<p>På de næste sider kan I læse mere om afgørelserne.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelserne</span>\r\n</p>\r\n<p>\r\n</p>\r\n<p>\r\n   <span class=\"Underline\">Vedrørende påbuddet om recirkulering af udsuget luft</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at det etablerede procesudsug ikke overholder lovgivningens krav om, at der skal tilføres frisk erstatningsluft, og at den udsugede luft ikke må føres tilbage til arbejdsrummet eller andre lokaler.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Ifølge bekendtgørelsen om faste arbejdssteders indretning må den udsugede luft ved arbejdsprocesser, hvor der udvikles støv, der er sundhedsskadelig eller generende, ikke føres tilbage til arbejdsrummet. Der er i bekendtgørelsen nævnt nogle slibeprocesser, som er undtaget fra dette krav: slibning i støbegods, tørslibning af karbonstål eller ren aluminium, sandblæsning og massivt nåletræ. Slibning af plast er ikke nævnt i undtagelsesbestemmelserne.</p>\r\n<p class=\"NormalInd\">\r\n</p>\r\n<p class=\"NormalInd\">Nævnet lægger vægt på, at der var etableret procesudsugning, der fjernede støvet på udviklingsstedet, men at den udsugede blev ført tilbage til arbejdsrummet (blev recirkuleret).</p>\r\n<p class=\"NormalInd\">\r\n</p>\r\n<p>Nævnet lægger desuden vægt på, at det ved besøget blev oplyst, at båndsliberen blev anvendt jævnligt (for det meste dagligt) og kun til slibning af de aktuelle plastemner.</p>\r\n<p>\r\n</p>\r\n<p>Nævnet er opmærksom på, at det i klagen er anført, at den enhed, som suger materialet væk fra båndsliberen er en industristøvsuger. Der er henvist til overensstemmelseserklæring og til, at maskinen er CE-mærket.</p>\r\n<p>\r\n</p>\r\n<p>I har endvidere anført, at Arbejdstilsynet ikke har konstateret, at der ved anvendelsen af den pågældende sugeenhed blev spredt plaststykker i lokalet, hvor arbejdet blev udført, når luften forlod sugeenheden eller i luften i det pågældende lokale.</p>\r\n<p>\r\n</p>\r\n<p>Det kan ikke føre til et andet resultat.</p>\r\n<p>\r\n</p>\r\n<p>Nævnet skal om CE-mærkningen henvise til Arbejdstilsynets bemærkninger i udtalelser af 14. maj, 25. juni og 12. august 2020 om bl.a. forskelle i kravene til at anvende en industristøvsuger på henholdsvis faste arbejdssteder og skiftende arbejdssteder.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af arbejdsmiljøloven, at arbejdsstedet skal indrettes, så det sikkerheds- og sundhedsmæssigt er fuldt forsvarligt.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et flertal på 6 ud af nævnets 11 stemmeberettigede medlemmer.</p>\r\n<p>\r\n</p>\r\n<p>Et mindretal på 5 af nævnets medlemmer finder, at Arbejdstilsynet ikke i tilstrækkelig grad har dokumenteret, at der er tale om udsættelse for sundhedsskadelige stoffer, hvorfor påbuddet bør hjemvises.</p>\r\n<p>\r\n</p>\r\n<p>\r\n   <span class=\"Underline\">Vedrørende påbuddet om brug af autoriseret rådgivningsvirksomhed</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at Arbejdstilsynet ikke i tilstrækkelig grad har dokumenteret, at der er tale om sundhedsskadelig luftforurening.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger vægt på, at der ikke er tilstrækkelige oplysninger i sagen om, hvilken sundhedsskadelig luftforurening, de ansatte bliver udsat for i arbejdsprocessen, herunder oplysninger om, hvilken type plast, der blev slebet i.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af reglerne om brug af autoriserede rådgivningsvirksomheder på arbejdsmiljøområdet, at Arbejdstilsynet afgiver rådgivningspåbud, når Arbejdstilsynet samtidigt afgiver påbud som følge af overtrædelse af arbejdsmiljølovgivningen vedrørende et eller flere komplekse eller alvorlige arbejdsmiljøproblemer.</p>\r\n<p>\r\n</p>\r\n<p>Arbejdsgiveren skal indhente bistand fra en rådgivningsvirksomhed, når Arbejdstilsynet afgiver påbud, der vedrører sundhedsskadelig luftforurening fra en arbejdsproces på faste arbejdssteder, hvor procesudsuget luft recirkuleres, så den udsugede luft fra den forurenende proces føres tilbage til arbejdsrummet eller andre lokaler.</p>\r\n<p>\r\n</p>\r\n<p>Der afgives ikke rådgivningspåbud til arbejdsgiveren, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og hvor løsningen umiddelbart kan overføres.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et enigt nævn.</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet, samt brev af Arbejdstilsynet af 25. juni og 12. august 2020, og breve af 6. august og 4. september 2020.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>\r\n   <span class=\"Underline\">Vedrørende selve påbuddet</span>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i lov om arbejdsmiljø, jf. lovbekendtgørelse nr. 674 af 25. maj 2020.</p>\r\n<p>\r\n</p>\r\n<p>Om arbejdsstedets indretning</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 42, stk. 1, i lov om arbejdsmiljø, jf. lovbekendtgørelse nr. 674 af 25. maj 2020.</p>\r\n<p class=\"Liste1\">\r\n   <span class=\"Liste1Nr\">•</span> § 35, stk. 3 i bekendtgørelse nr. 96 af 13. februar 2001 om faste arbejdssteders indretning</p>\r\n<p>\r\n</p>\r\n<p>\r\n   <span class=\"Underline\">Vedrørende rådgiverpåbuddet</span>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77a, stk. 1, i lov om arbejdsmiljø, jf. lovbekendtgørelse nr. 674 af 25. maj 2020.</p>\r\n<p class=\"Liste1\">\r\n   <span class=\"Liste1Nr\">•</span> § 4, § 5 og § 17, nr. 2, i bekendtgørelse nr. 59 af 15. januar 2013 om brug af autoriserede rådgivningsvirksomheder på arbejdsmiljøområdet</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på <span class=\"Underline\">www.retsinformation.dk</span></p>\r\n<p>\r\n</p>\r\n<p>\r\n   <span class=\"Bold\">Kopi er sendt til:</span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>[Adressat udeladt]</p>\r\n<p>\r\n</p>\r\n<p>\r\n   <span class=\"Bold\">Lovuddrag</span>\r\n</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 674 af 25. maj 2020 af lov om arbejdsmiljø</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 5</span>\r\n</p>\r\n<p style=\"text-align: center;\">\r\n   <span class=\"Bold\">Arbejdets udførelse</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 6</span>\r\n</p>\r\n<p style=\"text-align: center;\">\r\n   <span class=\"Bold\">Arbejdsstedets indretning</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 42</span>. Arbejdsstedet skal indrettes således, at det sikkerheds- og sundhedsmæssigt er fuldt forsvarligt.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>\r\n</p>\r\n<p>\r\n   <span class=\"Bold\">§ 77 a.</span> Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 96 af 13. februar 2001 om faste arbejdssteders indretning</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 8</span>\r\n</p>\r\n<p style=\"text-align: center;\">\r\n   <span class=\"Bold\">Ventilation</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 35.</span> Hvis det ikke kan hindres, at der ved en arbejdsproces sker udvikling af luftarter, støv eller lignende, der er sundhedsskadelige eller eksplosive, eller udvikling af røg, mikroorganismer, aerosoler, ildelugt eller anden generende luftforurening, skal der etableres procesudsugning, der så vidt muligt fjerner forureningen på det sted, hvor den udvikles. Samtidig skal der tilføres frisk erstatningsluft af passende temperatur.</p>\r\n<p>\r\n</p>\r\n<p>Stk. 2. . .</p>\r\n<p>Stk. 3. Den udsugede luft må ikke føres tilbage til arbejdsrummet eller andre lokaler, jf. dog stk. 4, stk. 5, stk. 6 og stk. 7.</p>\r\n<p>\r\n</p>\r\n<p>Stk. 4 …. .</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 59 af 15. januar 2013 om brug af autoriserede rådgivningsvirksomheder på arbejdsmiljøområdet</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 1</span>\r\n</p>\r\n<p style=\"text-align: center;\">\r\n   <span class=\"Bold\">Formål og område</span>\r\n</p>\r\n<p style=\"text-align: center;\">\r\n</p>\r\n<p class=\"BilagtekstListe\">\r\n   <span class=\"Bold\">§ 4.</span> Arbejdstilsynet afgiver rådgivningspåbud, når Arbejdstilsynet samtidigt afgiver et eller flere af følgende afgørelser:</p>\r\n<p class=\"Liste1\">\r\n   <span class=\"Liste1Nr\">1.</span> Påbud som følge af overtrædelse af arbejdsmiljølovgivningen vedrørende et eller flere komplekse eller alvorlige arbejdsmiljøproblemer, der er omfattet af §§ 8 – 25, dvs. vanskelige at løse.</p>\r\n<p>….</p>\r\n<p>\r\n</p>\r\n<p>\r\n   <span class=\"Bold\">§ 5.</span> Der afgives ikke rådgivningspåbud til arbejdsgiveren efter § 4, nr. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og hvor løsningen umiddelbart kan overføres.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 3</span>\r\n</p>\r\n<p style=\"text-align: center;\">\r\n   <span class=\"Bold\">Pligter for arbejdsgivere og bygherrer, der modtager rådgivningspåbud ved alvorlige eller komplekse arbejdsmiljøproblemer, der er vanskelige at løse</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 17.</span> Arbejdsgiveren skal indhente bistand fra en rådgivningsvirksomhed, når Arbejdstilsynet afgiver påbud, der vedrører sundhedsskadelig luftforurening fra en arbejdsproces på faste arbejdssteder, hvor</p>\r\n<p>1. der ikke er etableret en effektiv mekanisk udsugning med samtidig tilførsel af frisk erstatningsluft af passende temperatur,</p>\r\n<p>2. procesudsuget luft recirkuleres, således at den udsugede luft fra den forurenende proces føres tilbage til arbejdsrummet eller andre lokaler, eller</p>\r\n<p>3….</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 6</span>\r\n</p>\r\n<p style=\"text-align: center;\">\r\n   <span class=\"Bold\">Øvrige pligter for arbejdsgivere og bygherrer</span>\r\n</p>\r\n<p>\r\n</p>\r\n<p>\r\n   <span class=\"Bold\">Tilbagemeldinger til Arbejdstilsynet</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 30</span>. Arbejdsgivere eller bygherrer, der har modtaget rådgivningspåbud, skal give en tilbagemelding til Arbejdstilsynet om indgåelse af aftalen med rådgivningsvirksomheden senest 6 uger efter, at rådgivningspåbuddet er modtaget. Tilbagemeldingen skal indeholde oplysninger om, hvilken rådgivningsvirksomhed der er indgået aftale med.</p>\r\n<p>\r\n</p>\r\n<p>\r\n   <span class=\"Bold\">§ 31.</span> Arbejdsgivere eller bygherrer, der har modtaget rådgivningspåbud, skal give en tilbagemelding til Arbejdstilsynet om, at rådgivningspåbuddet og det eller de påbud, der danner grundlag herfor, er efterkommet<span class=\"Bold\">.</span></p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/04/2021"
        },
        {
            "displayName": "Accession",
            "displayValue": "W20210926725"
        },
        {
            "displayName": "Entydig dokumentidentifikation",
            "displayValue": "DH000150"
        },
        {
            "displayName": "Dato for indlæggelse",
            "displayValue": "24/04/2021"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9267"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "23/04/2021"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "20-23647"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}