{
    "id": 73937,
    "title": "Bekendtgørelse om konvention om De forenede Nationers Organisation for Uddannelse, Videnskab og Kultur (UNESCO). ",
    "documentTypeId": "220",
    "isSagsforlobPeriodValid": false,
    "shortName": "BKI nr 35 af 14/06/1960",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse om konvention om De forenede  \r\n\r\n Nationers Organisation for Uddannelse, Videnskab og Kultur (UNESCO). </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>I forbindelse med udenrigsministeriets bekendtgørelse nr. 19 af 18.  \r\n\r\n december 1946, Lovtidende C, om Danmarks ratifikation af overenskomst af 16.  \r\n\r\n november 1945, om De forenede Nationers Organisation for  \r\n\r\n undervisningsmæssige, videnskabelige og kulturelle Spørgsmål, bringes det  \r\n\r\n herved til almindelig kundskab, at konventionen i henhold til art. XIII er  \r\n\r\n ændret ved beslutninger af organisationens 2., 3., 4., 5., 7., 8., 9. og 10.  \r\n\r\n generalforsamling og nu har følgende ordlyd (ændringerne trykt med kursiv):  \r\n\r\n</P>  \r\n\r\n<P>Konvention om De forenede Nationers Organisation for Uddannelse, Videnskab  \r\n\r\n og Kultur. </P>  \r\n\r\n<P>Regeringerne i de i denne konvention deltagende stater erklærer herved på  \r\n\r\n deres folks vegne, </P>  \r\n\r\n<P> <I>at</I>  eftersom krige begynder i menneskets sind, må forsvaret for  \r\n\r\n freden ligeledes opbygges i menneskets sind, </P>  \r\n\r\n<P> <I>at</I>  uvidenhed om andre folkeslags skikke og levevis gennem hele  \r\n\r\n menneskehedens historie har ligget til grund for den mistillid og mistro  \r\n\r\n folkene imellem, som har været skyld i, at deres indbyrdes uoverensstemmelser  \r\n\r\n alt for ofte har udviklet sig til krig. </P>  \r\n\r\n<P> <I>at</I>  den store og frygtelige krig, der nu er endt, var en krig  \r\n\r\n muliggjort ved fornægtelse af de demokratiske grundsætninger om menneskers  \r\n\r\n værdighed, ligeberettigelse og gensidige respekt og ved i stedet, under  \r\n\r\n udnyttelse af uvidenhed og fordomme, at udbrede læren om menneskers og racers  \r\n\r\n ulighed, </P>  \r\n\r\n<P> <I>at</I>  en vid udbredelse af kultur og opdragelse af menneskeheden til  \r\n\r\n retfærdighed, frihed og fred er en ubetinget forudsætning for menneskets  \r\n\r\n værdighed og udgør en hellig pligt, som alle nationer må opfylde i en ånd af  \r\n\r\n gensidig hjælpsomhed og hensyntagen, og </P>  \r\n\r\n<P> <I>at</I>  en fred, der udelukkende hvilede på politiske og økonomiske  \r\n\r\n aftaler mellem regeringer ikke ville kunne opnå enstemmig, varig og oprigtig  \r\n\r\n tilslutning fra verdens folk, og at freden derfor, hvis den ikke skal glippe,  \r\n\r\n må opbygges på menneskehedens intellektuelle og moralske samfølelse. </P>  \r\n\r\n<P>Af disse grunde er de i denne konvention deltagende stater, som ønsker at  \r\n\r\n sikre fuldstændig og ligelig adgang til uddannelse for alle, fri søgen efter  \r\n\r\n objektiv sandhed og fri udveksling af tanker og viden, enige om og besluttede  \r\n\r\n på at udvikle og udbygge midlerne til samkvem mellem deres folk og at anvende  \r\n\r\n disse midler til indbyrdes forståelse og en sandere og mere fyldestgørende  \r\n\r\n viden om hverandres levevis. </P>  \r\n\r\n<P>Følgelig opretter de herved De forenede Nationers Organisation for  \r\n\r\n Uddannelse, Videnskab og Kultur i det øjemed gennem folkenes samarbejde på  \r\n\r\n uddannelsens, videnskabens og kulturens områder at virke til fremme af  \r\n\r\n international fred og menneskehedens fælles velfærd, med hvilke formål for  \r\n\r\n øje De forenede Nationer blev oprettet, og som forkyndes i disses pagt. </P>  \r\n\r\n<P>Artikel I. </P>  \r\n\r\n<P>Formål og opgaver. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Organisationens formål er at bidrage til fred og  \r\n\r\n sikkerhed ved fremme af samarbejde mellem nationerne gennem uddannelse,  \r\n\r\n videnskab og kultur i det øjemed at fremme den almindelige respekt for  \r\n\r\n retfærdighed, for lov og ret, for menneskerettighederne og for de  \r\n\r\n fundamentale frihedsrettigheder, som ved De forenede Nationers pagt er  \r\n\r\n bekræftet for alverdens folk uanset forskelle i henseende til race, køn,  \r\n\r\n sprog eller religion. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Tilvirkeliggørelse af dette formål vil  \r\n\r\n organisationen: </P>  \r\n\r\n<UL PLAIN>\r\n\r\n<LI>a) deltage i bestræbelserne for at udvikle folkenes indbyrdes kendskab  \r\n\r\n til og forståelse af hverandre, under anvendelse af alle for almenheden  \r\n\r\n egnede meddelelsesmidler, og i dette øjemed foreslå sådanne mellemfolkelige  \r\n\r\n aftaler, som måtte være nødvendige til fremme af den frie udbredelse af  \r\n\r\n tanker gennem ord og billeder; </LI>  \r\n\r\n<LI>b) give nye tilskyndelser til folkeoplysning og kulturudbredelse ved  \r\n\r\n samarbejde med medlemmer efter deres anmodning til fremme af udviklingen på  \r\n\r\n uddannelsens område, </LI>  \r\n\r\n</UL>  \r\n\r\n<P>ved iværksættelse af samarbejde nationerne imellem til fremme af det  \r\n\r\n ideal, som består i lige adgang til uddannelse uanset forskelle i henseende  \r\n\r\n til race, køn, økonomisk eller social stilling, </P>  \r\n\r\n<P>ved forslag om uddannelsesformer, der er bedst egnede til at forberede  \r\n\r\n alverdens børn til det ansvar, som friheden indebærer; </P>  \r\n\r\n<UL PLAIN>\r\n\r\n<LI>c) virke for kundskabs bevarelse, forøgelse og udbredelse ved at sikre  \r\n\r\n forvaringen og beskyttelsen af den arv i form af bøger, kunstværker og  \r\n\r\n mindesmærker af historisk og videnskabelig betydning, som findes i verden,  \r\n\r\n samt ved at foreslå vedkommende nationer de nødvendige mellemfolkelige  \r\n\r\n overenskomster; </LI>  \r\n\r\n</UL>  \r\n\r\n<P>ved at anspore til samarbejde mellem nationerne på alle åndslivets  \r\n\r\n områder, herunder international udveksling af personer, der virker inden for  \r\n\r\n uddannelse, videnskab og kultur, samt udveksling af publikationer, genstande  \r\n\r\n af kunstnerisk og videnskabelig interesse og andet oplysningsmateriale; </P>  \r\n\r\n<P>ved at sætte sådanne former for internationalt samarbejde i gang, som  \r\n\r\n anses egnet til at give folk i alle lande adgang til det i ethvert andet land  \r\n\r\n trykte og offentliggjorte materiale. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> I det øjemed at opretholde uafhængigheden, helheden  \r\n\r\n og den frugtbare mangfoldighed i medlemsstaternes kulturer og  \r\n\r\n uddannelsessystemer er det organisationen forbudt at gribe ind i anliggender,  \r\n\r\n der i det væsentlige henhører under medlemsstaternes egen jurisdiktion. </P>  \r\n\r\n<P>Artikel II. </P>  \r\n\r\n<P>Medlemsskab. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Medlemsskab i De forenede Nationer medfører ret til  \r\n\r\n medlemsskab i De forenede Nationers Organisation for Uddannelse, Videnskab og  \r\n\r\n Kultur. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Med forbehold af bestemmelserne i den mellem  \r\n\r\n nærværende organisation og De forenede Nationer afsluttede og i medfør af  \r\n\r\n artikel X i denne konvention godkendte overenskomst kan stater, der ikke er  \r\n\r\n medlemmer af De forenede Nationer, på forslag af forretningsudvalget og med  \r\n\r\n to trediedeles flertal i generalforsamlingen optages som medlemmer af  \r\n\r\n nærværende organisation. </P>  \r\n\r\n<P>3. <I>Som associerede medlemmer kan generalforsamlingen med et flertal på  \r\n\r\n to trediedele af tilstedeværende og stemmeafgivende medlemmer optage  \r\n\r\n landområder eller grupper af landområder, der ikke selv er ansvarlige for  \r\n\r\n varetagelsen af deres udenrigske anliggender, når ansøgning herom indgives på  \r\n\r\n et sådant landområdes eller en sådan gruppe af landområders vegne af det  \r\n\r\n medlem eller den anden myndighed, som er ansvarlig for det pågældende  \r\n\r\n landområdes eller de pågældende landområders udenrigske anliggender.  \r\n\r\n Karakteren og omfanget af associerede medlemmers rettigheder og forpligtelser  \r\n\r\n bestemmes af generalforsamlingen.</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Medlemmer af organisationen, der er suspenderet i  \r\n\r\n udøvelsen af rettigheder og privilegier som medlemmer af De forenede  \r\n\r\n Nationer, skal efter anmodning af sidstnævnte organisation suspenderes for så  \r\n\r\n vidt angår deres rettigheder og privilegier som medlemmer af nærværende  \r\n\r\n organisation. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Medlemmer af organisationen, der udelukkes af De  \r\n\r\n forenede Nationer ophører automatisk at være medlemmer af nærværende  \r\n\r\n organisation. </P>  \r\n\r\n<P>6. <I>Enhver medlemsstat eller ethvert associeret medlem af organisationen  \r\n\r\n kan udtræde af denne ved opsigelse indgivet til generaldirektøren. Sådan  \r\n\r\n opsigelse får virkning den 31. december i det efter opsigelsens indgivelse  \r\n\r\n nærmest følgende år. Sådan udtrædelse berører ikke de finansielle  \r\n\r\n forpligtelser over for organisationen på dagen for udtrædelsen. For et  \r\n\r\n associeret medlem skal opsigelse på dettes vegne indgives af den medlemsstat  \r\n\r\n eller den anden myndighed, som er ansvarlig for dets udenrigske  \r\n\r\n anliggender.</I>  </P>  \r\n\r\n<P>Artikel III. </P>  \r\n\r\n<P>Organer. </P>  \r\n\r\n<P>Organisationen indbefatter en generalforsamling, et forretningsudvalg og  \r\n\r\n et sekretariat. </P>  \r\n\r\n<P>Artikel IV. </P>  \r\n\r\n<P>Generalforsamlingen. </P>  \r\n\r\n<P>A. Sammensætning. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Generalforsamlingen består af repræsentanter for de  \r\n\r\n stater, der er medlemmer af organisationen. Hver medlemsstats regering  \r\n\r\n udpeger højst fem delegerede, som skal udvælges efter samråd med  \r\n\r\n nationalkommissionen, dersom en sådan er oprettet, eller med organer inden  \r\n\r\n for uddannelse, videnskab og kultur. </P>  \r\n\r\n<P>B. Opgaver. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Generalforsamlingen bestemmer organisationens  \r\n\r\n politik og hovedretningslinjerne for dens virksomhed. Den træffer  \r\n\r\n beslutninger med hensyn til planer, <I>der forelægges den</I>  af  \r\n\r\n forretningsudvalget. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Generalforsamlingen sammenkalder, når den skønner  \r\n\r\n det ønskeligt og  <I>i overensstemmelse med de af den selv udfærdigede  \r\n\r\n bestemmelser,</I>  internationale <I>statslige</I>  konferencer angående  \r\n\r\n uddannelsesmæssige, naturvidenskabelige og humanistiske emner  <I>eller</I>  \r\n\r\n  formidling af kundskaber; <I>ikke-statslige konferencer angående de samme  \r\n\r\n emner kan indkaldes af generalforsamlingen eller af forretningsudvalget under  \r\n\r\n iagttagelse af forannævnte bestemmelser.</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Generalforsamlingen skal ved vedtagelse af forslag  \r\n\r\n til forelæggelse for medlemsstaterne skelne mellem henstillinger og  \r\n\r\n mellemfolkelige overenskomster, der forelægges dem til godkendelse. </P>  \r\n\r\n<P>For så vidt angår de førstnævnte er simpel stemmeflerhed tilstrækkeligt;  \r\n\r\n til vedtagelse af de sidstnævnte kræves to tredjedeles flertal. Hver enkelt  \r\n\r\n af medlemsstaterne skal forelægge henstillinger eller overenskomster for sine  \r\n\r\n kompetente myndigheder inden for et tidsrum af et år fra afslutningen af den  \r\n\r\n generalforsamling, på hvilken de blev vedtaget. </P>  \r\n\r\n<P>5. <I>Med forbehold af bestemmelserne i artikel V, stk. 5, c)</I>  skal  \r\n\r\n generalforsamlingen virke som rådgiver for De forenede Nationer i henseende  \r\n\r\n til de uddannelsesmæssige, videnskabelige og kulturelle sider af sager, der  \r\n\r\n angår De forenede Nationer, på de vilkår og i overensstemmelse med den  \r\n\r\n forretningsgang, hvorom der opnås enighed mellem de to organisationers  \r\n\r\n kompetente myndigheder. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> Generalforsamlingen modtager og behandler de  \r\n\r\n beretninger, der med regelmæssige mellemrum indsendes af medlemsstaterne i  \r\n\r\n henhold til artikel VIII. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>7.</B> Generalforsamlingen vælger forretningsudvalgets  \r\n\r\n medlemmer og udnævner efter indstilling fra forretningsudvalget  \r\n\r\n generaldirektøren. </P>  \r\n\r\n<P>C. Afstemning. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>8.</B> a) Hver medlemsstat har een stemme i  \r\n\r\n generalforsamlingen. Afgørelser træffes ved simpel stemmeflerhed undtagen i  \r\n\r\n tilfælde, hvor der udkræves to tredjedeles flertal i henhold til  \r\n\r\n bestemmelserne i denne konvention <I>eller i generalforsamlingens  \r\n\r\n forretningsorden.</I>  Ved flertal forstås et flertal af de tilstedeværende  \r\n\r\n og stemmeafgivende medlemmer. </P>  \r\n\r\n<UL PLAIN>\r\n\r\n<LI>b) <I>En medlemsstat har ingen stemmeret i generalforsamlingen, dersom  \r\n\r\n dens samlede skyldige medlemsbidrag overstiger det samlede bidragsbeløb, som  \r\n\r\n den skal erlægge for det løbende år og det umiddelbart foregående  \r\n\r\n kalenderår.</I>  </LI>  \r\n\r\n<LI>c) <I>Generalforsamlingen kan desuagtet tillade en sådan medlemsstat at  \r\n\r\n stemme, såfremt den finder det godtgjort, at den manglende betaling skyldes  \r\n\r\n forhold, som medlemsnationen ikke har herredømme over.</I>  </LI>  \r\n\r\n</UL>  \r\n\r\n<P>D. Forretningsgang. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>9.</B> a) Generalforsamlingen træder sammen til en  \r\n\r\n ordentlig samling  <I>hvert andet år.</I>  Den kan træde sammen til  \r\n\r\n overordentlig samling  <I>efter egen beslutning eller</I>  efter indkaldelse  \r\n\r\n af forretningsudvalget <I>eller på forlangende af mindst en tredjedel af  \r\n\r\n medlemsstaterne.</I>  </P>  \r\n\r\n<UL PLAIN>\r\n\r\n<LI>b) Generalforsamlingen skal på hver samling fastsætte stedet for næste  \r\n\r\n<I>ordentlige</I>  samling. <I>Bestemmelse om stedet for en overordent  \r\n\r\n</I></LI>  \r\n\r\n</UL>  \r\n\r\n<P>lig samling træffes af generalforsamlingen, dersom den foretager  \r\n\r\n indkaldelsen, og ellers af forretningsudvalget. </P>  \r\n\r\n<P>10. <I>Generalforsamlingen bestemmer selv sin forretningsorden. Den vælger  \r\n\r\n på hver samling sin præsident og øvrige tillidsmænd.</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>11.</B> Generalforsamlingen nedsætter særlige og tekniske  \r\n\r\n udvalg samt sådanne andre underordnede organer, som dens formål måtte  \r\n\r\n nødvendiggøre. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>12.</B> Generalforsamlingen foranlediger foranstaltninger  \r\n\r\n truffet for offentlig adgang til møderne under iagttagelse af de nærmere  \r\n\r\n bestemmelser, som den foreskriver. </P>  \r\n\r\n<P>E. Observatører. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>13.</B> På forslag af forretningsudvalget og med to  \r\n\r\n tredjedeles flertal kan generalforsamlingen, under iagttagelse af sin  \r\n\r\n forretningsorden, som observatører til bestemt angivne møder i forsamlingen  \r\n\r\n eller dennes kommissioner indbyde repræsentanter for sådanne internationale  \r\n\r\n organisationer, som omtales i artikel XI, stk. 4. </P>  \r\n\r\n<P>14. <I>Når ordninger i henseende til rådgivende stilling for sådanne  \r\n\r\n internationale ikke-statslige eller delvis-statslige organisationer er  \r\n\r\n godkendt af forretningsudvalget på den i artikel XI, stk. 4, foreskrevne  \r\n\r\n måde, skal disse organisationer indbydes til at sende observatører til møder  \r\n\r\n i generalforsamlingen og dennes kommissioner.</I>  </P>  \r\n\r\n<P>Artikel V. </P>  \r\n\r\n<P>Forretningsudvalget. </P>  \r\n\r\n<P>A. Sammensætning. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Forretningsudvalget vælges af generalforsamlingen  \r\n\r\n blandt de af medlemsstaterne udnævnte delegerede, og består af  \r\n\r\n<I>fireogtyve</I>  medlemmer, <I>der hver især skal repræsentere regeringen i  \r\n\r\n den stat, i hvilken den pågældende er statsborger.</I>  Generalforsamlingens  \r\n\r\n præsident har ex officio sæde i forretningsudvalget som rådgiver. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Ved valg af medlemmer til forretningsudvalget skal  \r\n\r\n generalforsamlingen søge at medtage personer, der er sagkyndige inden for  \r\n\r\n kunst, humaniora og naturvidenskaberne, uddannelse og formidling af tanker,  \r\n\r\n og som i kraft af deres erfaring og evner er egnede til at opfylde de  \r\n\r\n udvalget påhvilende pligter af administrativ og udøvende karakter. Den skal  \r\n\r\n også tage hensyn til forskelligheder i kulturformer og til en passende  \r\n\r\n geografisk fordeling. Til enhver tid må højst een statsborger fra hver  \r\n\r\n medlemsstat have sæde i udvalget, forsamlingens præsident ikke medregnet.  \r\n\r\n</P>  \r\n\r\n<P>3. <I>Forretningsudvalgets medlemmer fungerer fra afslutningen af den  \r\n\r\n generalforsamling, af hvilken de blev valgt, indtil afslutningen af den efter  \r\n\r\n valget følgende anden ordentlige generalforsamling. De kan straks genvælges  \r\n\r\n for endnu en periode, men kan ikke vælges for mere end to på hinanden  \r\n\r\n følgende perioder. Halvdelen af udvalgets medlemmer vælges hvert andet  \r\n\r\n år.</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> I tilfælde af, at <I>et medlem af  \r\n\r\n forretningsudvalget</I>  afgår ved døden eller nedlægger sit hverv,  \r\n\r\n<I>udpeger udvalget for resten af vedkommendes valgperiode et medlem i hans  \r\n\r\n sted efter indstilling fra regeringen i den af det afgåede medlem  \r\n\r\n repræsenterede stat. Såvel den regering, der indstiller, som  \r\n\r\n forretningsudvalget skal tage de i denne artikels stk. 2 angivne hensyn i  \r\n\r\n betragtning.</I>  </P>  \r\n\r\n<P>B. Opgaver. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> a) <I>Forretningsudvalget udarbejder  \r\n\r\n generalforsamlingens dagsorden. Det skal foretage en prøvelse af  \r\n\r\n organisationens arbejdsprogram med tilhørende budgetforslag, som forelagt  \r\n\r\n udvalget af generaldirektøren i henhold til artikel VI, stk. 3. og skal  \r\n\r\n forelægge program og budget for generalforsamlingen med sådanne  \r\n\r\n indstillinger, som det måtte anse for ønskelige.</I>  </P>  \r\n\r\n<UL PLAIN>\r\n\r\n<LI>b) Forretningsudvalget, der handler efter generalforsamlingens  \r\n\r\n bemyndigelse, er ansvarlig for udførelsen af det af forsamlingen vedtagne  \r\n\r\n arbejdsprogram. <I>Forretningsudvalget skal i overensstemmelse med  \r\n\r\n generalforsamlingens beslutninger og under hensyntagen til de omstændigheder,  \r\n\r\n som måtte indtræffe mellem to ordentlige forsamlinger, træffe alle nødvendige  \r\n\r\n forholdsregler til sikring af generaldirektørens gennemførelse af  \r\n\r\n arbejdsprogrammet på effektiv og rationel måde.</I>  </LI>  \r\n\r\n<LI>c) <I>Mellem de ordentlige generalforsamlinger kan forretningsudvalget  \r\n\r\n udøve de i artikel IV, stk. 5, angivne funktioner som rådgiver for De  \r\n\r\n forenede Nationer, når det spørgsmål, hvorom råd søges, allerede har været  \r\n\r\n genstand for principiel behandling af forsamlingen, eller når løsningen  \r\n\r\n fremgår af beslutninger vedtaget af forsamlingen.</I>  </LI>  \r\n\r\n</UL>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> Forretningsudvalget afgiver indstilling til  \r\n\r\n generalforsamlingen om optagelse i organisationen af nye medlemmer. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>7.</B> Med forbehold af generalforsamlingens beslutninger  \r\n\r\n bestemmer forretningsudvalget selv sin forretningsorden. Det vælger sine  \r\n\r\n tillidsmænd blandt sine medlemmer. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>8.</B> Forretningsudvalget træder sammen til en ordentlig  \r\n\r\n samling mindst to gange om året og kan træde sammen til en overordentlig  \r\n\r\n samling, hvis det indkaldes af formanden på dennes eget initiativ eller efter  \r\n\r\n anmodning fra seks af udvalgets medlemmer. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>9.</B> På <I>forretningsudvalgets vegne</I>  forelægger  \r\n\r\n formanden - med eller uden ledsagende bemærkninger - <I>hver ordentlig  \r\n\r\n generalforsamling de beretninger</I>  om organisationens virksomhed, <I>som  \r\n\r\n generaldirektøren skal udarbejde i henhold til bestemmelserne i artikel VI,  \r\n\r\n 3, b).</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>10.</B> Forretningsudvalget træffer alle nødvendige  \r\n\r\n foranstaltninger til at rådføre sig med repræsentanter for internationale  \r\n\r\n organisationer eller egnede personer, der befatter sig med spørgsmål, som  \r\n\r\n ligger indenfor udvalgets virksomhedsområde. </P>  \r\n\r\n<P>11. <I>I tiden mellem generalforsamlingerne kan forretningsudvalget anmode  \r\n\r\n Den mellemfolkelige Domstol om responsa vedrørende juridiske spørgsmål, der  \r\n\r\n opstår inden for organisationens virksomhedsområde.</I>  </P>  \r\n\r\n<P>12. <I>Ihvorvel</I>  forretningsudvalgets medlemmer <I>er repræsentanter  \r\n\r\n for deres respektive regeringer,</I>  skal <I>de</I>  udøve de beføjelser,  \r\n\r\n som er tildelt dem af generalforsamlingen, på forsamlingens vegne som helhed.  \r\n\r\n</P>  \r\n\r\n<P>C. Overgangsbestemmelser. </P>  \r\n\r\n<P>13. <I>På den niende generalforsamling vælges tretten medlemmer til  \r\n\r\n forretningsudvalget i medfør af bestemmelserne i denne artikel. Et af disse  \r\n\r\n medlemmer skal efter lodtrækning udtræde ved afslutningen af den tiende  \r\n\r\n generalforsamling. Derefter vælges tolv medlemmer på hver ordentlig  \r\n\r\n generalforsamling.</I>  </P>  \r\n\r\n<P>Artikel VI. </P>  \r\n\r\n<P>Sekretariatet. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Sekretariatet består af en generaldirektør og det  \r\n\r\n fornødne personale. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Efter indstilling fra forretningsudvalget ansættes  \r\n\r\n generaldirektøren af generalforsamlingen for et tidsrum af seks år på sådanne  \r\n\r\n vilkår, som forsamlingen måtte godkende, og kan genansættes. Han er  \r\n\r\n organisationens øverste administrative tjenestemand. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> a) Generaldirektøren, eller en af ham udpeget  \r\n\r\n stedfortræder, deltager uden stemmeret i alle møder i generalforsamlingen,  \r\n\r\n forretningsudvalget og organisationens udvalg. Han udarbejder forslag til  \r\n\r\n hensigtsmæssige foranstaltninger fra forsamlingens og forretningsudvalgets  \r\n\r\n side <I>og skal til forelæggelse for udvalget udarbejde udkast til et  \r\n\r\n arbejdsprogram for organisationen med tilhørende budgetforslag.</I>  </P>  \r\n\r\n<UL PLAIN>\r\n\r\n<LI>b) <I>Generaldirektøren skal regelmæssigt udarbejde og til  \r\n\r\n medlemsstaterne og forretningsudvalget fremsende beretninger om  \r\n\r\n organisationens virksomhed. Generalforsamlingen bestemmer, hvor lange tidsrum  \r\n\r\n de enkelte beretninger skal omfatte.</I> </LI>  \r\n\r\n</UL>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Generaldirektøren ansætter sekretariatets personale  \r\n\r\n i overensstemmelse med tjenestereglementer, der skal godkendes af  \r\n\r\n generelforsamlingen. Med forbehold af det afgørende hensyn, der må tages til  \r\n\r\n sikring af det højeste mål af integritet, duelighed og teknisk sagkundskab,  \r\n\r\n skal ansættelse af personale ske på et så bredt geografisk grundlag som  \r\n\r\n muligt. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Generaldirektørens og personalets ansvar har  \r\n\r\n udelukkende internatonal karakter. Ved udførelsen af deres pligter må de ikke  \r\n\r\n søge eller modtage instruktioner fra nogen regering eller fra nogen myndighed  \r\n\r\n uden for organisationen. De skal afholde sig fra enhver virksomhed, som måtte  \r\n\r\n være uforenelig med deres stilling som internationale tjenestemænd. Hver  \r\n\r\n enkelt stat, der er medlem af organisationen, forpligter sig til at  \r\n\r\n respektere den internationale karakter af generaldirektørens og personalets  \r\n\r\n ansvar og til ikke at søge at påvirke dem i udførelsen af deres pligter. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> Intet i denne artikel skal udelukke organisationen  \r\n\r\n fra at deltage i særlige ordninger inden for De forenede Nationer vedrørende  \r\n\r\n fælles tjenestegrene og personale samt udveksling af personale. </P>  \r\n\r\n<P>Artikel VII. </P>  \r\n\r\n<P>Nationale samarbejdsorganer. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Hver enkelt medlemsstat skal træffe efter sine  \r\n\r\n særlige forhold passende foranstaltninger i det øjemed at knytte de vigtigste  \r\n\r\n af sine organer, der er interesserede i uddannelsesmæssige, videnskabelige og  \r\n\r\n kulturelle forhold til organisationens arbejde, fortrinsvis ved oprettelse af  \r\n\r\n en nationalkommission, der kan anses på bredt grundlag at være repræsentativ  \r\n\r\n for regeringen og organer som forannævnte. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Nationalkommissioner eller nationale  \r\n\r\n samarbejdsorganer, hvor sådanne findes, virker som rådgivere for deres  \r\n\r\n respektive delegationer til generalforsamlingen og for deres regeringer i  \r\n\r\n anliggender, der vedrører organisationen, og fungerer som forbindelsesled i  \r\n\r\n alle forhold af interesse for organisationen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Organisationen kan på anmodning af en medlemsstat  \r\n\r\n beskikke et medlem af sekretariatet til, midlertidigt eller varigt, at gøre  \r\n\r\n tjeneste i den pågældende stats nationalkommission for at bistå ved  \r\n\r\n udbygningen af dens virksomhed. </P>  \r\n\r\n<P>Artikel VIII. </P>  \r\n\r\n<P>Beretninger fra medlemsstater. </P>  \r\n\r\n<P>Hver enkelt medlemsstat skal med regelmæssige mellemrum i en af  \r\n\r\n generalforsamlingen foreskreven form afgive beretninger til organisationen om  \r\n\r\n sine love, administrative bestemmelser og statistikker angående  \r\n\r\n uddannelsesmæssige, videnskabelige og kulturelle forhold og institutioner,  \r\n\r\n samt om de foranstaltninger, der træffes i anledning af de i artikel IV, stk.  \r\n\r\n 4, omhandlede henstillinger og overenskomster. </P>  \r\n\r\n<P>Artikel IX. </P>  \r\n\r\n<P>Budget. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Budgettet administreres af organisationen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Generalforsamlingen godkender budgettet og sætter  \r\n\r\n dette og fordelingen af det finansielle tilsvar blandt organisationens  \r\n\r\n medlemsstater endeligt i kraft under iagttagelse af sådanne ordninger med De  \r\n\r\n forenede Nationer, som måtte blive truffet ved den aftale, der skal afsluttes  \r\n\r\n i henhold til artikel X. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Generaldirektøren kan med forretningsudvalgets  \r\n\r\n godkendelse modtage gaver, legater og tilskud direkte fra regeringer,  \r\n\r\n offentlige og private institutioner, sammenslutninger og private personer.  \r\n\r\n</P>  \r\n\r\n<P>Artikel X. </P>  \r\n\r\n<P>Forbindelse med De forenede Nationer. </P>  \r\n\r\n<P>Nærværende organisation skal snarest muligt knyttes til De forenede  \r\n\r\n Nationer som en af de særinstitutioner, der omhandles i artikel 57 i De  \r\n\r\n forenede Nationers pagt. Dette tilknytningsforhold bringes i stand ved en  \r\n\r\n aftale med De forenede Nationer i henhold til pagtens artikel 63, hvilken  \r\n\r\n aftale skal godkendes af nærværende organisations generalforsamling. Aftalen  \r\n\r\n skal indeholde bestemmelser om effektivt samarbejde mellem de to  \r\n\r\n organisationer i stræben mod deres fælles mål og skal samtidig anerkende  \r\n\r\n nærværende organisations selvstyre inden for dens virksomhedsområde, således  \r\n\r\n som dette er fastsat ved nærværende konvention. En sådan aftale kan blandt  \r\n\r\n andet bestemme, at organisationens budget skal godkendes og finansieres af De  \r\n\r\n forenede Nationers plenarforsamling. </P>  \r\n\r\n<P>Artikel XI. </P>  \r\n\r\n<P>Forindelse med andre internationale særorganisationer og særinstitutioner.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Nærværende organisation kan samarbejde med andre  \r\n\r\n internationale særorganisationer og særinstitutioner, hvis interesser og  \r\n\r\n virksomhed er beslægtet med dens formål. I dette øjemed kan generaldirektøren  \r\n\r\n på grundlag af forretningsudvalgets almindelige bemyndigelse træde i effektiv  \r\n\r\n arbejdsmæssig forbindelse med sådanne organisationer og institutioner og  \r\n\r\n oprette sådanne fællesudvalg, som måtte være nødvendige til sikring af et  \r\n\r\n effektivt samarbejde. Alle formelige ordninger med sådanne organisationer  \r\n\r\n eller institutioner skal indgås under forbehold af forretningsudvalgets  \r\n\r\n godkendelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Nårsomhelst nærværende organisations  \r\n\r\n generalforsamling og vedkommende rette myndigheder inden for andre  \r\n\r\n internationale særorganisationer eller særinstitutioner, hvis formål og  \r\n\r\n virksomhed ligger inden for nærværende organisations kompetence, finder det  \r\n\r\n ønskeligt at overføre deres ressourcer og virksomhed til nærværende  \r\n\r\n organisation, kan generaldirektøren under forbehold af generalforsamlingens  \r\n\r\n godkendelse indgå derpå sigtende gensidige antagelige ordninger. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Nærværende organisation kan træffe dertil egnede  \r\n\r\n ordninger med andre internationale organisationer om gensidig repræsentation  \r\n\r\n ved møder. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> De forenede nationers Organisation for Uddannelse,  \r\n\r\n Videnskab og Kultur kan træffe passende ordninger med henblik på samråd og  \r\n\r\n samarbejde med ikke-statslige internationale organisationer, der befatter sig  \r\n\r\n med forhold inden for dens kompetence, og kan opfordre dem til at påtage sig  \r\n\r\n særlige opgaver. Sådant samarbejde kan også omfatte formålstjenlig deltagelse  \r\n\r\n af repræsentanter for sådanne organisationer i de af generalforsamlingen  \r\n\r\n nedsatte rådgivende udvalg. </P>  \r\n\r\n<P>Artikel XII. </P>  \r\n\r\n<P>Organisationens retsstilling. </P>  \r\n\r\n<P>Bestemmelserne i artikel 104 og 105 i De forenede Nationers pagt angående  \r\n\r\n denne organisations retsstilling, dens forrettigheder og immuniteter skal  \r\n\r\n finde tilsvarende anvendelse på nærværende organisation. </P>  \r\n\r\n<P>Artikel XIII. </P>  \r\n\r\n<P>Ændringer. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Forslag til ændringer i denne konvention træder i  \r\n\r\n kraft, når de er godkendt af generalforsamlingen med to tredjedeles flertal,  \r\n\r\n dog med det forbehold, at ændringer, der medfører væsentlige forandringer af  \r\n\r\n organisationens formål eller nye forpligteler for medlemsstaterne, kræver  \r\n\r\n påfølgende godkendelse af to tredjedele af medlemsstaterne, før de træder i  \r\n\r\n kraft. Ordlyden til ændringsforslag skal af generaldirektøren meddeles  \r\n\r\n medlemsstaterne mindst seks måneder, før de kommer til behandling på  \r\n\r\n generalforsamlingen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Generalforsamlingen er beføjet til med to  \r\n\r\n tredjedeles flertal at vedtage en forretningsorden til gennemførelse af denne  \r\n\r\n artikels bestemmelser. </P>  \r\n\r\n<P>Artikel XIV. </P>  \r\n\r\n<P>Fortolkning. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Den engelske og den franske tekst til denne  \r\n\r\n konvention har samme gyldighed. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Ethvert spørgsmål og enhver tvist vedrørende denne  \r\n\r\n konventions fortolkning skal efter bestemmelse af generalforsamlingen i  \r\n\r\n overensstemmelse med dennes forretningsorden henvises til afgørelse enten af  \r\n\r\n Den mellemfolkelige Domstol eller af en voldgiftsret. </P>  \r\n\r\n<P>Artikel XV. </P>  \r\n\r\n<P>Ikrafttrædelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Denne konvention skal godkendes.  \r\n\r\n Godkendelsesinstrumenterne skal deponeres hos Det forenede Kongeriges  \r\n\r\n regering. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Denne konvention skal stå åben for underskrift i  \r\n\r\n Det forenede Kongeriges regerings arkiv. Underskrift kan ske enten før eller  \r\n\r\n efter deponeringen af godkendelsesinstrumentet. Godkendelse er kun gyldigt i  \r\n\r\n forbindelse med forudgående eller efterfølgende underskrift. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Denne konvention træder i kraft, når den er  \r\n\r\n godkendt af tyve signatarstater. Senere godkendelser får øjeblikkelig  \r\n\r\n virkning. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Det forenede Kongeriges regering giver alle De  \r\n\r\n forenede Nationers medlemmer meddelelse om modtagelsen af samtlige  \r\n\r\n godkendelsesinstrumenter og om den dato, på hvilken konventionen træder i  \r\n\r\n kraft i henhold til foregående stykke. </P>  \r\n\r\n<P>Konventionen trådte i kraft den 4. november 1946. </P>  \r\n\r\n<P>Ifølge notifikation fra Det forenede Kongeriges regering er nedennævnte  \r\n\r\n stater, der har godkendt konventionen, medlemmer af UNESCO, jfr. senest  \r\n\r\n udenrigsministeriets bekendtgørelse nr. 44 af 30. august 1956, Lovtidende C:  \r\n\r\n</P>  \r\n\r\n<pre><font color=gray> \r\n\r\n    Amerikas forenede                       Danmark  \r\n\r\n    Stater                                  Den dominikanske  \r\n\r\n    Den forenede                            Republik  \r\n\r\n    arabiske Republik                       Ecuador  \r\n\r\n    Afghanistan                             Finland  \r\n\r\n    Albanien                                Frankrig  \r\n\r\n    Argentina                               Ghana  \r\n\r\n    Australien                              Grækenland  \r\n\r\n    Belgien                                 Guatemala  \r\n\r\n    Den bjelorussiske                       Guinea  \r\n\r\n    socialistiske                           Haiti  \r\n\r\n    Sovjetrepublik                          Honduras  \r\n\r\n    Bolivia                                 Indien  \r\n\r\n    Brasilien                               Indonesien  \r\n\r\n    Bulgarien                               Irak  \r\n\r\n    Burma                                   Iran  \r\n\r\n    Cambodia                                Israel  \r\n\r\n    Canada                                  Italien  \r\n\r\n    Ceylon                                  Japan  \r\n\r\n    Chile                                   Jordan  \r\n\r\n    Columbia                                Jugoslavien  \r\n\r\n    Costa Rica                              Republikken Kina (1)  \r\n\r\n    Cuba                                    Republikken Korea  \r\n\r\n    Czekoslavakiet                          Laos  \r\n\r\n    Libanon                                 De socialistiske  \r\n\r\n    Liberia                                 sovjetrepublikkers  \r\n\r\n    Libyen                                  Union  \r\n\r\n    Luxembourg                              Spanien  \r\n\r\n    Det malayiske                           Det forenede  \r\n\r\n    Statsforbund                            Kongerige Stor-  \r\n\r\n    Marokko                                 britannien og  \r\n\r\n    Mexico                                  Nordirland  \r\n\r\n    Monaco                                  Sudan  \r\n\r\n    Nederlandene                            Sverige  \r\n\r\n    Nepal                                   Thailand  \r\n\r\n    New Zealand                             Tunis  \r\n\r\n    Nicaragua                               Tyrkiet  \r\n\r\n    Norge                                   Forbundsrepublik-  \r\n\r\n    Pakistan                                ken Tyskland  \r\n\r\n    Panama                                  Den ukrainske so-  \r\n\r\n    Paraguay                                cialistiske Sovjet-  \r\n\r\n    Peru                                    republik  \r\n\r\n    Philippinerne                           Ungarn  \r\n\r\n    Polen                                   Uruguay  \r\n\r\n    Rumænien                                Venezuela  \r\n\r\n    El Salvador                             Vietnam  \r\n\r\n    Saudi Arabien                           Æthiopien  \r\n\r\n    Schweiz                                 Østrig  \r\n\r\n</font></pre>\r\n\r\n<UL PLAIN>\r\n\r\n<LI>(1) Anerkendes ikke af Danmark som selvstændig stat. </LI>  \r\n\r\n</UL>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Udenrigsministeriet, den 14. juni 1960.  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER> <B>J.O. Krag.</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/08/1960"
        },
        {
            "displayName": "Accession",
            "displayValue": "L19600003564"
        },
        {
            "displayName": "Entydig dokumentidentifikation",
            "displayValue": "CM033136"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "35"
        },
        {
            "displayName": "År for udstedelse",
            "displayValue": "1960"
        },
        {
            "displayName": "Dato for underskrift",
            "displayValue": "14/06/1960"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Undervisningsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 41.B.41.a"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}