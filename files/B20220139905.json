{
    "id": 233352,
    "title": "Bekendtgørelse om den statslige garantiordning i EKF til aktører på el- og gasmarkedet",
    "documentTypeId": "60",
    "isSagsforlobPeriodValid": true,
    "shortName": "BEK nr 1399 af 07/10/2022",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om den statslige garantiordning i EKF til aktører på el- og gasmarkedet</p>\r\n<p class=\"Indledning2\">I medfør af § 2, stk. 5, i lov nr. 104 af 3. februar 2016 om EKF Danmarks Eksportkredit, akt nr. 365 af 14. september 2022 og akt nr. 26 af 6. oktober 2022 fastsættes:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Anvendelsesområde</span>\r\n   </span>\r\n</p>\r\n<p class=\"Paragraf\" id=\"ideefd2afd-3ff1-44fb-9b8e-4cd7e5c3c41c\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen finder anvendelse for den statslige garantiordning til aktører på el- og gasmarkedet, der administreres af EKF Danmarks Eksportkredit, jf. akt nr. 365 af 14. september 2022 og akt nr. 26 af 6. oktober 2022.</p>\r\n<p class=\"Stk2\">\r\n   <span class=\"StkNr\" id=\"id9d1f5182-ac20-4436-9b5c-f628bdf83d48\">Stk. 2.</span> Der kan inden for garantirammen på 125 mia. kr. stilles statsgaranti for nye lån, driftskreditter og garantier, der ydes af en privat långiver til virksomheder omfattet af § 2, hvis det nye lån, den nye driftskredit eller den nye garanti opfylder kriterierne i stk. 3-5.</p>\r\n<p class=\"Stk2\">\r\n   <span class=\"StkNr\" id=\"idc9874333-b20e-4ff6-abc3-7984f8a941d6\">Stk. 3.</span> Lån, driftskreditter eller garantier ydet til virksomheder omfattet af § 2 kan alene have til formål at blive anvendt til sikkerhedsstillelse på derivatkontrakter på el og gas, der cleares hos en central modpart, jf. § 7.</p>\r\n<p class=\"Stk2\">\r\n   <span class=\"StkNr\" id=\"id538ffa60-4d1d-475a-88a2-323066e73c86\">Stk. 4.</span> Sikkerhedsstillelsen efter stk. 3 kan ske direkte til en central modpart eller indirekte via clearingmedlemmer mv.</p>\r\n<p class=\"Stk2\">\r\n   <span class=\"StkNr\" id=\"idb3c9eecb-a589-4f33-b38e-f7d16dab8f35\">Stk. 5.</span> Ved nye lån, driftskreditter og garantier forstås lån, driftskreditter og garantier, der er nyetableret pr. 1. januar 2022 eller derefter.</p>\r\n<p class=\"Paragraf\" id=\"id1627e082-b9ce-438d-937e-b052ad6e7e7b\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Følgende virksomheder kan optage lån og driftskreditter og opnå garanti fra en privat långiver med en statsgaranti tilknyttet:</p>\r\n<p class=\"Liste1\">\r\n   <span class=\"Liste1Nr\" id=\"id008a7026-a633-4694-9b1e-9a8d11758742\">1)</span> Danske el-producenter med samlet installeret produktionskapacitet på minimum 25 MW pr. 8. september 2022, og som er registreret i Det Centrale Virksomhedsregister (CVR).</p>\r\n<p class=\"Liste1\">\r\n   <span class=\"Liste1Nr\" id=\"idcd2c9731-f37b-4f95-af3a-9e80e18e09ae\">2)</span> Danske produktionsbalanceansvarlige virksomheder registreret i Det Centrale Virksomhedsregister (CVR), der pr. 8. september 2022:</p>\r\n<p class=\"Liste2\">\r\n   <span class=\"Liste2Nr\" id=\"id48cc7bf4-e60c-4ba8-a1c0-863ed64826d5\">a)</span> fremgår af Energinets register over selskaber med produktionsbalanceansvar, eller</p>\r\n<p class=\"Liste2\">\r\n   <span class=\"Liste2Nr\" id=\"ida2c037c5-016f-49c6-998a-8aa305336012\">b)</span> har ansøgt Energinet om at blive produktionsbalanceansvarlig, og som efterfølgende godkendes af Energinet som selskab med produktionsbalanceansvar.</p>\r\n<p class=\"Liste1\">\r\n   <span class=\"Liste1Nr\" id=\"idcb9df4a8-ee96-4290-8d23-854439ef7886\">3)</span> Danske forbrugsbalanceansvarlige virksomheder registreret i Det Centrale Virksomhedsregister (CVR), der pr. 8. september 2022:</p>\r\n<p class=\"Liste2\">\r\n   <span class=\"Liste2Nr\" id=\"id81979fae-515d-4ba5-a909-cd21ca9dab82\">a)</span> fremgår af Energinets register over selskaber med forbrugsbalanceansvar, eller</p>\r\n<p class=\"Liste2\">\r\n   <span class=\"Liste2Nr\" id=\"id883f441e-e05d-458b-bd6b-d73d71e7b1ec\">b)</span> har ansøgt Energinet om at blive forbrugsbalanceansvarlig, og som efterfølgende godkendes af Energinet som selskab med forbrugsbalanceansvar.</p>\r\n<p class=\"Liste1\">\r\n   <span class=\"Liste1Nr\" id=\"id773373e2-aaca-4f29-84b4-68e6e68237b3\">4)</span> Danske transportkunder (”shippere”) af gas registreret i Det Centrale Virksomhedsregister (CVR), der pr. 30. september 2022:</p>\r\n<p class=\"Liste2\">\r\n   <span class=\"Liste2Nr\" id=\"idde700ff6-33fb-4326-8f60-17407465caa0\">a)</span> fremgår af Energinets register over transportkunder, eller</p>\r\n<p class=\"Liste2\">\r\n   <span class=\"Liste2Nr\" id=\"idc54cfab7-0276-47c7-80f6-286cfac76465\">b)</span> har ansøgt Energinet om at blive transportkunde, og som efterfølgende godkendes af Energinet som transportkunde.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Definitioner</span>\r\n   </span>\r\n</p>\r\n<p class=\"Paragraf\" id=\"id94c05a87-d85e-4db6-9b95-dfff4b90cccd\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"iddc929996-bc65-48d9-b44f-cd33da31a0d5\">1)</span> Privat långiver:</p>\r\n<p class=\"Liste2\">\r\n   <span class=\"Liste2Nr\" id=\"id9a7f0ab9-4e81-4a95-866c-5fa6147a7619\">a)</span> Et pengeinstitut, som har hjemsted i Danmark og har tilladelse i henhold til lov om finansiel virksomhed.</p>\r\n<p class=\"Liste2\">\r\n   <span class=\"Liste2Nr\" id=\"id2d054b5e-ff61-4ea8-b97f-2213684f4771\">b)</span> Kreditinstitutter, som har hjemsted i et land inden for Den Europæiske Union eller i et land, som Unionen har indgået aftale med på det finansielle område.</p>\r\n<p class=\"Liste2\">\r\n   <span class=\"Liste2Nr\" id=\"id1add50cf-33eb-4712-89ab-2e8b1cf284b5\">c)</span> Forsikringsselskaber, som har hjemsted i Danmark og har tilladelse i henhold til lov om finansiel virksomhed.</p>\r\n<p class=\"Liste2\">\r\n   <span class=\"Liste2Nr\" id=\"idad4dab23-bad7-44ad-adc8-32d4e0a0f6a0\">d)</span> Forsikringsselskaber, som har hjemsted i et land inden for Den Europæiske Union eller i et land, som Unionen har indgået aftale med på det finansielle område.</p>\r\n<p class=\"Liste2\">\r\n   <span class=\"Liste2Nr\" id=\"id78dcec49-c57f-485c-a722-6851eb7316dd\">e)</span> Firmapensionskasser, som har hjemsted i Danmark og har tilladelse i henhold til lov om firmapensionskasser.</p>\r\n<p class=\"Liste2\">\r\n   <span class=\"Liste2Nr\" id=\"ide75928bf-6ce7-4211-87f8-85ce7a3e4125\">f)</span> En udenlandsk pensionskasse, der er meddelt tilladelse til at udøve pensionskassevirksomhed i et andet land inden for Den Europæiske Union eller i et land, som Unionen har indgået aftale med på det finansielle område.</p>\r\n<p class=\"Liste1\">\r\n   <span class=\"Liste1Nr\" id=\"idf87e128e-65d7-43c1-ae36-fbcfaf518509\">2)</span> Derivatkontrakter på el: Et »elektricitetsderivat« som defineret i henhold til artikel 2, nr. 14, i Europa-Parlamentets og Rådets direktiv (EU) 2019/944 af 5. juni 2019 om fælles regler for det indre marked for elektricitet og om ændring af direktiv 2012/27/EU.</p>\r\n<p class=\"Liste1\">\r\n   <span class=\"Liste1Nr\" id=\"iddd454f56-157f-4843-9f29-031a821c9f22\">3)</span> Derivatkontrakter på gas: Et »gasderivat« som defineret i henhold til artikel 2, nr. 35, i Europa-Parlamentets og Rådets direktiv (EU) 2009/73/EF af 13.  juli 2009 om fælles regler for det indre marked for naturgas og om ophævelse af direktiv 2003/55/EF.</p>\r\n<p class=\"Liste1\">\r\n   <span class=\"Liste1Nr\" id=\"id316b9ec4-714f-4978-b477-1546eb4ebd79\">4)</span> Central modpart: En central modpart (CCP) som defineret i § 3, stk.1, nr. 11 i lov om kapitalmarkeder.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Vilkår for statens garantistillelse</span>\r\n   </span>\r\n</p>\r\n<p class=\"Paragraf\" id=\"id378accb1-c8e4-4f69-915b-da6a8f7c584e\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> En privat långiver kan opnå statsgaranti på op til 80 pct. af enkeltudlån, driftskreditter eller garantistillelse ydet til de i § 2 nævnte virksomheder til de i § 1, stk. 3, nævnte formål, jf. dog § 5.</p>\r\n<p class=\"Stk2\">\r\n   <span class=\"StkNr\" id=\"id35c67aff-f799-4ac3-be5b-8273ea4f24bf\">Stk. 2.</span> Fordeling af kreditrisikoen mellem staten og den private långiver på lånet, driftskreditten eller garantien er den samme i hele løbetiden. Hvis der er tale om et lån, så følger den forholdsmæssige nedskrivning af statsgarantien tilbagebetalingsprofilen på lånet fra den private långiver.</p>\r\n<p class=\"Stk2\">\r\n   <span class=\"StkNr\" id=\"id9a6c9e8a-e801-43a0-8bf7-9e4ae8af4148\">Stk. 3.</span> Statsgarantien har en løbetid på højst 5 år. Statsgarantiens løbetid følger løbetiden på lånet, driftskreditten eller garantien fra den private långiver.</p>\r\n<p class=\"Stk2\">\r\n   <span class=\"StkNr\" id=\"idc1f4ed7d-cd17-4182-b952-ec21ba1a7d78\">Stk. 4.</span> Den private långiver har mulighed for at opsige statsgarantien. EKF Danmarks Eksportkredit fastlægger nærmere regler herfor.</p>\r\n<p class=\"Stk2\">\r\n   <span class=\"StkNr\" id=\"idd7d2ceea-9f2b-441f-9c4e-ef979da7e92a\">Stk. 5.</span> Der kan stilles statsgaranti for lån, driftskreditter og garantier ydet til de samme virksomheder nævnt i § 2 flere gange, så længe virksomheden påtager sig at sikre og erklærer, at det samlede beløb i henhold til § 5 ikke overskrides.</p>\r\n<p class=\"Paragraf\" id=\"idbc4ad359-4340-4e5a-b9c8-fba18fd4836a\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Lån, driftskreditter og garantier, der kan opnå tilsagn om statsgaranti i henhold til § 4, kan maksimalt udgøre virksomhedens realiserede og forventede nye krav om sikkerhedsstillelse for derivatkontrakter på el og gas, der cleares hos en central modpart.</p>\r\n<p class=\"Stk2\">\r\n   <span class=\"StkNr\" id=\"idcbfd360b-feba-44dd-8cb2-9aa8dc543619\">Stk. 2.</span> Der kan stilles statslig garanti på grundlag af realiserede og forventede nye krav om sikkerhedsstillelse fra tidligst 1. januar 2022 og til lånets, driftskredittens eller garantiens udløb.</p>\r\n<p class=\"Paragraf\" id=\"ida7e28469-d03b-46eb-ad19-ff71b0a9f4af\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Der kan alene stilles statsgaranti for lån, driftskreditter og garantier ydet til kreditværdige virksomheder, hvor der ved en kreditværdig virksomhed forstås en virksomhed, som en privat långiver er villig til at yde det pågældende lån, driftskredit eller garanti med den tilknyttede statsgaranti.</p>\r\n<p class=\"Stk2\">\r\n   <span class=\"StkNr\" id=\"idb9c0454f-24cd-4da6-97aa-b4d56508e920\">Stk. 2.</span> Der kan ikke ydes statsgaranti til lån, driftskreditter og garantier, der ydes til kriseramte virksomheder i henhold til definitionen i Kommissionens forordning nr. 651/2014.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Krav til virksomheder, der modtager lån, driftskreditter og garantier ydet af en privat långiver med en statsgaranti</span>\r\n   </span>\r\n</p>\r\n<p class=\"Paragraf\" id=\"id8d49a67a-c648-4f59-a437-d39edbc87f5a\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Virksomheder, der modtager lån, driftskreditter og garantier ydet af en privat långiver med statsgaranti, kan ikke anvende disse til andre formål end det i § 1, stk. 3, nævnte formål, herunder ikke til nedbringelse eller indfrielse af andre lån, driftskreditter, garantier m.v.</p>\r\n<p class=\"Stk2\">\r\n   <span class=\"StkNr\" id=\"idceaef6a4-3df0-4ad0-b7c1-b71b8cec5251\">Stk. 2.</span> Lån, driftskreditter og garantier kan uanset stk. 1 anvendes til at nedbringe lån, driftskreditter og garantier med de beløb, der i perioden fra 1. januar 2022 og frem er anvendt af låntager i overensstemmelse med § 1, stk. 3, og § 5.</p>\r\n<p class=\"Stk2\">\r\n   <span class=\"StkNr\" id=\"id4528d9fc-b17a-4769-b6d2-c295ae708c6c\">Stk. 3.</span> EKF Danmarks Eksportkredit kan af virksomheden bede om en revisorerklæring vedrørende virksomhedens realiserede og forventede likviditetsbehov til sikkerhedsstillelse på derivatkontrakter på el og gas, der cleares hos en central modpart m.v., jf. § 1, stk. 3.</p>\r\n<p class=\"Paragraf\" id=\"id0645beb3-4463-40d6-ac3c-7603b7845884\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Det er et krav, at virksomheder, der optager et lån, driftskredit eller en garanti fra en privat långiver med en statsgaranti, ikke udbetaler aktieudbytte til aktionærerne i den resterende del af det regnskabsår, hvor de optager et lån, en driftskredit eller en garanti med statsgaranti, samt det efterfølgende regnskabsår.</p>\r\n<p class=\"Stk2\">\r\n   <span class=\"StkNr\" id=\"id9587b4c8-ae09-4af7-97b5-45aa650c1e4c\">Stk. 2.</span> Virksomhederne skal overfor EKF Danmarks Eksportkredit afgive en tro og love erklæring på, at virksomhederne ikke udbetaler aktieudbytte til aktionærerne i den resterende del af det regnskabsår, hvor de optager et lån, driftskredit eller en garanti med statsgaranti, samt det efterfølgende regnskabsår.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ansøgning om statsgaranti</span>\r\n   </span>\r\n</p>\r\n<p class=\"Paragraf\" id=\"idacdfb7e3-074a-473f-8353-65e23a8d141c\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Der kan ydes statsgaranti til lån, driftskreditter og garantier frem til d. 1. april 2024.</p>\r\n<p class=\"Stk2\">\r\n   <span class=\"StkNr\" id=\"id4047e4a0-f81d-43b2-b1f1-c93a779e5283\">Stk. 2.</span> Ansøgning om statsgaranti indgives af den private långiver til EKF Danmarks Eksportkredit senest den 15. marts 2024.</p>\r\n<p class=\"Stk2\">\r\n   <span class=\"StkNr\" id=\"id2c1ffde2-c4b3-4bda-b3f8-2d4df5f4f5b4\">Stk. 3.</span> Den private långiver skal forinden indsendelse af ansøgningen have foretaget en kreditvurdering af virksomheden efter den private långivers almindelige regler herfor.</p>\r\n<p class=\"Stk2\">\r\n   <span class=\"StkNr\" id=\"idcfe2abcd-4c35-4df4-bdf5-578a05afd8be\">Stk. 4.</span> EKF Danmarks Eksportkredit fastlægger nærmere regler for, hvilke oplysninger den private långiver skal afgive i forbindelse med ansøgning om statsgaranti.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Tilsagn om statsgaranti</span>\r\n   </span>\r\n</p>\r\n<p class=\"Paragraf\" id=\"id69fc1dc8-1362-4b50-8510-b38516fd865b\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> EKF Danmarks Eksportkredit kan give tilsagn om statsgaranti i henhold til § 4 på grundlag af den private långivers kreditvurdering, de oplysninger som den private långiver skal indsende i medfør af § 9, stk. 3, og eventuelle øvrige oplysninger, som EKF Danmarks Eksportkredit er i besiddelse af.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">EKF's rettigheder i relation til statens garantistillelse</span>\r\n   </span>\r\n</p>\r\n<p class=\"Paragraf\" id=\"id545e925e-90cf-4366-befe-38bfc26896f3\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> EKF Danmarks Eksportkredit opkræver som betaling for statens garantistillelse en stiftelsesprovision og en markedskonform garantiprovision, jf. stk. 2.</p>\r\n<p class=\"Stk2\">\r\n   <span class=\"StkNr\" id=\"idcadb2f93-229d-48da-877b-319014c0f26b\">Stk. 2.</span> EKF Danmarks Eksportkredit opkræver betaling for statens garantistillelse på markedsvilkår i overensstemmelse med Kommissionens betingelser for markedskonformitet, jf. Kommissionens garantimeddelelse af 20. juni 2008 om anvendelsen af EF-traktatens artikel 87 og 88 på statsstøtte i form af garantier (2008/C 155/02), således at garantiprovisionen fastsættes på grundlag af en samlet vurdering af garantiens størrelse, garantiens varighed, sikkerhed stillet af virksomheden, virksomhedens finansielle forhold og øvrige relevante økonomiske forhold.</p>\r\n<p class=\"Paragraf\" id=\"id1b51701a-dca1-457f-9c52-b0af79fa4e48\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> EKF Danmarks Eksportkredit varetager behandlingen af krav om udbetaling af garantibeløb og har ret til at kontrollere, om det tab, der er lagt til grund for kravet om udbetaling af garantibeløb, er opgjort korrekt.</p>\r\n<p class=\"Stk2\">\r\n   <span class=\"StkNr\" id=\"id029d3280-3752-4ac9-b943-e8f6de319612\">Stk. 2.</span> EKF Danmarks Eksportkredit skal foretage a conto-udbetalinger af garantien til den private långiver, selvom det endelige tab, der dækkes af garantien, endnu ikke er opgjort.</p>\r\n<p class=\"Stk2\">\r\n   <span class=\"StkNr\" id=\"id8c41a83d-6943-4aef-ab52-76623954c509\">Stk. 3.</span> EKF Danmarks Eksportkredit kan af den private långiver kræve en revisorerklæring med høj grad af sikkerhed vedrørende den private långivers endelige tab på lånet, driftskreditten eller garantien. Dette er dog ikke til hinder for, at der skal foretages a conto-udbetalinger efter stk. 2.</p>\r\n<p class=\"Paragraf\" id=\"id288b605a-1d7f-4c2d-adf8-5b08cdb60cdd\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Hvis en privat långiver, inden for långivers kontrol, afgiver væsentlige, urigtige eller vildledende oplysninger eller långiver undlader at overholde forpligtelserne efter denne bekendtgørelse, der ligger inden for den private långivers kontrol, kan EKF Danmarks Eksportkredit træffe afgørelse om, at statsgarantier, der er udstedt på baggrund heraf, bortfalder eller nedsættes.</p>\r\n<p class=\"Stk2\">\r\n   <span class=\"StkNr\" id=\"id432df371-26ce-4070-8fc4-877450b0bffa\">Stk. 2.</span> Er der foretaget garantiudbetalinger på et fejlagtigt grundlag, jf. stk. 1, vil EKF Danmarks Eksportkredit efterfølgende kræve disse betalt tilbage. Beløbet forrentes fra tidspunktet for udbetaling efter principperne i renteloven.</p>\r\n<p class=\"Stk2\">\r\n   <span class=\"StkNr\" id=\"id58ae37dd-4dd8-4f37-a66d-99a237bfc151\">Stk. 3.</span> Såfremt der er foretaget garantiudbetalinger, der overstiger det beløb, som pengeinstituttet m.v. er berettiget til i henhold til garantien, træffer EKF Danmarks Eksportkredit afgørelse om tilbagebetaling af det for meget udbetalte garantibeløb.</p>\r\n<p class=\"Stk2\">\r\n   <span class=\"StkNr\" id=\"id4f67d211-3ef5-418a-b60f-fb8634b9de7a\">Stk. 4.</span> Såfremt virksomheder omfattet af § 2 ikke efterlever kravene i § 7-8, fører det ikke til annullering eller nedsættelse af statsgarantien over for den private långiver.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Administration og tilsyn</span>\r\n   </span>\r\n</p>\r\n<p class=\"Paragraf\" id=\"ide7651fb3-c136-4d8f-88c6-6576e99899a7\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Administration af garantiordningen er henlagt til EKF Danmarks Eksportkredit, jf. akt nr. 365 af 14. september 2022 og akt nr. 25 af 6. oktober 2022.</p>\r\n<p class=\"Stk2\">\r\n   <span class=\"StkNr\" id=\"idf2252134-8e60-4cbd-9f24-be98827c7019\">Stk. 2.</span> EKF Danmarks Eksportkredits administrationsomkostninger afholdes inden for rammerne af indtægter fra stiftelsesprovision og en markedskonform garantiprovision, jf. § 11.</p>\r\n<p class=\"Stk2\">\r\n   <span class=\"StkNr\" id=\"id502415d9-da8e-48b9-9d51-26ce78109244\">Stk. 3.</span> Hvis indtjening fra stiftelsesprovision og en markedskonform garantiprovision fratrukket administrationsomkostninger til EKF Danmarks Eksportkredit ikke er tilstrækkelig til at finansiere eventuelle tab på udstedte garantier, dækker staten tabene.</p>\r\n<p class=\"Stk2\">\r\n   <span class=\"StkNr\" id=\"idbf4f232f-11c3-4abf-844e-f6a3d63231bf\">Stk. 4.</span> Hvis indtjening fra stiftelsesprovision og en markedskonform garantiprovision fratrukket administrationsomkostninger til EKF Danmarks Eksportkredit er større end tab på udstedte garantier, vil overskuddet tilfalde staten efter garantiordningens udløb.</p>\r\n<p class=\"Stk2\">\r\n   <span class=\"StkNr\" id=\"idbb19fa07-8c29-47cb-961e-fc0486d30841\">Stk. 5.</span> EKF Danmarks Eksportkredit skal i sine regnskabssystemer holde separat regnskab for garantiordningen og skal årligt aflægge separat regnskab for garantiordningen.</p>\r\n<p class=\"Stk2\">\r\n   <span class=\"StkNr\" id=\"id2478bab7-a211-42c1-a48e-1f34ed0c6312\">Stk. 6.</span> EKF udarbejder en status for anvendelse af den statslige garantiordning pr. 1. april 2023.</p>\r\n<p class=\"Stk2\">\r\n   <span class=\"StkNr\" id=\"id61bbadd2-1fe8-49b7-9718-04ed859d9527\">Stk. 7.</span> EKF Danmarks Eksportkredit har pligt til at holde erhvervsministeren orienteret om alle væsentlige forhold, herunder væsentlige afvigelser fra den forventede udvikling i garantiordningen.</p>\r\n<p class=\"Paragraf\" id=\"idacbeb91c-1772-4593-bc22-58a390984739\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Erhvervsministeriet fører tilsyn med EKF Danmarks Eksportkredits administration af garantiordningen som del af det almindelige tilsyn med EKF Danmark Eksportkredit.</p>\r\n<p class=\"Stk2\">\r\n   <span class=\"StkNr\" id=\"id469c8ea7-d1a8-4d08-84c2-4b2801ee5149\">Stk. 2.</span> EKF Danmarks Eksportkredit sikrer ekstern revision af det separate regnskab for garantiordningen, jf. § 14, stk. 5.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttræden</span>\r\n   </span>\r\n</p>\r\n<p class=\"Paragraf\" id=\"id3d42e55e-8e35-46f7-a97b-aedc16199056\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Bekendtgørelsen træder i kraft den 12. oktober 2022.</p>\r\n<p class=\"Stk2\">\r\n   <span class=\"StkNr\" id=\"id303b7889-1fa7-4835-8ec5-f3c88ac876e3\">Stk. 2.</span> Bekendtgørelse nr. 1307 af 23. september 2022 om den statslige garantiordning i EKF til aktører på elmarkedet ophæves.</p><div class=\"Givet\" id=\"Givet\"><p class=\"Givet\" align=\"center\">Erhvervsministeriet, den 7. oktober 2022</p><p class=\"Sign1\" align=\"center\">Simon Kollerup</p><p class=\"Sign2\" align=\"right\">/ Julie Sonne</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/10/2022"
        },
        {
            "displayName": "Accession",
            "displayValue": "B20220139905"
        },
        {
            "displayName": "Entydig dokumentidentifikation",
            "displayValue": "CQ002390"
        },
        {
            "displayName": "Dato for førstegangsindlæggelse",
            "displayValue": "11/10/2022"
        },
        {
            "displayName": "Dato for indlæggelse",
            "displayValue": "11/10/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1399"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "07/10/2022"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Erhvervsmin., j.nr. 2022-12777"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}