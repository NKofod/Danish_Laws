{
    "id": 224459,
    "title": "Cirkulære om aftale om generelle krav til indhold af bidragsdefinerede pensionsordninger i staten mv. (ydelsessammensætning, tilbagekøb og overflytning i forbindelse med jobskifte)",
    "documentTypeId": "140",
    "isSagsforlobPeriodValid": true,
    "shortName": "CIR1H nr 9527 af 02/07/2021",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#id7fb59595-11d3-467c-85ed-e72234b282f9\">Bilag </a>\r\n         </td>\r\n         <td class=\"IndholdsfortegnelseTekst\">Aftale om generelle krav til indhold af bidragsdefinerede pensionsordninger i staten mv. (ydelsessammensætning, tilbagekøb og overflytning i forbindelse med jobskifte)</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id248780df-b5ab-4e32-ae91-ea584fd0437f\">Bilag 1</a>\r\n         </td>\r\n         <td class=\"IndholdsfortegnelseTekst\">Praktiske forhold i forbindelse med skift af pensionsinstitut eller andre ændringer i gældende pensionsordninger</td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Cirkulære om aftale om generelle krav til indhold af bidragsdefinerede pensionsordninger i staten mv. (ydelsessammensætning, tilbagekøb og overflytning i forbindelse med jobskifte)</p>\r\n<p class=\"Indledning2\">\r\n   <span class=\"Bold\">Indledning</span>\r\n</p>\r\n<p class=\"Indledning2\">\r\n   <span class=\"Bold\">1.</span> Skatteministeriet og centralorganisationerne har den 2. juli 2021 indgået vedhæftede aftale om generelle krav til indhold af bidragsdefinerede pensionsordninger i staten mv. (ydelsessammensætning, tilbagekøb og overflytning i forbindelse med jobskifte).</p>\r\n<p class=\"Indledning2\">\r\n</p>\r\n<p class=\"Indledning2\">Den tidligere aftale af den 30. april 2019 er ændret på følgende punkter:</p>\r\n<p class=\"Indledning2\">\r\n</p>\r\n<p class=\"Indledning2\">Det enkelte pensionsinstitut har mulighed for at etablere sundhedsordninger, som har til formål at fremme forebyggende og helbredende indsats i forhold til medlemmernes sundhed og arbejdsmiljø. Sundhedsordningen skal finansieres inden for den 1/3 af det samlede pensionsbidrag, som kan anvendes valgfrit af den enkelte medarbejder.</p>\r\n<p class=\"Indledning2\">\r\n</p>\r\n<p class=\"Indledning2\">Herudover kan det i pensionsordningen bestemmes, at medlemmer af pensionsordningen, der på tidspunktet for etablering af depotsikring har 5 år eller mindre indtil pensionsudbetalingsalderen, jf. pensionsbeskatningslovens § 1 a, kan vælge, hvorvidt de ønsker at være omfattet af depotsikringen eller ej. Medlemmets valg skal i så fald være truffet og meddelt pensionsordningen senest 6 måneder efter, at depotsikringen er etableret for gruppen.</p>\r\n<p class=\"Indledning2\">\r\n</p>\r\n<p class=\"Indledning2\">Endelig er det aftalt, at der ved overflytning af pensionsordningen i forbindelse med jobskifte, efter medlemmets ønske kan ses bort fra betingelsen om børnepension, hvis den pensionsordning, hvortil overflytning ønskes foretaget, ikke tilbyder børnepension som en del af ydelserne.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">2.</span> For at lette overblikket er cirkulærebemærkninger, der relaterer sig til en enkelt bestemmelse, opført som bemærkninger til denne bestemmelse. Andre bemærkninger er opført under \"Generelle bemærkninger\". Denne placering ændrer ikke bestemmelsernes, henholdsvis bemærkningernes retlige status.</p>\r\n<p class=\"Indledning2\">\r\n</p>\r\n<p class=\"Indledning2\">Grundbeløb er anført i niveau 31. marts 2012.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">Generelle bemærkninger</span>\r\n</p>\r\n<p class=\"Indledning2\">\r\n   <span class=\"Bold\">3.</span> Aftalen udtrykker minimums- eller maksimumsgrænser for visse dele af pensionsordningernes indhold og ikke absolutte krav til indholdet. Det beror således på de beslutninger, der i overensstemmelse med gældende kompetenceregler træffes af forhandlingsberettigede organisationer og pensionsinstitutter, om der f.eks. i en ordning overhovedet skal være adgang til opsparing i form af ratepension og/eller aldersopsparing, indførelse af depotsikring, indførelse af delpension, eller om der skal være adgang til tilbagekøb i det accepterede begrænsede omfang.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">4.</span> Kollektive pensionsordninger, der opfylder de i aftalen beskrevne minimums- og maksimumskrav, kan etableres uden forudgående forelæggelse for Medarbejder- og Kompetencestyrelsen, ligesom der i bestående ordninger kan foretages ændringer, der ligger inden for de beskrevne krav, uden forelæggelse for Medarbejder- og Kompetencestyrelsen. Medarbejder- og Kompetencestyrelsen anmoder om til orientering at få tilsendt kopi af nyetablerede ordninger eller ændringer af eksisterende ordninger.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">5.</span> Frivillige bidrag, der efter aftale med den ansatte indeholdes i lønnen og indbetales til pensionsinstituttet ud over det overenskomstmæssigt fastsatte pensionsbidrag, er ikke omfattet af de i aftalen fastsatte regler.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">6.</span> Individuelle pensionsordninger for medarbejdere, der ikke er omfattet af en kollektiv overenskomst, er ikke omfattet af aftalen. Sådanne pensionsordninger skal dog klausuleres mod tilbagekøb på en sådan måde, at de ikke kan tilbagekøbes i videre omfang end svarende til aftalens § 6.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">7.</span> Fra den 1. januar 2018 er pensionsudbetalingsalderen 3 år før folkepensionsalderen. For en række årgange er pensionsudbetalingsalderen ikke fastsat som 3 år før folkepensionsalderen, men er fastsat direkte i pensionsbeskatningslovens § 1 a som:</p>\r\n<p class=\"Indledning2\">\r\n</p>\r\n<p class=\"Indledning2\">- 60 år for personer født til og med den 31. december 1958</p>\r\n<p class=\"Indledning2\">- 60 ½ år for personer født i perioden fra den 1. januar 1959 til den 30. juni 1959</p>\r\n<p class=\"Indledning2\">- 61 år for personer født i perioden fra den 1. juli 1959 til den 31. december 1959</p>\r\n<p class=\"Indledning2\">- 61½ år for personer født i perioden fra den 1. januar 1960 til den 30. juni 1960</p>\r\n<p class=\"Indledning2\">\r\n</p>\r\n<p class=\"Indledning2\">For pensionsordninger oprettet i perioden fra den 1. maj 2007 - 31. december 2017 er pensionsudbetalingsalderen dog 5 år før folkepensionsalderen. For de ovenfor nævnte årgange gælder tilsvarende, at pensionsudbetalingsalderen ikke er 5 år før folkepensionsalderen, men er fastsat som nævnt ovenfor.</p>\r\n<p class=\"Indledning2\">\r\n</p>\r\n<p class=\"Indledning2\">For pensionsordninger, der er oprettet før den 1. maj 2007, er pensionsudbetalingsalderen dog 60 år og udbetaling kan derfor ske fra det 60. år. Det gælder også, selv om medlemmet har en højere pensionsudbetalingsalder end 60 år.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">Ikrafttræden</span>\r\n</p>\r\n<p class=\"Indledning2\">Cirkulæret træder i kraft den 1. april 2021.</p>\r\n<p class=\"Indledning2\">\r\n</p>\r\n<p class=\"Indledning2\">Samtidig ophæves Finansministeriets cirkulære nr. 9380 af 30. april 2019 om aftale om generelle krav til indhold af bidragsdefinerede pensionsordninger i staten mv. (ydelsessammensætning, tilbagekøb og overflytning i forbindelse med jobskifte) (Modst.nr. 020-19).</p>\r\n<p class=\"Indledning2\">\r\n</p><div class=\"Givet\" id=\"Givet\"><p class=\"Givet\" align=\"center\">Skatteministeriet, Medarbejder- og Kompetencestyrelsen, den 2. juli 2021</p><p class=\"Sign1\" align=\"center\">Frank Nielsen</p><p class=\"Sign2\" align=\"right\"></p></div><a id=\"id7fb59595-11d3-467c-85ed-e72234b282f9\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag </span>\r\n</p>\r\n<p class=\"BilagTekst\">Aftale om generelle krav til indhold af bidragsdefinerede pensionsordninger i staten mv. (ydelsessammensætning, tilbagekøb og overflytning i forbindelse med jobskifte)</p>\r\n<p class=\"KapitelOverskrift2\">-</p>\r\n<p>\r\n   <span class=\"Bold\">§ 1.</span> <span class=\"Bold\">Indledning</span></p>\r\n<p>Denne aftale fastlægger de generelle krav, der stilles til indholdet af bidragsdefinerede pensionsordninger i henhold til overenskomster for ansatte i staten mv.</p>\r\n<p>\r\n</p>\r\n<p>\r\n   <span class=\"Italic\">Stk. 2.</span> Aftalen omfatter ikke supplerende pensionsordninger, der er etableret til modtagelse af pensionsbidrag for tjenestemænd af pensionsgivende løndele ud over den tjenestemandspensionsgivende løn.</p>\r\n<p>\r\n</p>\r\n<p>\r\n   <span class=\"Bold\">§ 2.</span> <span class=\"Bold\">Ydelsessammensætning</span></p>\r\n<p>Pensionsordningen skal inden for 2/3 af det samlede pensionsbidrag indeholde, jf. dog § 3, stk. 3:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">a)</span> Livsvarigt løbende alderspension,</p>\r\n<p class=\"Liste1\">\r\n   <span class=\"Liste1Nr\">b)</span> invalidepension løbende indtil alderspensioneringstidspunktet eller livsvarigt løbende invalidepension,</p>\r\n<p class=\"Liste1\">\r\n   <span class=\"Liste1Nr\">c)</span> børnepension ved død længst indtil barnets fyldte 24. år.</p>\r\n<p>\r\n</p>\r\n<p>\r\n   <span class=\"Italic\">Stk. 2.</span> Inden for de i stk. 1 nævnte 2/3 af det samlede pensionsbidrag kan der etableres en livsbetinget livsvarigt løbende eller tidsbegrænset ægtefællepension og samleverpension. Samleverpension kan alene etableres for samlevere, der opfylder de i pensionsbeskatningslovens § 2, nr. 4, litra e, 2. eller 3. led, fastsatte krav.</p>\r\n<p>\r\n</p>\r\n<p>\r\n   <span class=\"Italic\">Stk. 3.</span> Inden for de i stk. 1 nævnte 2/3 af det samlede pensionsbidrag kan der etableres gruppelivsforsikring, gruppeulykkesforsikring, gruppeinvalideforsikring og forsikring i forbindelse med kritisk sygdom.</p>\r\n<p>\r\n</p>\r\n<p>\r\n   <span class=\"Italic\">Cirkulærebemærkninger til § 2, stk. 2:</span>\r\n</p>\r\n<p>\r\n   <span class=\"Italic\">Pensionsbeskatningsloven § 2, nr. 4, litra e, 2. og 3. led, stiller følgende krav til en samlever:</span>\r\n</p>\r\n<p>\r\n   <span class=\"Italic\">Den pågældende skal </span>\r\n   <span class=\"Bold Italic\">enten</span>\r\n   <span class=\"Italic\"> være en person,</span>\r\n</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">a)</span> <span class=\"Italic\">med hvem afdøde kunne have indgået ægteskab eller registreret partnerskab,</span></p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">b)</span> <span class=\"Italic\">som i et af afdøde senest 3 måneder før dødsfaldet oprettet testamente er tillagt en arvelod af mindst samme størrelse som den tvangsarv, der ifølge arveloven ville være tilkommet en ægtefælle, </span><span class=\"Bold Italic\">og</span></p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">c)</span> <span class=\"Italic\">som har haft fælles bopæl med afdøde i de sidste 2 år før dødsfaldet eller tidligere har haft fælles bopæl med afdøde i en sammenhængende periode på mindst 2 år, når den fælles bopæl alene er ophørt på grund af institutionsanbringelse, herunder i en ældrebolig, (pensionsbeskatningslovens § 2, nr. 4, litra e, </span><span class=\"Bold Italic\">2</span><span class=\"Italic\">. led)</span>.</p>\r\n<p>\r\n</p>\r\n<p>\r\n   <span class=\"Bold Italic\">eller</span>\r\n   <span class=\"Italic\"> en person,</span>\r\n</p>\r\n<p>\r\n</p>\r\n<p>\r\n   <span class=\"Italic\">der på tidspunktet for dødsfaldet levede sammen på fælles bopæl med afdøde eller tidligere har haft fælles bopæl med afdøde, når den fælles bopæl alene er ophørt på grund af institutionsanbringelse, herunder i en ældrebolig, og venter, har eller har haft et barn sammen med afdøde.</span> <span class=\"Italic\">(Pensionsbeskatningslovens § 2, nr. 4, litra e, </span><span class=\"Bold Italic\">3</span><span class=\"Italic\">. led)</span>.</p>\r\n<p>\r\n</p>\r\n<p>\r\n   <span class=\"Bold\">§ 3.</span> <span class=\"Bold\">Valgfri dækning</span></p>\r\n<p>1/3 af det samlede pensionsbidrag kan anvendes valgfrit af den enkelte medarbejder inden for de rammer, der af det pågældende pensionsinstitut stilles til rådighed, herunder til ratepension, aldersopsparing eller en sundhedsordning. Til aldersopsparing og andre sumydelser end de i § 2, stk. 3, nævnte kan dog maksimalt anvendes 1/6 af det samlede pensionsbidrag, jf. dog stk. 3.</p>\r\n<p>\r\n</p>\r\n<p>\r\n   <span class=\"Italic\">Stk. 2.</span> Den valgfrie 1/3 af det samlede pensionsbidrag kan investeres efter medarbejderens eget valg inden for investeringspuljer, der stilles til rådighed af pensionsinstituttet eller andre finansinstitutter, som pensionsinstituttet indgår aftale med herom.</p>\r\n<p>\r\n</p>\r\n<p>\r\n   <span class=\"Italic\">Stk. 3.</span> Fra det tidspunkt, hvor medarbejderen har 5 år eller mindre indtil folkepensionsalderen, jf. § 1 a i lov om social pension, kan medarbejderen efter fradrag af præmie til obligatoriske dækninger og eventuelle gruppelivsforsikringer, anvende hele pensionsbidraget til aldersopsparing. Aldersopsparingen kan oprettes som livrente, ratepension eller sumydelse efter medarbejderens eget valg inden for de rammer, der stilles til rådighed af pensionsinstituttet.</p>\r\n<p>\r\n</p>\r\n<p>\r\n   <span class=\"Italic\">Cirkulærebemærkninger til § 3, stk. 1:</span>\r\n</p>\r\n<p>\r\n   <span class=\"Italic\">Der kan etableres sundhedsordninger, som har til formål at fremme forebyggende og helbredende indsats i forhold til medlemmernes sundhed og arbejdsmiljø, fx massage, fysioterapi, kiropraktor, psykologhjælp og helbredsvurdering.</span> <span class=\"Italic\">Der kan ikke etableres ordninger, hvor medlemmerne får en fortrinsadgang til offentlige ydelser eller tilsvarende ydelser udbudt af private udbydere.</span></p>\r\n<p>\r\n</p>\r\n<p>\r\n   <span class=\"Italic\">Cirkulærebemærkninger til § 3, stk. 3:</span>\r\n</p>\r\n<p>\r\n   <span class=\"Italic\">Hvis pensionsbidraget er højere end det til enhver tid gældende skattemæssige indbetalingsloft, der gælder for aldersopsparinger, anvendes den overskydende del af pensionsbidraget til den livsvarigt løbende alderspension, jf. § 2, stk. 1, litra a.</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 4.</span> <span class=\"Bold\">Depotsikring</span></p>\r\n<p>Det kan i den enkelte pensionsordning bestemmes, at der til ordningen er knyttet depotsikring. Etablering af depotsikring forudsætter, at pensionsordningen opfylder følgende betingelser:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">1.</span> At etablering af depotsikring sker som en kollektiv ordning for hele gruppen, jf. dog stk. 2.</p>\r\n<p class=\"Liste1\">\r\n   <span class=\"Liste1Nr\">2.</span> At depotet kun udbetales i den situation, hvor et medlem af pensionsordningen dør før pensioneringstidspunktet.</p>\r\n<p class=\"Liste1\">\r\n   <span class=\"Liste1Nr\">3.</span> At det i den enkelte pensionsordning sikres, at der afsættes midler til obligatoriske ydelser, herunder livsvarig alderspension, minimum svarende til dækning ved 2/3 af bidraget og den overlevelsesgevinst, der i en ordning uden depotsikring tilfalder ordningen ved et medlems død før pensioneringstidspunktet, og som mistes ved depotsikringen. Ved indførelse af depotsikring skal der således sikres en livsvarig alderspension med samme størrelse som uden depotsikring.</p>\r\n<p class=\"Liste1\">\r\n   <span class=\"Liste1Nr\">4.</span> At depotsikringen finansieres ved brug af den tredjedel af pensionsbidraget, som kan anvendes til valgfri ydelser.</p>\r\n<p class=\"Liste1\">\r\n   <span class=\"Liste1Nr\">5.</span> At udbetaling af depotsikring kun kan ske til nærmeste pårørende.</p>\r\n<p>\r\n</p>\r\n<p>\r\n   <span class=\"Italic\">Stk. 2.</span> Det kan i pensionsordningen bestemmes, at medlemmer af pensionsordningen, der på tidspunktet for etablering af depotsikring har 5 år eller mindre indtil pensionsudbetalingsalderen, jf. pensionsbeskatningslovens § 1 a, kan vælge, hvorvidt de ønsker at være omfattet af depotsikringen eller ej. Medlemmets valg skal være truffet og meddelt pensionsordningen senest 6 måneder efter, at depotsikringen er etableret for gruppen.</p>\r\n<p>\r\n</p>\r\n<p>\r\n   <span class=\"Italic\">Cirkulærebemærkninger til § 4:</span>\r\n</p>\r\n<p>\r\n   <span class=\"Italic\">Ved depotsikring (opsparingssikring o.</span> <span class=\"Italic\">lign.) forstås, at medlemmets depot udbetales til nærmeste pårørende, hvis medlemmet dør før pensioneringstidspunktet.</span> <span class=\"Italic\">I en pensionsordning uden depotsikring tilfalder depotet fællesskabet ved et medlems død før pensioneringstidspunktet.</span></p>\r\n<p>\r\n</p>\r\n<p>\r\n   <span class=\"Italic\">Cirkulærebemærkninger til § 4, stk. 1, nr. 2:</span>\r\n</p>\r\n<p>\r\n   <span class=\"Italic\">Depotsikringen bortfalder ved udbetalingen af pensionen.</span> <span class=\"Italic\">Hvis medlemmet ønsker, at depot-sikringen skal fortsætte efter udbetalingen og pensionsinstituttet giver mulighed for det, kan depotsikringen fortsætte efter udbetalingstidspunktet mod betaling af præmie herfor.</span></p>\r\n<p>\r\n</p>\r\n<p>\r\n   <span class=\"Italic\">Cirkulærebemærkninger til § 4, stk. 1, nr. 5:</span>\r\n</p>\r\n<p>\r\n   <span class=\"Italic\">”Ved nærmeste pårørende” forstås i forhold til udbetaling af depotsikring medlemmets ægtefælle, samlever, børn eller slægtsarvinger efter arveloven, i nævnte rækkefølge.</span> <span class=\"Italic\">Udbetaling af depotsikring til samlevere forudsætter, at de i pensionsbeskatningslovens § 2, nr. 4, litra d, 2. eller 3. led, fastsatte krav er opfyldt, jf. cirkulærebemærkningerne til § 2, stk. 2.</span></p>\r\n<p>\r\n</p>\r\n<p>\r\n   <span class=\"Italic\">Cirkulærebemærkninger til § 4, stk. 2.</span>\r\n</p>\r\n<p>\r\n   <span class=\"Italic\">Ved ”pensionsudbetalingsalderen, jf. pensionsbeskatningslovens § 1 a” forstås medlemmets pensionsudbetalingsalder i henhold til pensionsbeskatningslovens § 1 a.</span> <span class=\"Italic\">Der henvises til punkt 7 i de generelle bemærkninger.</span></p>\r\n<p>\r\n</p>\r\n<p>\r\n   <span class=\"Bold\">§ 5.</span> <span class=\"Bold\">Delpension</span></p>\r\n<p>Det kan i den enkelte pensionsordning bestemmes, at der til ordningen er knyttet mulighed for udbetaling af delpension. Udbetaling af delpension forudsætter, at følgende betingelser er opfyldt:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">1.</span> Ved anmodning om udbetaling af delpension skal den ansatte over for pensionsselskabet dokumentere nedgang i arbejdstid.</p>\r\n<p class=\"Liste1\">\r\n   <span class=\"Liste1Nr\">2.</span> Delpensionen beregnes forholdsmæssigt af den ansattes pensionsopsparing i forhold til den tid, hvormed arbejdstiden reduceres, dog maksimalt en tredjedel af pensionsdepotet svarende til den tredjedel, som kan anvendes til valgfri ydelser.</p>\r\n<p class=\"Liste1\">\r\n   <span class=\"Liste1Nr\">3.</span> Udbetaling af delpension kan kun ske som en løbende livrente, dog kan udbetalingerne midlertidigt sættes på pause i henhold til gældende lovgivning.</p>\r\n<p class=\"Liste1\">\r\n   <span class=\"Liste1Nr\">4.</span> Aldersgrænsen for overgang til delpension skal følge pensionsudbetalings-alderen, jf. pensionsbeskatningslovens § 1 a.</p>\r\n<p>\r\n</p>\r\n<p>\r\n   <span class=\"Italic\">Cirkulærebemærkninger til § 5:</span>\r\n</p>\r\n<p>\r\n   <span class=\"Italic\">Pensionsordninger, der har etableret mulighed for udbetaling af delpension på vilkår, der afviger fra de i aftalens § 5 fastsatte betingelser, skal senest ved udgangen af 2018 sikre, at udbetaling af delpension fra og med 1. januar 2019 sker i henhold til de i § 5 fastsatte betingelser.</span> <span class=\"Italic\">Medlemmer af pensionsordninger, der inden udgangen af 2018 har fået udbetalt delpension efter de hidtidige bestemmelser, berøres ikke heraf.</span></p>\r\n<p>\r\n</p>\r\n<p>\r\n   <span class=\"Italic\">Cirkulærebemærkning til § 5, nr. 3:</span>\r\n</p>\r\n<p>\r\n   <span class=\"Italic\">I det omfang det er muligt efter gældende lovgivning, kan udbetaling af delpension dog ske som ratepension efter aftale herom mellem pensionsinstituttet og medarbejderen.</span>\r\n</p>\r\n<p>\r\n</p>\r\n<p>\r\n   <span class=\"Italic\">Cirkulærebemærkninger til § 5, nr. 4.</span>\r\n</p>\r\n<p>\r\n   <span class=\"Italic\">Ved ”pensionsudbetalingsalderen, jf. pensionsbeskatningslovens § 1 a” forstås medlemmets pensionsudbetalingsalder i henhold til pensionsbeskatningslovens § 1 a.</span> <span class=\"Italic\">Der henvises til punkt 7 i de generelle bemærkninger.</span></p>\r\n<p>\r\n</p>\r\n<p>\r\n   <span class=\"Bold\">§ 6.</span> <span class=\"Bold\">Tilbagekøb</span></p>\r\n<p>Det kan i den enkelte pensionsordning bestemmes, at pensionsordningen kan tilbagekøbes</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">1.</span> i tilfælde, hvor den forsikrede har nået pensionsudbetalingsalderen, jf. pensionsbeskatningslovens § 1 a, og udtræder af arbejdsmarkedet, eller hvor den forsikrede er tilkendt invalidepension. For pensionsordninger oprettet før den 1. maj 2007 vil der kunne ske tilbagekøb, når den forsikrede er fyldt 60 år og udtræder af arbejdsmarkedet. I alle tilfælde er det en betingelse, at de <span class=\"Bold\">løbende ydelser</span>, der ville kunne komme til udbetaling, ikke kan overstige et grundbeløb på 9.700 kr. årligt, der reguleres som anført i personskattelovens § 20 (pr. 1. januar 2021 11.400 kr.)</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">2.</span> i tilfælde, hvor der ikke er foretaget indbetaling på pensionsordningen i de seneste 12 på hinanden følgende måneder, og hvor <span class=\"Bold\">depotet</span> ikke overstiger et grundbeløb på 26.213 kr. (31. marts 2012-niveau), der procentreguleres svarende til statens lønninger (pr. 1. april 2021 29.123 kr.),</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">3.</span> i tilfælde, hvor den forsikrede tager varigt ophold i udlandet, dvs. framelder sig folkeregistret i Danmark, ikke har ansættelse eller andet erhvervsarbejde i Danmark, hvor der ikke er sket indbetaling af bidrag de seneste 12 på hinanden følgende måneder, og <span class=\"Bold\">depotet</span> ikke overstiger et grundbeløb på 26.213 kr. (31. marts 2012-niveau), der procentreguleres svarende til statens lønninger (pr. 1. april 2021 29.123 kr.), og</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">4.</span> i tilfælde, hvor den forsikrede er udenlandsk statsborger, fratræder sin stilling og tager varigt ophold i udlandet.</p>\r\n<p>\r\n</p>\r\n<p>\r\n   <span class=\"Italic\">Cirkulærebemærkning til § 6, nr. 1:</span>\r\n</p>\r\n<p>\r\n   <span class=\"Italic\">Begrebet invalidepension er den invalidepension, der er en del af pensionsordningen og ikke en førtidspension i henhold til lov om social pension.</span>\r\n</p>\r\n<p>\r\n</p>\r\n<p>\r\n   <span class=\"Italic\">Ved ”pensionsudbetalingsalderen, jf. pensionsbeskatningslovens § 1 a” forstås medlemmets pensionsudbetalingsalder i henhold til pensionsbeskatningslovens § 1 a.</span> <span class=\"Italic\">Der henvises til punkt 7 i de generelle bemærkninger.</span></p>\r\n<p>\r\n</p>\r\n<p>\r\n   <span class=\"Bold\">§ 7.</span> <span class=\"Bold\">Overflytning til anden pensionsordning i forbindelse med jobskifte</span></p>\r\n<p>Pensionsordningen kan overflyttes til en anden pensionsordning, der opfylder de ovennævnte krav til ydelsessammensætning og tilbagekøb.</p>\r\n<p>\r\n</p>\r\n<p>\r\n   <span class=\"Italic\">Stk. 2.</span> Hvis den pensionsordning, hvortil overflytning ønskes foretaget, indeholder regler om ydelsessammensætning og/eller tilbagekøb, der ikke opfylder betingelserne i denne aftale, kan pensionsordningen dog overføres, hvis den klausuleres således, at den del, der er opsparet i staten mv., fortsat respekterer de betingelser, der hidtil har været gældende, jf. dog stk. 3.</p>\r\n<p>\r\n</p>\r\n<p>\r\n   <span class=\"Italic\">Stk. 3.</span> Ved overflytning af pensionsordningen kan der efter medlemmets ønske ses bort fra betingelsen om børnepension, hvis den pensionsordning, hvortil overflytning ønskes foretaget, ikke tilbyder børnepension som en del af ydelserne.</p>\r\n<p>\r\n</p>\r\n<p>\r\n   <span class=\"Bold\">§ 8.</span> <span class=\"Bold\">Ikrafttræden mv.</span></p>\r\n<p>Denne aftale har virkning fra den 1. april 2021.</p>\r\n<p>\r\n</p>\r\n<p>\r\n   <span class=\"Italic\">Stk. 2.</span> Bestående kollektive pensionsordninger, der forud for 1. maj 2005 er godkendt af aftalens parter, bevarer denne godkendelse, selv om de er etableret med en ydelsessammensætning, regler om tilbagekøb eller regler om overflytning til anden pensionsordning i forbindelse med jobskifte, der ikke opfylder betingelserne i denne aftale.</p>\r\n<p>\r\n</p>\r\n<p>\r\n   <span class=\"Italic\">Stk. 3.</span> Senere ændringer af aftaler som nævnt i stk. 2 forelægges Medarbejder- og Kompetencestyrelsen til godkendelse.</p>\r\n<p>\r\n</p>\r\n<p>\r\n   <span class=\"Italic\">Stk. 4.</span> Samtidig med ikrafttrædelse af denne aftale ophæves aftale af 30. april 2019 om generelle krav til indhold af bidragsdefinerede pensionsordninger i staten mv. (ydelsessammensætning, tilbagekøb og overflytning i forbindelse med jobskifte).</p>\r\n<p>\r\n</p>\r\n<p>\r\n   <span class=\"Italic\">Stk. 5.</span> Aftalen kan opsiges skriftligt med 3 måneders varsel til en 31. marts, dog tidligst til den 31. marts 2024.</p>\r\n<p>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"605\" style=\"border-collapse: collapse;\">\r\n                  <colgroup>\r\n                     <col width=\"198px\">\r\n                     </col>\r\n                     <col width=\"255px\">\r\n                     </col>\r\n                  </colgroup>\r\n                  <tr style=\"height:34px;\">\r\n                     <td colspan=\"2\" style=\"border-left: 1pt none #000000;border-right: 1pt none #000000;border-top: 1pt none #000000;border-bottom: 1pt none #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">København, den 2. juli 2021</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt none #000000;border-right: 1pt none #000000;border-top: 1pt none #000000;border-bottom: 1pt none #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Offentligt Ansattes Organisationer</div>\r\n                        <div class=\"TabelTekst2\">Det Statslige Område</div>\r\n                        <div class=\"TabelTekst2\">\r\n                           <span class=\"Bold\">Rita Bundgaard</span>\r\n                        </div>\r\n                        <div class=\"TabelTekst2\">\r\n                        </div>\r\n                        <div class=\"TabelTekst2\">CO10 – Centralorganisationen af 2010</div>\r\n                        <div class=\"TabelTekst2\">\r\n                           <span class=\"Bold\">Jesper K.</span> <span class=\"Bold\">Hansen</span></div>\r\n                        <div class=\"TabelTekst2\">\r\n                        </div>\r\n                        <div class=\"TabelTekst2\">Akademikerne</div>\r\n                        <div class=\"TabelTekst2\">\r\n                           <span class=\"Bold\">Lars Qvistgaard</span>\r\n                        </div>\r\n                        <div class=\"TabelTekst2\">\r\n                        </div>\r\n                        <div class=\"TabelTekst2\">Lærernes Centralorganisation</div>\r\n                        <div class=\"TabelTekst2\">\r\n                           <span class=\"Bold\">Gordon Ørskov Madsen</span>\r\n                        </div>\r\n                        <div class=\"TabelTekst2\">\r\n                        </div>\r\n                     </td>\r\n                     <td style=\"border-left: 1pt none #000000;border-right: 1pt none #000000;border-top: 1pt none #000000;border-bottom: 1pt none #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">Skatteministeriet,</div>\r\n                        <div class=\"TabelTekst2\">Medarbejder- og Kompetencestyrelsen</div>\r\n                        <div class=\"TabelTekst2\">\r\n                           <span class=\"Bold\">Frank Nielsen</span>\r\n                        </div>\r\n                        <div class=\"TabelTekst2\">\r\n                        </div>\r\n                        <div class=\"TabelTekst2\">\r\n                        </div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p>\r\n</p>\r\n<p>\r\n</p>\r\n<a id=\"id248780df-b5ab-4e32-ae91-ea584fd0437f\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Praktiske forhold i forbindelse med skift af pensionsinstitut eller andre ændringer i gældende pensionsordninger</p>\r\n<p class=\"KapitelOverskrift2\">-</p>\r\n<p>Arbejdsmarkedspensionsordninger for ansatte i staten mv. aftales mellem den forhandlingsberettigede organisation og et pensionsinstitut inden for de rammer, der er fastsat i Skatteministeriets cirkulære om aftale om generelle krav til indhold af bidragsdefinerede pensionsordninger i staten mv. (ydelsessammensætning, tilbagekøb og overflytning i forbindelse med jobskifte).</p>\r\n<p>\r\n</p>\r\n<p>Den forhandlingsberettigede organisations skift af pensionsinstitut eller andre ændringer i en gældende pensionsordning, der fortsat respekterer reglerne i aftalen om ydelsessammensætning, vil normalt blive accepteret af Skatteministeriet.</p>\r\n<p>\r\n</p>\r\n<p>Uanset om der er tale om overgang til pensionsinstitutter, der i forvejen har statsansatte medlemmer, og som må formodes at kende og overholde kravene i ydelsessammensætningsaftalen, er der tale om en ændring af overenskomsten, som kun overenskomstens parter kan aftale, herunder Skatteministeriet eller det ministerium/styrelse, der på delegationsområdet måtte have aftalt en pensionsordning, der afviger fra det, der fremgår af fællesoverenskomsten.</p>\r\n<p>\r\n</p>\r\n<p>Ved et skift af pensionsinstitut eller andre ændringer af pensionsordningen, der har administrative konsekvenser for ansættelsesmyndigheder og/eller Skatteministeriet, skal disse forhold være afklaret, inden skiftet eller ændringen kan godkendes.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">1.</span> Det skal klargøres for og accepteres af et nyt pensionsinstitut, at Økonomistyrelsen har et standardsæt af oplysninger/data, der leveres til pensionsinstituttet, og at afvigelser herfra ikke kan forventes imødekommet. Endvidere skal det klargøres, at Skatteministeriet ikke er part i pensionsaftaler.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">2.</span> Der skal være en rimelig tid til at implementere ændringen i lønsystemerne.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">3.</span> Der må ikke fra det nye pensionsinstitut rettes henvendelse til lokale arbejdsgivere, før skiftet er indarbejdet af Skatteministeriet og den forhandlingsberettigede organisation i de relevante aftaler/overenskomster.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">4.</span> Skatteministeriet forudsætter, at der ikke indgås bindende aftaler, herunder om ikrafttrædelsestidspunkt, mellem pensionsinstitutter og forhandlingsberettigede organisationer, før Skatteministeriet og den forhandlingsberettigede organisation har aftalt skiftet af pensionskasse i de relevante aftaler/overenskomster. Endvidere betinger Skatteministeriet sig, at sådanne aftaler ikke fastsætter forpligtelser for Skatteministeriet eller de lokale arbejdsgivere. Endelig anbefales det, at den forhandlingsberettigede organisation ikke opsiger den hidtidige aftale, før den nye er på plads.</p>\r\n<p>\r\n</p>",
    "isHistorical": false,
    "editorialNotes": [
        "Udsendt som MEDST nr. 012-21"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/07/2021"
        },
        {
            "displayName": "Accession",
            "displayValue": "C20210952709"
        },
        {
            "displayName": "Entydig dokumentidentifikation",
            "displayValue": "AN015056"
        },
        {
            "displayName": "Dato for førstegangsindlæggelse",
            "displayValue": "03/07/2021"
        },
        {
            "displayName": "Dato for indlæggelse",
            "displayValue": "03/07/2021"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9527"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "02/07/2021"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Medarbejder- og Kompetencestyrelsen"
        },
        {
            "displayName": "Ressortministeriets journalnummer",
            "displayValue": "Skatteministeriet, Medarbejder- og Kompetencestyrelsen, j.nr. 2021-784"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}