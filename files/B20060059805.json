{
    "id": 31746,
    "title": "Bekendtgørelse om forbrugerklager",
    "documentTypeId": "60",
    "isSagsforlobPeriodValid": true,
    "shortName": "BEK nr 598 af 14/06/2006",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Bekendtgørelse  \r\n\r\n om forbrugerklager  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Indledning2\">  \r\n\r\n I medfør af § 5, stk. 4, § 6, stk. 2, § 10, stk. 1-4, §  \r\n\r\n 15, § 16, stk. 2 og 3, og § 17 i lov nr. 456 af 10. juni 2003 om  \r\n\r\n forbrugerklager (forbrugerklageloven) fastsættes:  \r\n\r\n</P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<P class=\"Kapitelnummer\"> Kapitel 1 </P>  \r\n\r\n<P class=\"Kapiteloverskrift\"> Godkendelse af private klage- eller ankenævn  \r\n\r\n</P>  \r\n\r\n<DIV CLASS=PARAGRAF ID=\"P1\">  \r\n\r\n<P class=\"Paragraftekst\"> <B> §&nbsp;1.  \r\n\r\n</B>  \r\n\r\n Ministeren  \r\n\r\n for familie- og forbrugeranliggender godkender oprettelsen af og vedtægterne  \r\n\r\n for private klage- eller ankenævn, omfattende bestemte brancher eller andre  \r\n\r\n afgrænsede områder, som behandler klager vedrørende varer eller arbejds- og  \r\n\r\n tjenesteydelser, der hidrører fra privat erhvervsvirksomhed.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Det er en  \r\n\r\n forudsætning for godkendelse, at nævnets vedtægter indeholder bestemmelser om  \r\n\r\n nævnets kompetence, sammensætning, habilitet, sagsbehandling og opløsning,  \r\n\r\n der  \r\n\r\n er betryggende for parterne, samt bestemmelser om gebyrer og omkostninger,  \r\n\r\n regnskab, og information om nævnets arbejde, herunder offentliggørelse af  \r\n\r\n afgørelser.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Vedtægterne kan  \r\n\r\n indeholde bestemmelser om, at offentliggørelse af nævnets afgørelser kan ske  \r\n\r\n elektronisk med angivelse af de erhvervsdrivendes navne, forretningssted, mv.  \r\n\r\n Vedtægterne kan endvidere indeholde bestemmelser om elektronisk  \r\n\r\n offentliggørelse af en liste med navne på de erhvervsdrivende, der ikke  \r\n\r\n efterlever nævnets afgørelser.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 4.  \r\n\r\n</I>  \r\n\r\n En godkendelse,  \r\n\r\n jf. stk. 1, kan tidsbegrænses og kan tilbagekaldes, hvis forudsætningerne for  \r\n\r\n godkendelse ikke længere skønnes at være til stede.  \r\n\r\n</P>  \r\n\r\n</DIV><!-- End of \"§ 1\" -->  \r\n\r\n</DIV><!-- End of \"Kapitel 1\" -->  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<P class=\"Kapitelnummer\"> Kapitel 2 </P>  \r\n\r\n<P class=\"Kapiteloverskrift\"> Forbrugerstyrelsen som sekretariat for  \r\n\r\n godkendte, private klage- eller ankenævn </P>  \r\n\r\n<DIV CLASS=PARAGRAF ID=\"P2\">  \r\n\r\n<P class=\"Paragraftekst\"> <B> §&nbsp;2.  \r\n\r\n</B>  \r\n\r\n Forbrugerstyrelsen  \r\n\r\n kan fungere som sekretariat for godkendte, private klage- eller ankenævn og  \r\n\r\n oppebære indtægter herved i overensstemmelse med Finansministeriets  \r\n\r\n retningslinier om indtægtsdækket virksomhed.  \r\n\r\n</P>  \r\n\r\n</DIV><!-- End of \"§ 2\" -->  \r\n\r\n</DIV><!-- End of \"Kapitel 2\" -->  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<P class=\"Kapitelnummer\"> Kapitel 3 </P>  \r\n\r\n<P class=\"Kapiteloverskrift\"> Forbrugerklagenævnet </P>  \r\n\r\n<DIV CLASS=PARAGRAF ID=\"P3\">  \r\n\r\n<P class=\"Paragraftekst\"> <B> §&nbsp;3.  \r\n\r\n</B>  \r\n\r\n Klager  \r\n\r\n fra forbrugere vedrørende varer eller arbejds- og tjenesteydelser, som  \r\n\r\n hidrører  \r\n\r\n fra privat erhvervsvirksomhed, kan indbringes for Forbrugerklagenævnet,  \r\n\r\n såfremt  \r\n\r\n vederlaget udgør mindst 800 kr. og højest 100.000 kr. For klager over sko og  \r\n\r\n tekstiler skal vederlaget dog udgøre mindst 500 kr., og for motorkøretøjer  \r\n\r\n mindst 10.000 kr.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Nævnets formand  \r\n\r\n kan i særlige tilfælde se bort fra de i stk. 1 nævnte undergrænser.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Følgende klager  \r\n\r\n vedrørende varer eller arbejds- og tjenesteydelser kan ikke indbringes for  \r\n\r\n Forbrugerklagenævnet:  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n Bygningsmaterialer,  \r\n\r\n og nybygnings-, ombygnings-, vedligeholdelses-, moderniserings-, reparations-  \r\n\r\n og rengøringsarbejde vedrørende fast ejendom.  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n Bestanddele, tilbehør  \r\n\r\n og vedligeholdelsesprodukter mv. til fast ejendom, samt arbejds- og  \r\n\r\n tjenesteydelser  \r\n\r\n vedrørende det nævnte, dog bortset fra husholdningstekniske hjælpemidler,  \r\n\r\n tæpper, persienner og lignende.  \r\n\r\n</P>  \r\n\r\n<P class=\"Nummer\">  \r\n\r\n 3)  \r\n\r\n &#9;  \r\n\r\n Leje af fast ejendom  \r\n\r\n eller dele heraf.  \r\n\r\n</P>  \r\n\r\n<P class=\"NummerLitra\">  \r\n\r\n 4)  \r\n\r\n &#9;  \r\n\r\n a)  \r\n\r\n &#9;  \r\n\r\n Motorkøretøjer med en egenvægt på  \r\n\r\n 2000 kg  \r\n\r\n og derover, traktorer,  \r\n\r\n jordbrugsredskaber, campingvogne, påhængsvogne og lignende,  \r\n\r\n</P>  \r\n\r\n<P class=\"Litra\">  \r\n\r\n b)  \r\n\r\n &#9;  \r\n\r\n bestanddele og  \r\n\r\n tilbehør til motorkøretøjer og til de under a) nævnte varer, og  \r\n\r\n</P>  \r\n\r\n<P class=\"Litra\">  \r\n\r\n c)  \r\n\r\n &#9;  \r\n\r\n arbejds- og  \r\n\r\n tjenesteydelser, herunder leje, vedrørende motorkøretøjer og de under a) og  \r\n\r\n b)  \r\n\r\n nævnte varer.  \r\n\r\n</P>  \r\n\r\n<P class=\"Nummer\">  \r\n\r\n 5)  \r\n\r\n &#9;  \r\n\r\n Både, bestanddele og  \r\n\r\n tilbehør hertil samt arbejds- og tjenesteydelser, herunder leje, vedrørende  \r\n\r\n både.  \r\n\r\n</P>  \r\n\r\n<P class=\"Nummer\">  \r\n\r\n 6)  \r\n\r\n &#9;  \r\n\r\n Nærings- og  \r\n\r\n nydelsesmidler.  \r\n\r\n</P>  \r\n\r\n<P class=\"Nummer\">  \r\n\r\n 7)  \r\n\r\n &#9;  \r\n\r\n Lægemidler mv.  \r\n\r\n</P>  \r\n\r\n<P class=\"Nummer\">  \r\n\r\n 8)  \r\n\r\n &#9;  \r\n\r\n Håndknyttede tæpper,  \r\n\r\n antikviteter, kunstgenstande og andre samlerobjekter samt arbejds- og  \r\n\r\n tjenesteydelser vedrørende disse.  \r\n\r\n</P>  \r\n\r\n<P class=\"Nummer\">  \r\n\r\n 9)  \r\n\r\n &#9;  \r\n\r\n Arbejds- og  \r\n\r\n tjenesteydelser, der hidrører fra liberale erhverv under forudsætning af, at  \r\n\r\n virksomheden udøves i medfør af en videregående, offentlig anerkendt  \r\n\r\n uddannelse  \r\n\r\n eller en offentlig autorisation eller beskikkelse, herunder ydelser fra  \r\n\r\n læger,  \r\n\r\n tandlæger, dyrlæger, arkitekter, rådgivende ingeniører, ejendomsmæglere,  \r\n\r\n dispachører, skibs- og varemæglere, revisorer, translatører og tolke.  \r\n\r\n</P>  \r\n\r\n<P class=\"Nummer\">  \r\n\r\n 10)  \r\n\r\n &#9;  \r\n\r\n Tandteknikervirksomhed,  \r\n\r\n terapeutvirksomhed og lignende personbehandlingsvirksomhed, der udøves i  \r\n\r\n henhold til en offentlig autorisation eller på grundlag af en videregående  \r\n\r\n offentlig anerkendt uddannelse, dog bortset fra optikervirksomhed.  \r\n\r\n</P>  \r\n\r\n<P class=\"Nummer\">  \r\n\r\n 11)  \r\n\r\n &#9;  \r\n\r\n Ydelser vedrørende  \r\n\r\n pengevæsen og forsikring.  \r\n\r\n</P>  \r\n\r\n<P class=\"Nummer\">  \r\n\r\n 12)  \r\n\r\n &#9;  \r\n\r\n Arbejds- og  \r\n\r\n tjenesteydelser inden for det sociale område og undervisningsområdet, dog  \r\n\r\n bortset fra fjernundervisning.  \r\n\r\n</P>  \r\n\r\n<P class=\"Nummer\">  \r\n\r\n 13)  \r\n\r\n &#9;  \r\n\r\n Større husdyr såsom  \r\n\r\n heste, kvæg, svin og får, udstyr til og arbejds- og tjenesteydelser  \r\n\r\n vedrørende  \r\n\r\n de nævnte husdyr.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 4.  \r\n\r\n</I>  \r\n\r\n Uanset  \r\n\r\n bestemmelserne i stk. 3 kan klager over juridisk rådgivning, som er omfattet  \r\n\r\n af  \r\n\r\n lov nr. 419 af 9. maj 2006 om juridisk rådgivning, indbringes for  \r\n\r\n Forbrugerklagenævnet, såfremt vederlaget udgør mindst 800 kr. Nævnets formand  \r\n\r\n kan også i disse sager i særlige tilfælde se bort fra undergrænsen.  \r\n\r\n</P>  \r\n\r\n</DIV><!-- End of \"§ 3\" -->  \r\n\r\n<DIV CLASS=PARAGRAF ID=\"P4\">  \r\n\r\n<P class=\"Paragraftekst\"> <B> §&nbsp;4.  \r\n\r\n</B>  \r\n\r\n Klager  \r\n\r\n fra forbrugere vedrørende varer eller arbejds- og tjenesteydelser, der  \r\n\r\n hidrører  \r\n\r\n fra offentlig virksomhed, kan indbringes for Forbrugerklagenævnet, såfremt de  \r\n\r\n vedrører:  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n Levering af el, gas,  \r\n\r\n vand og varme.  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n Person- og  \r\n\r\n godstransport.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Udtrykket erhvervsdrivende  \r\n\r\n i denne bekendtgørelses kapitel 3 omfatter også udøvelse af offentlig  \r\n\r\n virksomhed efter stk. 1.  \r\n\r\n</P>  \r\n\r\n</DIV><!-- End of \"§ 4\" -->  \r\n\r\n<DIV CLASS=PARAGRAF ID=\"P5\">  \r\n\r\n<P class=\"Paragraftekst\"> <B> §&nbsp;5.  \r\n\r\n</B>  \r\n\r\n Som  \r\n\r\n forbruger anses en person, der hovedsageligt handler uden for sit erhverv.  \r\n\r\n</P>  \r\n\r\n</DIV><!-- End of \"§ 5\" -->  \r\n\r\n<DIV CLASS=PARAGRAF ID=\"P6\">  \r\n\r\n<P class=\"Paragraftekst\"> <B> §&nbsp;6.  \r\n\r\n</B>  \r\n\r\n Klager  \r\n\r\n kan indgives mod den, der efter retsplejelovens regler kan sagsøges ved dansk  \r\n\r\n domstol om de af klagen omfattende spørgsmål.  \r\n\r\n</P>  \r\n\r\n</DIV><!-- End of \"§ 6\" -->  \r\n\r\n<DIV CLASS=PARAGRAF ID=\"P7\">  \r\n\r\n<P class=\"Paragraftekst\"> <B> §&nbsp;7.  \r\n\r\n</B>  \r\n\r\n Klager  \r\n\r\n vedrørende varer eller arbejds- og tjenesteydelser på områder, for hvilke der  \r\n\r\n findes godkendte, private klage- eller ankenævn, jf. lov om forbrugerklager §  \r\n\r\n 5, eller på områder, på hvilke der i lovgivningen er foreskrevet en særlig  \r\n\r\n klageadgang, jf. lov om forbrugerklager § 8, kan ikke indbringes for  \r\n\r\n Forbrugerklagenævnet.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Forbrugerklagenævnet  \r\n\r\n offentliggør en gang årligt en oversigt over de i medfør af lov om  \r\n\r\n forbrugerklager § 5 godkendte, private klage- eller ankenævn.  \r\n\r\n</P>  \r\n\r\n</DIV><!-- End of \"§ 7\" -->  \r\n\r\n<DIV CLASS=PARAGRAF ID=\"P8\">  \r\n\r\n<P class=\"Paragraftekst\"> <B> §&nbsp;8.  \r\n\r\n</B>  \r\n\r\n Forbrugerklagenævnet  \r\n\r\n består af en formand, en næstformand samt evt. yderligere næstformænd og  \r\n\r\n repræsentanter for forbruger- og erhvervsinteresser.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Nævnets  \r\n\r\n medlemmer udnævnes af ministeren for familie- og forbrugeranliggender for 4  \r\n\r\n år  \r\n\r\n ad gangen med mulighed for genudnævnelse. Udnævnelse af yderligere  \r\n\r\n næstformænd  \r\n\r\n kan ske for en kortere periode end 4 år. Formanden og næstformændene skal  \r\n\r\n være  \r\n\r\n dommere og må ikke have særlig tilknytning til forbrugernes eller  \r\n\r\n erhvervslivets organisationer. Repræsentanterne for forbruger- og  \r\n\r\n erhvervsinteresser  \r\n\r\n udnævnes efter indstilling fra forbrugernes og erhvervslivets organisationer.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Ministeren for  \r\n\r\n familie- og forbrugeranliggender nedsætter et forretningsudvalg for nævnet  \r\n\r\n bestående af nævnets formand og 4 repræsentanter for nævnets medlemmer,  \r\n\r\n således  \r\n\r\n at forbruger- og erhvervsrepræsentanter er ligeligt fordelt.  \r\n\r\n Forretningsudvalgets medlemmer udnævnes for 4 år ad gangen med mulighed for  \r\n\r\n genudnævnelse.  \r\n\r\n</P>  \r\n\r\n</DIV><!-- End of \"§ 8\" -->  \r\n\r\n<DIV CLASS=PARAGRAF ID=\"P9\">  \r\n\r\n<P class=\"Paragraftekst\"> <B> §&nbsp;9.  \r\n\r\n</B>  \r\n\r\n Forbrugerstyrelsen  \r\n\r\n varetager Forbrugerklagenævnets sekretariatsopgaver. Forbrugerstyrelsen  \r\n\r\n udarbejder ved finansårets udløb en årsberetning til ministeren for familie-  \r\n\r\n og  \r\n\r\n forbrugeranliggender om aktiviteterne i det forløbne år og administrationen i  \r\n\r\n øvrigt.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Sekretariatet  \r\n\r\n bistår formandskabet og forretningsudvalget og har i øvrigt til opgave at  \r\n\r\n besvare  \r\n\r\n skriftlige, telefoniske eller personlige henvendelser til  \r\n\r\n Forbrugerklagenævnet,  \r\n\r\n at forberede klagesagerne for nævnets afdelinger, samt at træffe afgørelse i  \r\n\r\n visse sager.  \r\n\r\n</P>  \r\n\r\n</DIV><!-- End of \"§ 9\" -->  \r\n\r\n<DIV CLASS=PARAGRAF ID=\"P10\">  \r\n\r\n<P class=\"Paragraftekst\"> <B> §&nbsp;10.  \r\n\r\n</B>  \r\n\r\n Ingen  \r\n\r\n må deltage i behandlingen af en sag, når  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n vedkommende selv har  \r\n\r\n en særlig personlig eller økonomisk interesse i sagens udfald eller er eller  \r\n\r\n tidligere i samme sag har været repræsentant for nogen, der har en sådan  \r\n\r\n interesse,  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n vedkommendes  \r\n\r\n ægtefælle eller samlever, beslægtede eller besvogrede i  \r\n\r\n op-  \r\n\r\n eller nedstigende linie eller sidelinien så nær som søskendebørn eller andre  \r\n\r\n nærtstående har en særlig personlig eller økonomisk interesse i sagens  \r\n\r\n udfald,  \r\n\r\n eller er repræsentant for nogen, der har en sådan interesse, eller  \r\n\r\n</P>  \r\n\r\n<P class=\"Nummer\">  \r\n\r\n 3)  \r\n\r\n &#9;  \r\n\r\n der i øvrigt foreligger  \r\n\r\n omstændigheder, som er egnede til at vække tvivl om vedkommendes fuldstændige  \r\n\r\n upartiskhed.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Den, for hvis  \r\n\r\n vedkommende nogen af de i stk. 1 nævnte forhold foreligger, skal omgående  \r\n\r\n underrette nævnsafdelingens formand, som træffer beslutning om, hvorvidt den  \r\n\r\n pågældende kan deltage i behandlingen af sagen.  \r\n\r\n</P>  \r\n\r\n</DIV><!-- End of \"§ 10\" -->  \r\n\r\n<DIV CLASS=PARAGRAF ID=\"P11\">  \r\n\r\n<P class=\"Paragraftekst\"> <B> §&nbsp;11.  \r\n\r\n</B>  \r\n\r\n Sekretariatet  \r\n\r\n påser, at der i forbindelse med klagens indbringelse betales et gebyr, og at  \r\n\r\n forbrugeren  \r\n\r\n forgæves har rettet henvendelse til den erhvervsdrivende.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Sekretariatet kan  \r\n\r\n bestemme, at klagen skal indbringes på en af nævnet udfærdiget klageformular.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Oversendes en  \r\n\r\n ved retten eller en voldgiftsret anlagt sag til Forbrugerklagenævnet efter  \r\n\r\n anmodning fra en forbruger, anses forbrugeren hermed for at have indbragt  \r\n\r\n sagen  \r\n\r\n for nævnet.  \r\n\r\n</P>  \r\n\r\n</DIV><!-- End of \"§ 11\" -->  \r\n\r\n<DIV CLASS=PARAGRAF ID=\"P12\">  \r\n\r\n<P class=\"Paragraftekst\"> <B> §&nbsp;12.  \r\n\r\n</B>  \r\n\r\n Sekretariatet  \r\n\r\n videresender forbrugerens klage til den erhvervsdrivende til udtalelse. Når  \r\n\r\n sekretariatet  \r\n\r\n har modtaget svar fra den erhvervsdrivende, forelægges dette for klageren til  \r\n\r\n udtalelse. Sekretariatet drager i øvrigt omsorg for, at hver af parterne får  \r\n\r\n kendskab til oplysninger fra modparten, som må anses af betydning for sagens  \r\n\r\n afgørelse, og til sagkyndige erklæringer indhentet til brug for  \r\n\r\n nævnsbehandlingen.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Sekretariatet  \r\n\r\n fastsætter en frist på normalt 14 dage for parterne til at afgive de under  \r\n\r\n stk.  \r\n\r\n 1 nævnte udtalelser og eventuelt andre udtalelser, som sekretariatet finder  \r\n\r\n påkrævede. Fristen regnes fra datoen for sekretariatets anmodning til  \r\n\r\n parterne  \r\n\r\n om en udtalelse. Hvis Forbrugerklagenævnet ikke har modtaget en udtalelse fra  \r\n\r\n den erhvervsdrivende inden fristens udløb, kan det besluttes, at der kan  \r\n\r\n træffes afgørelse i sagen på det i øvrigt foreliggende grundlag. Hvis  \r\n\r\n Forbrugerklagenævnet ikke har modtaget en udtalelse fra forbrugeren inden  \r\n\r\n fristens udløb, kan sekretariatet anse klagen for bortfaldet.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Sekretariatet  \r\n\r\n afslutter sagen, hvis den erhvervsdrivende under sagens forberedelse opfylder  \r\n\r\n forbrugerens krav. Det samme gælder, hvis forbrugeren frafalder sin klage.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 4.  \r\n\r\n</I>  \r\n\r\n Sagen kan søges  \r\n\r\n forligt mellem parterne af sekretariatet.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 5.  \r\n\r\n</I>  \r\n\r\n Sekretariatet  \r\n\r\n kan afvise eller afgøre sagen, jf. lov om forbrugerklager § 14, stk. 4 og 5,  \r\n\r\n jf. stk. 2 og 3.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 6.  \r\n\r\n</I>  \r\n\r\n Sager, der ikke  \r\n\r\n er blevet afsluttet i medfør af stk. 3 eller 5, eller forlig, der ikke er  \r\n\r\n blevet opfyldt, afgives af sekretariatet til behandling i nævnet. Nævnets  \r\n\r\n formand kan bestemme, at den sagsbehandler, der har forberedt sagen i  \r\n\r\n sekretariatet, skal forelægge sagen ved behandlingen i nævnet.  \r\n\r\n</P>  \r\n\r\n</DIV><!-- End of \"§ 12\" -->  \r\n\r\n<DIV CLASS=PARAGRAF ID=\"P13\">  \r\n\r\n<P class=\"Paragraftekst\"> <B> §&nbsp;13.  \r\n\r\n</B>  \r\n\r\n Forbrugerklagenævnets  \r\n\r\n afgørelse af de enkelte sager træffes i et møde i en nævnsafdeling.  \r\n\r\n Afgørelsen  \r\n\r\n træffes ved almindelig stemmeflerhed. En nævnsafdeling består af et medlem af  \r\n\r\n formandskabet og 4 medlemmer, jf. dog § 18, stk. 2, nr. 2, der repræsenterer  \r\n\r\n forbruger- og erhvervsinteresser. En nævnsafdeling er beslutningsdygtig, når  \r\n\r\n et  \r\n\r\n medlem af formandskabet og mindst to medlemmer repræsenterende såvel  \r\n\r\n forbruger-  \r\n\r\n som erhvervsinteresser er til stede. Er et nævnsmedlem, der repræsenterer  \r\n\r\n erhvervs- eller forbrugerinteresser, forhindret i at deltage i et møde,  \r\n\r\n tilfalder dette medlems stemme det tilstedeværende nævnsmedlem, der  \r\n\r\n repræsenterer henholdsvis erhvervs- eller forbrugerinteresser. Der føres  \r\n\r\n protokol over afdelingernes møder.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Nævnsafdelingen  \r\n\r\n kan beslutte at udsætte sagens behandling på indhentelse af yderligere  \r\n\r\n oplysninger.  \r\n\r\n Sagkyndige kan tilkaldes til nævnsbehandlingen, ligesom parter kan tilkaldes,  \r\n\r\n hvis særlige omstændigheder taler herfor. Nævnsafdelingen kan mægle forlig i  \r\n\r\n sagen.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 3.  \r\n\r\n</I>  \r\n\r\n De  \r\n\r\n tilstedeværende medlemmer af nævnsafdelingen skal deltage i afgørelsen.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 4.  \r\n\r\n</I>  \r\n\r\n Sekretariatets  \r\n\r\n medarbejdere har adgang til uden stemmeret at deltage i sagens drøftelse.  \r\n\r\n</P>  \r\n\r\n</DIV><!-- End of \"§ 13\" -->  \r\n\r\n<DIV CLASS=PARAGRAF ID=\"P14\">  \r\n\r\n<P class=\"Paragraftekst\"> <B> §&nbsp;14.  \r\n\r\n</B>  \r\n\r\n Afgørelser  \r\n\r\n træffes på det af sekretariatet tilvejebragte grundlag, herunder spørgsmål om  \r\n\r\n betaling  \r\n\r\n af gebyrer og omkostninger.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Afgørelser  \r\n\r\n træffes efter en juridisk bedømmelse af sagens omstændigheder.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Afgørelser og  \r\n\r\n forlig skal være skriftlige. Afgørelserne skal være ledsaget af en  \r\n\r\n begrundelse.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 4.  \r\n\r\n</I>  \r\n\r\n Nævnsafgørelser  \r\n\r\n underskrives af nævnsafdelingens formand. Hvis en nævnsafgørelse beror på en  \r\n\r\n flertalsbeslutning,  \r\n\r\n skal mindretallets stilling begrundes i afgørelsen.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 5.  \r\n\r\n</I>  \r\n\r\n Såfremt  \r\n\r\n klagebyret skal tilbagebetales, jf. lov om forbrugerklager § 16, stk. 1, skal  \r\n\r\n dette fremgå af afgørelsen.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 6.  \r\n\r\n</I>  \r\n\r\n Såfremt den  \r\n\r\n erhvervsdrivende skal betale et beløb for sagens behandling, jf. lov om  \r\n\r\n forbrugerklager  \r\n\r\n § 17, stk. 1, skal dette fremgå af afgørelsen.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 7.  \r\n\r\n</I>  \r\n\r\n Der fastsættes  \r\n\r\n en frist på normalt 30 dage til opfyldelse af afgørelsen eller forliget.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 8.  \r\n\r\n</I>  \r\n\r\n Parterne  \r\n\r\n modtager en kopi af afgørelsen eller forliget, ligesom de underrettes om  \r\n\r\n reglerne for indbringelse af sagen for domstolene, om retshjælp, fri proces  \r\n\r\n eller dækning af sagsomkostninger gennem eventuel retshjælpsforsikring.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 9.  \r\n\r\n</I>  \r\n\r\n Sekretariatet  \r\n\r\n drager omsorg for opkrævning af de i stk. 6, nævnte beløb.  \r\n\r\n</P>  \r\n\r\n</DIV><!-- End of \"§ 14\" -->  \r\n\r\n<DIV CLASS=PARAGRAF ID=\"P15\">  \r\n\r\n<P class=\"Paragraftekst\"> <B> §&nbsp;15.  \r\n\r\n</B>  \r\n\r\n Nævnsafdelingens  \r\n\r\n formand kan beslutte, at en sag, hvori nævnet har truffet afgørelse, eller  \r\n\r\n forlig er indgået, skal genoptages, hvis særlige grunde taler herfor,  \r\n\r\n herunder  \r\n\r\n navnlig i tilfælde af  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n lovligt forfald hos  \r\n\r\n en part, som ikke har ytret sig i sagen, eller  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n nye oplysninger, som  \r\n\r\n - hvis de havde foreligget under behandlingen - må antages at ville have  \r\n\r\n medført et andet udfald af sagen.  \r\n\r\n</P>  \r\n\r\n</DIV><!-- End of \"§ 15\" -->  \r\n\r\n<DIV CLASS=PARAGRAF ID=\"P16\">  \r\n\r\n<P class=\"Paragraftekst\"> <B> §&nbsp;16.  \r\n\r\n</B>  \r\n\r\n Sekretariatet  \r\n\r\n kan beslutte, at en sag, hvori sekretariatet har truffet afgørelse, eller  \r\n\r\n forlig er indgået, skal genoptages, hvis særlige grunde taler herfor, jf. §  \r\n\r\n 15.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Afviser  \r\n\r\n sekretariatet at genoptage sagen, kan spørgsmålet forelægges nævnets formand  \r\n\r\n til afgørelse.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Træffes der  \r\n\r\n beslutning om at genoptage sagen, skal sagen forelægges nævnet.  \r\n\r\n</P>  \r\n\r\n</DIV><!-- End of \"§ 16\" -->  \r\n\r\n<DIV CLASS=PARAGRAF ID=\"P17\">  \r\n\r\n<P class=\"Paragraftekst\"> <B> §&nbsp;17.  \r\n\r\n</B>  \r\n\r\n Hvis  \r\n\r\n afgørelser eller forlig indgået i forbindelse med klagebehandlingen ikke  \r\n\r\n efterleves, kan sekretariatet indbringe sagen for domstolene på forbrugerens  \r\n\r\n begæring og på dennes vegne.  \r\n\r\n</P>  \r\n\r\n</DIV><!-- End of \"§ 17\" -->  \r\n\r\n<DIV CLASS=PARAGRAF ID=\"P18\">  \r\n\r\n<P class=\"Paragraftekst\"> <B> §&nbsp;18.  \r\n\r\n</B>  \r\n\r\n Forretningsudvalget  \r\n\r\n fastlægger retningslinierne for sekretariatets kompetence til at træffe  \r\n\r\n afgørelser efter lov om forbrugerklager § 14, stk. 4 og 5.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Forretningsudvalget  \r\n\r\n udtaler sig om generelle spørgsmål vedrørende klagesagers behandling i  \r\n\r\n Forbrugerklagenævnet, herunder  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n retningslinier for  \r\n\r\n udvælgelse af nævnsmedlemmer og for deres deltagelse i behandlingen af de  \r\n\r\n enkelte  \r\n\r\n sagskategorier,  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n spørgsmål om  \r\n\r\n henlæggelse af behandlingen af visse klager til en nævnsafdeling, hvor der  \r\n\r\n alene deltager et medlem af formandskabet og 2 nævnsmedlemmer, der  \r\n\r\n repræsenterer forbruger- og erhvervsinteresser, således at disse er ligeligt  \r\n\r\n fordelt, og  \r\n\r\n</P>  \r\n\r\n<P class=\"Nummer\">  \r\n\r\n 3)  \r\n\r\n &#9;  \r\n\r\n godkendelse af nye,  \r\n\r\n private klage- eller ankenævn.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Forretningsudvalget  \r\n\r\n er beslutningsdygtigt, når nævnets formand og mindst 2 medlemmer  \r\n\r\n repræsenterende såvel forbruger- som erhvervsinteresser er til stede. Er et  \r\n\r\n forretningsudvalgsmedlem, der repræsenterer erhvervs- eller  \r\n\r\n forbrugerinteresser, forhindret i at deltage i et møde, tilfalder dette  \r\n\r\n medlems  \r\n\r\n stemme det tilstedeværende forretningsudvalgsmedlem, der repræsenterer  \r\n\r\n henholdsvis  \r\n\r\n erhvervs- eller forbrugerinteresser. Beslutning træffes ved almindelig  \r\n\r\n stemmeflerhed.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 4.  \r\n\r\n</I>  \r\n\r\n Forretningsudvalget  \r\n\r\n indkaldes af formanden efter behov. Et medlem, der repræsenterer forbruger-  \r\n\r\n eller erhvervsinteresser, har mulighed for at anmode om, at  \r\n\r\n Forretningsudvalget  \r\n\r\n indkaldes.  \r\n\r\n</P>  \r\n\r\n</DIV><!-- End of \"§ 18\" -->  \r\n\r\n<DIV CLASS=PARAGRAF ID=\"P19\">  \r\n\r\n<P class=\"Paragraftekst\"> <B> §&nbsp;19.  \r\n\r\n</B>  \r\n\r\n Nævnets  \r\n\r\n formand kan bemyndige en næstformand eller Forbrugerstyrelsen til at handle  \r\n\r\n på  \r\n\r\n sine vegne.  \r\n\r\n</P>  \r\n\r\n<P class=\"Tekstoverskrift\">  \r\n\r\n Information og offentliggørelse  \r\n\r\n</P>  \r\n\r\n</DIV><!-- End of \"§ 19\" -->  \r\n\r\n<DIV CLASS=PARAGRAF ID=\"P20\">  \r\n\r\n<P class=\"Paragraftekst\"> <B> §&nbsp;20.  \r\n\r\n</B>  \r\n\r\n Forbrugerstyrelsen  \r\n\r\n kan offentliggøre information og statistik om forskellige forhold inden for  \r\n\r\n forbrugerklageområdet, herunder nævnets afgørelser. Offentliggørelsen kan ske  \r\n\r\n elektronisk med angivelse af de erhvervsdrivendes navne, forretningssted mv.  \r\n\r\n</P>  \r\n\r\n</DIV><!-- End of \"§ 20\" -->  \r\n\r\n<DIV CLASS=PARAGRAF ID=\"P21\">  \r\n\r\n<P class=\"Paragraftekst\"> <B> §&nbsp;21.  \r\n\r\n</B>  \r\n\r\n Forbrugerstyrelsen  \r\n\r\n offentliggør elektronisk en liste over erhvervsdrivende, der ikke efterlever  \r\n\r\n Forbrugerklagenævnets afgørelser.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Offentliggørelse  \r\n\r\n efter stk. 1 kan ske, når  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n afgørelsen ikke er  \r\n\r\n efterlevet inden for den i § 14, stk. 7, fastsatte frist på normalt 30 dage,  \r\n\r\n og  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n sekretariatet  \r\n\r\n skriftligt efter udløbet af fristen i nr. 1 udtrykkeligt informerer den  \r\n\r\n erhvervsdrivende om, at hvis afgørelsen ikke bliver efterlevet inden for en  \r\n\r\n frist på 14 dage fra afgivelse af informationen, vil den manglende  \r\n\r\n efterlevelse  \r\n\r\n medføre offentliggørelse efter stk. 1.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Såfremt en  \r\n\r\n afgørelse er indbragt for retten, kan offentliggørelse efter stk. 1 ikke ske  \r\n\r\n før endelig afgørelse fra retten foreligger.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 4.  \r\n\r\n</I>  \r\n\r\n Såfremt der er  \r\n\r\n sket offentliggørelse af navnet på en erhvervsdrivende, og afgørelsen  \r\n\r\n efterfølgende  \r\n\r\n efterleves, skal oplysningerne om den erhvervsdrivende slettes fra listen.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 5.  \r\n\r\n</I>  \r\n\r\n Oplysninger om  \r\n\r\n en sag kan ikke fremgå af listen i mere end 1 år.  \r\n\r\n</P>  \r\n\r\n<P class=\"Tekstoverskrift\">  \r\n\r\n Gebyrer og omkostninger  \r\n\r\n</P>  \r\n\r\n</DIV><!-- End of \"§ 21\" -->  \r\n\r\n<DIV CLASS=PARAGRAF ID=\"P22\">  \r\n\r\n<P class=\"Paragraftekst\"> <B> §&nbsp;22.  \r\n\r\n</B>  \r\n\r\n Ingen  \r\n\r\n af parterne betaler omkostninger ved nævnsbehandlingen til den anden part.  \r\n\r\n</P>  \r\n\r\n</DIV><!-- End of \"§ 22\" -->  \r\n\r\n<DIV CLASS=PARAGRAF ID=\"P23\">  \r\n\r\n<P class=\"Paragraftekst\"> <B> §&nbsp;23.  \r\n\r\n</B>  \r\n\r\n For  \r\n\r\n behandling af en klage skal forbrugeren betale et gebyr.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Gebyret  \r\n\r\n tilbagebetales, såfremt forbrugeren får medhold i klagen, eller hvis sagen  \r\n\r\n afvises som uegnet til behandling.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Det i stk. 1  \r\n\r\n nævnte gebyr fastsættes i særskilt bekendtgørelse.  \r\n\r\n</P>  \r\n\r\n</DIV><!-- End of \"§ 23\" -->  \r\n\r\n<DIV CLASS=PARAGRAF ID=\"P24\">  \r\n\r\n<P class=\"Paragraftekst\"> <B> §&nbsp;24.  \r\n\r\n</B>  \r\n\r\n En  \r\n\r\n erhvervsdrivende skal betale et beløb til Forbrugerstyrelsen for styrelsens  \r\n\r\n udgifter til en sags behandling ved Forbrugerklagenævnet, hvis forbrugeren  \r\n\r\n får  \r\n\r\n medhold i sin klage eller hvis sagen forliges.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Forbrugerstyrelsen  \r\n\r\n opkræver et gebyr på højst 100 kr. for særlige ekspeditioner ved for sen  \r\n\r\n betaling af det i stk. 1 nævnte beløb.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 3.  \r\n\r\n</I>  \r\n\r\n De i stk. 1 og 2  \r\n\r\n nævnte beløb fastsættes i særskilt bekendtgørelse.  \r\n\r\n</P>  \r\n\r\n</DIV><!-- End of \"§ 24\" -->  \r\n\r\n</DIV><!-- End of \"Kapitel 3\" -->  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<P class=\"Kapitelnummer\"> Kapitel 4 </P>  \r\n\r\n<P class=\"Kapiteloverskrift\"> Ikrafttrædelse </P>  \r\n\r\n<DIV CLASS=PARAGRAF ID=\"P25\">  \r\n\r\n<P class=\"Paragraftekst\"> <B> §&nbsp;25.  \r\n\r\n</B>  \r\n\r\n Bekendtgørelsen  \r\n\r\n træder i kraft den 1. juli 2006. Samtidig ophæves bekendtgørelse nr. 1118 af  \r\n\r\n 12.  \r\n\r\n december 2003 om forbrugerklager.  \r\n\r\n</P>  \r\n\r\n</DIV><!-- End of \"§ 25\" -->  \r\n\r\n</DIV><!-- End of \"Kapitel 4\" -->  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Ministeriet for Familie- og  \r\n\r\n Forbrugeranliggender, den 14. juni 2006</I></P>  \r\n\r\n<P CLASS=SIGN1 ALIGN=\"CENTER\">Lars Barfoed</P>  \r\n\r\n<P CLASS=SIGN2 ALIGN=\"RIGHT\">/Louise Holck</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "popularTitle": "Forbrugerklageloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/06/2006"
        },
        {
            "displayName": "Accession",
            "displayValue": "B20060059805"
        },
        {
            "displayName": "Entydig dokumentidentifikation",
            "displayValue": "BG000511"
        },
        {
            "displayName": "Dato for førstegangsindlæggelse",
            "displayValue": "23/06/2006"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "598"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "14/06/2006"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Forbrugerstyrelsen"
        },
        {
            "displayName": "Ressortministeriets journalnummer",
            "displayValue": "Familie- og Forbrugermin.,<br />Forbrugerstyrelsen, sag 2003-100/1-535"
        },
        {
            "displayName": "Stikord",
            "displayValue": "Forbrugerforhold"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}