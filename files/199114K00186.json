{
    "id": 109444,
    "title": "1991 BTL 186   BETÆNKNING OVER FORSLAG TIL LOV OM ÆNDRING AF LOV OM KREDITAFTALER   (KREDITOPLYSNINGER I FORBINDELSE MED LÅN MOD PANT I FAST EJENDOM)    NR L 186 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 186",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 186 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om kreditaftaler  \r\n\r\n (Kreditoplysninger i forbindelse med lån mod pant i fast ejendom) <BR>  \r\n\r\n Nr L 186 1991-92, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19920326 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget en skriftlig henvendelse fra: </P>  \r\n\r\n<P>Dansk Ejendomsmæglerforening, </P>  \r\n\r\n<P>Finansrådet, </P>  \r\n\r\n<P>Forbrugerrådet og </P>  \r\n\r\n<P>Realkreditrådet. </P>  \r\n\r\n<P>Der er af justitsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Justitsministeren har oplyst, at hensigten med ændringsforslagene er at  \r\n\r\n imødekomme et ønske fra Dansk Ejendomsmæglerforening, Finansrådet,  \r\n\r\n Forbrugerrådet og Realkreditrådet om, at justitsministeren bør have hjemmel  \r\n\r\n til i en bekendtgørelse at fastsætte nærmere regler om afgivelse af  \r\n\r\n kreditoplysninger i forbindelse med lån mod pant i fast ejendom. Der henvises  \r\n\r\n herom til de nævnte organisationers skrivelse af 24. februar 1992 til  \r\n\r\n Folketingets Retsudvalg. Bekendtgørelsen vil blive udarbejdet på grundlag af  \r\n\r\n nærmere drøftelser med de berørte organisationer. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de af justitsministeren stillede ændringsforslag. </P>  \r\n\r\n<P>Ændringsforslag Af <I>justitsministeren</I> , tiltrådt af <I>udvalget:  \r\n\r\n</I></P>  \r\n\r\n<P> Til § 1 <B>1)</B> I <I>nr. 1</I> indsættes efter den foreslåede § 8 a som  \r\n\r\n ny paragraf: </P>  \r\n\r\n<P> <B>&#187;§ 8 b.</B> Justitsministeren kan fastsætte nærmere regler om  \r\n\r\n afgivelse og opbevaring af kreditoplysninger efter § 8 a. Justitsministeren  \r\n\r\n kan herunder navnlig fastsætte, at kreditoplysningerne skal afgives i en  \r\n\r\n anden form, og at visse aftaler om henstand helt eller delvis skal undtages  \r\n\r\n fra pligten til at afgive kreditoplysninger.&#171; </P>  \r\n\r\n<P> <B>2)</B> Efter nr. 2 indsættes som nyt nummer: </P>  \r\n\r\n<P> <B>&#187;01.</B> I <I>§ 56, stk. 3</I> , indsættes efter &#187;i medfør  \r\n\r\n af&#171; ordene: &#187;§ 8 b og&#171;.' </P>  \r\n\r\n<P>Til § 2 <B>3)</B>  <I>Stk. 2</I> affattes således: </P>  \r\n\r\n<P> <I>&#187;Stk. 2.</I> Loven finder anvendelse på kreditaftaler, hvor  \r\n\r\n kreditgiverens tilbud er fremsat efter lovens ikrafttræden. Ved kreditaftaler  \r\n\r\n som nævnt i § 8 a, stk. 2, finder loven anvendelse, når aftalen om  \r\n\r\n ejendommens overdragelse er indgået efter lovens ikrafttræden.&#171; </P>  \r\n\r\n<P> <B>4)</B> Efter stk. 2 indsættes som nyt stykke: </P>  \r\n\r\n<P> <I>&#187;Stk. 3.</I> De hidtil gældende regler kan finde anvendelse på  \r\n\r\n kreditaftaler, der er indgået inden den 1. januar 1993.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 <I>Introduktion</I>  </P>  \r\n\r\n<P>I bestemmelsen foreslås det, at justitsministeren kan fastsætte nærmere  \r\n\r\n regler om afgivelse og opbevaring af kreditoplysninger i forbindelse med lån  \r\n\r\n mod pant i fast ejendom. I bestemmelsen er det udtrykkeligt angivet, at  \r\n\r\n justitsministeren kan fastsætte, at kreditoplysningerne skal afgives i en  \r\n\r\n modificeret form, og at visse aftaler om henstand helt eller delvis skal være  \r\n\r\n undtaget fra pligten til at afgive kreditoplysninger. Afgørende for  \r\n\r\n udnyttelsen af bemyndigelsen vil være, at forbrugerne fortsat får mulighed  \r\n\r\n for at sammenligne forskellige tilbud om lån mod pant i fast ejendom med  \r\n\r\n andre tilbud om lån. </P>  \r\n\r\n<P>Udtrykket &#187;anden form&#171; betyder, at justitsministeren kan  \r\n\r\n fastsætte nærmere regler dels om, at visse af de kreditoplysninger, der er  \r\n\r\n angivet i kreditaftalelovens §§ 9 og 14, ikke skal afgives, dels om, at  \r\n\r\n kreditgiveren under visse omstændigheder kan nøjes med at angive nogle af de  \r\n\r\n oplysninger, der indgår som en bestanddel af de kreditoplysninger, der er  \r\n\r\n nævnt i §§ 9 og 14. Der henvises til bemærkningerne nedenfor. </P>  \r\n\r\n<P> <I>Forenklet og standardiseret form</I>  </P>  \r\n\r\n<P>Bemyndigelsen tænkes bl.a. anvendt til at fastsætte nærmere regler om den  \r\n\r\n form, som kreditoplysningerne efter § 8 a skal afgives i, således at  \r\n\r\n kreditoplysningerne i forskellige lånetilbud m.v. bliver overskuelige og  \r\n\r\n umiddelbart sammenlignelige. </P>  \r\n\r\n<P>Bemyndigelsen tænkes også anvendt til at forenkle og modificere de  \r\n\r\n kreditoplysninger, der skal afgives efter kreditaftalelovens §§ 9 og 14. </P>  \r\n\r\n<P>Der kan herunder f.eks. fastsættes nærmere regler om, at kreditgiveren  \r\n\r\n ikke behøver at angive alle ydelserne, disses antal og forfaldstid som nævnt  \r\n\r\n i kreditaftalelovens § 9, stk. 1, nr. 6. </P>  \r\n\r\n<P>Der kan endvidere fastsættes regler om, at realkreditinstitutter skal  \r\n\r\n oplyse, hvilken dagskurs der ligger til grund for angivelsen af  \r\n\r\n realkreditobligationernes kursværdi i de foreløbige kreditoplysninger, der  \r\n\r\n skal fremgå af realkreditinstitutternes lånetilbud. Formålet med disse regler  \r\n\r\n vil være at forbedre forbrugerens mulighed for at sammenligne forskellige  \r\n\r\n lånetilbud ved, at realkreditobligationernes kursværdi på lånetilbudene  \r\n\r\n angives på grundlag af kursen på en bestemt dag. </P>  \r\n\r\n<P> <I>Kreditoplysninger i tilfælde, hvor der alene udfærdiges skøde</I>  \r\n\r\n</P>  \r\n\r\n<P>Det fremgår af ændringsforslaget til § 8 a, stk. 2, at kreditoplysningerne  \r\n\r\n skal gives i aftalen om ejendommens overdragelse i den situation, hvor en  \r\n\r\n sælger af en fast ejendom yder kredit mod udstedelse af pantebrev i den faste  \r\n\r\n ejendom. Det er i bemærkningerne til bestemmelsen anført, at bestemmelsen i  \r\n\r\n praksis vil betyde, at kreditoplysningerne skal gives af ejendomsmægleren  \r\n\r\n eller ejendomshandleren i slutsedlen. I praksis udfærdiges i de fleste  \r\n\r\n tilfælde både en slutseddel og et skøde. Som anført skal kreditoplysningerne  \r\n\r\n gives i slutsedlen, og der foreslås ingen pligt til at gentage  \r\n\r\n kreditoplysningerne i skødet. Da det alene er skødet, der tinglyses, vil  \r\n\r\n kreditoplysningerne ikke optage plads i tinglysningsdokumentet (skødet) og  \r\n\r\n dermed ikke give problemer med hensyn til opbevaring på  \r\n\r\n tinglysningskontorerne. </P>  \r\n\r\n<P>Hvis der imidlertid undtagelsesvis alene udfærdiges skøde i forbindelse  \r\n\r\n med en ejendomshandel, indebærer bestemmelsen i § 8 a, stk. 2, at  \r\n\r\n kreditoplysningerne skal gives i skødet. Bestemmelsen udelukker dog ikke, at  \r\n\r\n kreditoplysningerne kan gives i et bilag til skødet under forudsætning af, at  \r\n\r\n bilaget er en del af aftalen om ejendommens overdragelse. Denne forudsætning  \r\n\r\n vil være opfyldt, såfremt der i skødet er henvist til dette bilag, og såfremt  \r\n\r\n køberen af ejendommen har modtaget dette bilag senest samtidig med indgåelsen  \r\n\r\n af aftalen om ejendommens overdragelse. Når skødet herefter skal tinglyses,  \r\n\r\n kan man i praksis undlade at sende bilaget med kreditoplysningerne til  \r\n\r\n tinglysningskontoret. Herved tilgodeses det formål med lovforslaget, der  \r\n\r\n består i at udelade kreditoplysninger i dokumenter, der skal tinglyses. </P>  \r\n\r\n<P>Under hensyn til den tvivl, som organisationerne i henvendelsen til  \r\n\r\n Retsudvalget har tilkendegivet om dette spørgsmål, vil Justitsministeriet i  \r\n\r\n bekendtgørelsen præcisere, at kreditoplysningerne i tilfælde, hvor der alene  \r\n\r\n udfærdiges et skøde, kan angives i et bilag til skødet, således som dette er  \r\n\r\n beskrevet ovenfor. </P>  \r\n\r\n<P> <I>Endelige kreditoplysninger</I>  </P>  \r\n\r\n<P>Forslaget til § 8, stk. 3, går ud på, at kreditgiveren i det tilfælde,  \r\n\r\n hvor de afgivne kreditoplysninger er af foreløbig karakter, snarest muligt  \r\n\r\n skal sende meddelelse om de endelige kreditoplysninger til forbrugeren.  \r\n\r\n Bestemmelsen tager navnlig sigte på realkreditlån, hvor de kreditoplysninger,  \r\n\r\n der fremgår af tilbudet, ofte vil være af foreløbig karakter, jf. nærmere  \r\n\r\n herom afsnit 4.2. i bemærkningerne til lovforslaget. </P>  \r\n\r\n<P>For så vidt angår realkreditinstitutternes pligt til at afgive meddelelse  \r\n\r\n til forbrugeren om de endelige kreditoplysninger er det i bemærkningerne til  \r\n\r\n lovforslaget præciseret, at denne pligt ikke gælder i den situation, hvor  \r\n\r\n realkreditlånet afregnes ved udlevering af obligationer til forbrugeren, som  \r\n\r\n realkreditinstitutterne ikke skal realisere på forbrugerens vegne. Dette  \r\n\r\n skyldes, at realkreditinstitutterne i disse tilfælde ikke vil få oplysninger  \r\n\r\n om obligationernes realisering og dermed heller ikke om størrelsen af det  \r\n\r\n endelige låneprovenu, jf. nærmere pkt. 5.2. i de almindelige bemærkninger til  \r\n\r\n lovforslaget (side 12) og bemærkningerne til lovforslagets § 1 (side 13).  \r\n\r\n</P>  \r\n\r\n<P>Efter Justitsministeriets opfattelse forudsætter bestemmelsen for så vidt  \r\n\r\n angår sælgerpantebreve på tilsvarende måde, at der alene er pligt for en  \r\n\r\n ejendomsmægler eller ejendomshandler til at sende forbrugeren meddelelse om  \r\n\r\n de endelige kreditoplysninger i den situation, hvor ejendomsmægleren eller  \r\n\r\n ejendomshandleren hjemtager ejerskiftelånet på sælgerens vegne og dermed  \r\n\r\n kommer i besiddelse af de oplysninger, der medfører en endelig regulering af  \r\n\r\n sælgerpantebrevet. </P>  \r\n\r\n<P>Bemyndigelsen tænkes i denne forbindelse også anvendt til at fastsætte  \r\n\r\n nærmere regler om afgivelse af endelige kreditoplysninger som nævnt i  \r\n\r\n forslaget til § 8 a, stk. 3. Der kan således f.eks. fastsættes regler om, at  \r\n\r\n de endelige kreditoplysninger skal være begrænset til nogle af de  \r\n\r\n oplysninger, der er nævnt i kreditaftalelovens §§ 9 og 14, f.eks. til  \r\n\r\n angivelse af realkreditobligationernes eller sælgerpantebrevenes endelige  \r\n\r\n kursværdi. </P>  \r\n\r\n<P>Der vil endvidere kunne fastsættes nærmere regler om, at  \r\n\r\n realkreditinstitutterne skal oplyse forbrugeren om, hvilken kurs  \r\n\r\n realkreditobligationerne har på det tidspunkt, hvor obligationerne bliver  \r\n\r\n udleveret til forbrugeren eller dennes pengeinstitut, selv om  \r\n\r\n realkreditinstitutterne som nævnt ikke er forpligtet til at give endelige  \r\n\r\n kreditoplysninger i denne situation. </P>  \r\n\r\n<P> <I>Henstand</I>  </P>  \r\n\r\n<P>Bemyndigelsen tænkes endvidere anvendt til helt eller delvis at undtage  \r\n\r\n visse aftaler om henstand fra pligten til at afgive kreditoplysninger. Det  \r\n\r\n forudsættes i den forbindelse, at aftalen om henstand har en varighed på  \r\n\r\n maksimalt 1 år. Kreditoplysningerne kan eventuelt begrænses til at vedrøre  \r\n\r\n f.eks. de kreditomkostninger, der er forbundet med henstanden, herunder rente  \r\n\r\n og stiftelsesomkostninger (gebyr). </P>  \r\n\r\n<P> <I>Forbrugerbegrebet</I>  </P>  \r\n\r\n<P>Bemyndigelsen kan også anvendes til at foretage en nærmere afgrænsning af  \r\n\r\n forbrugerbegrebet i forbindelse med lån mod pant i fast ejendom, f.eks. set i  \r\n\r\n relation til de ejendomskategorier, der er fastsat i realkreditloven. Det er  \r\n\r\n i den forbindelse ikke tanken at fravige eller på nogen måde svække det  \r\n\r\n forbrugerbegreb, som er fastsat i kreditaftalelovens § 1, men alene hvis det  \r\n\r\n er muligt at præcisere, hvad der følger af dette forbrugerbegreb med hensyn  \r\n\r\n til lån mod pant i fast ejendom. </P>  \r\n\r\n<P> <I>Opbevaring</I>  </P>  \r\n\r\n<P>Der er ikke i kreditaftaleloven fastsat regler om, hvor længe  \r\n\r\n kreditgiverne skal opbevare de kreditoplysninger, som er afgivet til  \r\n\r\n forbrugeren i medfør af kreditaftaleloven. Der er imidlertid særlige regler i  \r\n\r\n loven, som giver kreditgiveren et incitament til at opbevare  \r\n\r\n kreditoplysningerne, i hvert fald så længe kreditaftalen består. Som eksempel  \r\n\r\n kan nævnes kreditaftalelovens § 23, stk. 1, der fastsætter, at forbrugeren  \r\n\r\n højst skal betale lånebeløbet og en årlig rente af den til enhver tid værende  \r\n\r\n restgæld, der svarer til Nationalbankens diskonto med et tillæg af 5 pct.,  \r\n\r\n hvis kreditomkostningerne ikke er afgivet i overensstemmelse med kreditlovens  \r\n\r\n § 9, stk. 1, nr. 3. Det er kreditgiveren, der i almindelighed skal bevise, at  \r\n\r\n oplysningspligten er iagttaget. For at sikre sig dette bevis vil  \r\n\r\n kreditgiveren derfor typisk opbevare de afgivne kreditoplysninger. </P>  \r\n\r\n<P>Justitsministeriet vil overveje, om det er hensigtsmæssigt, at der i  \r\n\r\n bekendtgørelsen fastsættes nærmere regler om, hvor længe det har relevans for  \r\n\r\n en kreditgiver at opbevare de afgivne kreditoplysninger. I bekræftende fald  \r\n\r\n vil der med den foreslåede bemyndigelsesbestemmelse være skabt udtrykkelig  \r\n\r\n hjemmel til, at justitsministeren kan fastsætte sådanne regler. Det vil dog  \r\n\r\n være en forudsætning for den eventuelle fastsættelse af regler om opbevaring,  \r\n\r\n at forbrugernes retsstilling ikke svækkes. </P>  \r\n\r\n<P>Til nr. 2 Bestemmelsen fastsætter udtrykkeligt, at der i de forskrifter,  \r\n\r\n der udfærdiges i medfør af § 8 b, kan fastsættes straf af bøde for  \r\n\r\n overtrædelse af forskrifterne. </P>  \r\n\r\n<P>Til nr. 3 De berørte organisationer har under et møde i Justitsministeriet  \r\n\r\n foreslået, at ikrafttrædelsesbestemmelsen for loven blev ændret, således at  \r\n\r\n loven gælder for kreditaftaler, hvor kreditgiverens tilbud er fremsat efter  \r\n\r\n lovens ikrafttræden. </P>  \r\n\r\n<P>Ændringsforslaget er udarbejdet i overensstemmelse hermed. </P>  \r\n\r\n<P>For sælgerpantebreve gælder det imidlertid, at kreditoplysningerne ikke  \r\n\r\n skal afgives i tilbudet, men i aftalen om ejendommens overdragelse, jf.  \r\n\r\n forslaget til § 8 a, stk. 2. Det foreslås derfor, at loven finder anvendelse  \r\n\r\n på sådanne kreditaftaler, når aftalen om ejendommens overdragelse er indgået  \r\n\r\n efter lovens ikrafttræden. </P>  \r\n\r\n<P>Til nr. 4 De berørte organisationer har endvidere foreslået, at de hidtil  \r\n\r\n gældende regler skal kunne anvendes i en overgangsperiode på 3 måneder fra  \r\n\r\n lovens ikrafttræden. </P>  \r\n\r\n<P>I overensstemmelse hermed foreslås det i bestemmelsen, at de hidtil  \r\n\r\n gældende regler kan finde anvendelse indtil den 1. januar 1993, dvs. til og  \r\n\r\n med den 31. december 1992. </P>  \r\n\r\n<P>Dorte Bennedsen (S) Erling Christensen (S) Lise Hækkerup (S) Frank Jensen  \r\n\r\n (S) Holger Graversen (S) Karen Jespersen (S) Ebba Strange (SF) nfmd. <I>Gert  \r\n\r\n Petersen (SF) Sonja Albrink (CD) Grove (KF)</I> fmd. <I>Helge Adam Møller  \r\n\r\n (KF) Inge Dahl-Sørensen (V) Birthe Rønn Hornbech (V) Svend Aage Jensby (V)  \r\n\r\n Tom Behnke (FP) Niels Helveg Petersen (RV) Inger Stilling Pedersen (KRF)  \r\n\r\n</I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/04/1992"
        },
        {
            "displayName": "Accession",
            "displayValue": "199114K00186"
        },
        {
            "displayName": "Entydig dokumentidentifikation",
            "displayValue": "CL002243"
        },
        {
            "displayName": "Dato for førstegangsindlæggelse",
            "displayValue": "09/04/1992"
        },
        {
            "displayName": "Dato for indlæggelse",
            "displayValue": "09/04/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "186"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}