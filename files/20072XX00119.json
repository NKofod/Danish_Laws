{
    "id": 115262,
    "title": "Skriftlig fremsættelse (29. februar 2008) - L 85",
    "documentTypeId": "380",
    "isSagsforlobPeriodValid": true,
    "shortName": "2007/2 SF.L L 85",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (29. februar 2008)</p>\r\n      <p class=\"Fremsaetter\"><span class=\"Bold\">Forsvarsministeren</span> (Søren Gade):</p>\r\n      <p class=\"Tekst2\">\r\n        <div>Herved tillader jeg mig for Folketinget at fremsætte:</div>\r\n      </p>\r\n      <p class=\"ForslagsTitel\">Forslag til lov om Danmarks tiltrædelse af Det Internationale Atom Energi Agenturs konvention om bistand i tilfælde af nukleare ulykker eller radiologiske nødstilfælde.</p>\r\n      <p class=\"ForslagsNummer\">(Lovforslag nr. L 85).</p>\r\n      <p class=\"Tekst2\">\r\n        <div>Med lovforslaget tilvejebringes der hjemmel til, at Danmark kan tiltræde Bistandskonventionen, som blev undertegnet af Danmark den 26. september 1986.</div>\r\n      </p>\r\n      <p class=\"Tekst2\">\r\n        <div>Med Bistandskonventionen tilvejebringes rammerne for et velkoordineret og hurtigt etablerbart internationalt samarbejde i tilfælde af en nuklear ulykke eller et radiologisk nødstilfælde. Bistandskonventionen blev skabt på baggrund af IAEA´s opfølgning på ulykken på Tjernobyl atomkraftværket i 1986. Efter ulykken afholdt Det Internationale Atomenergiagentur (IAEA) en ekspertkonference med henblik på udarbejdelse af internationale aftaler om bl.a. bistand i tilfælde af nukleare uheld. Tjernobyl-ulykken med dens vidtrækkende konsekvenser viste tydeligt et behov for at kunne rekvirere bistand på tværs af landegrænserne for på kvalificeret vis at kunne kortlægge og imødegå de radiologiske konsekvenser af et nukleart uheld.</div>\r\n      </p>\r\n      <p class=\"Tekst2\">\r\n        <div>Danmark har tidligere indgået en række bilaterale og internationale aftaler, der åbner mulighed for gensidig bistand i tilfælde af bl.a. nukleare hændelser. De nævnte aftaler er enten bilaterale eller multilaterale aftaler med et begrænset antal af lande i umiddelbar nærhed af Danmark, og aftalerne dækker såvel nukleare som andre hændelser. Med Bistandskonventionen tilvejebringes rammerne for et internationalt samarbejde i tilfælde af nukleare ulykker eller radiologiske nødstilfælde. Det vurderes i den sammenhæng, at der er behov for en samlet regulering af området, og med dette forslag til gennemførelseslov vil der blive tilvejebragt hjemler til sikring af modtagelse af udenlandsk bistand i tilfælde, hvor Danmark ikke selv har kapacitet til at løse opgaven.</div>\r\n      </p>\r\n      <p class=\"Tekst2\">\r\n        <div>Lovforslaget giver forsvarsministeren bemyndigelse til at udarbejde regler for modtagelse af international katastrofebistand i Danmark i tilfælde af nukleare ulykker og radiologiske nødstilfælde.</div>\r\n      </p>\r\n      <p class=\"Tekst2\">\r\n        <div>Med lovforslaget tilvejebringes ligeledes den nødvendige lovhjemmel til at afholde udgifter i forbindelse med erstatningskrav samt at give immunitet over for anholdelse, tilbageholdelse og retsforfølgning, samt den bistandssøgende stats strafferetlige, civilretlige og administrative jurisdiktion med hensyn til handlinger eller forsømmelser i forbindelse med udførelsen af deres pligter og skatte- og afgiftsfritagelse til den bistandsydende stats personel.</div>\r\n      </p>\r\n      <p class=\"Tekst2\">\r\n        <div>Med lovforslaget forudsættes det, at Danmark i forbindelse med ratifikationen erklærer, at Danmark på det strafferetlige område forbeholder sig retten til at retsforfølge den bistandsydende stats personel for handlinger begået forsætligt eller groft uagtsomt. Således vil der kun blive ydet immunitet overfor personellet i forbindelse med simple uagtsomme handlinger.</div>\r\n      </p>\r\n      <p class=\"Tekst2\">\r\n        <div>Det forudsættes desuden i lovforslaget, at Danmark i forbindelse med ratifikationen erklærer, at erstatningskrav efter Bistandskonventionen ikke vil blive dækket af Danmark, hvis skaden eller dødsfaldet er forvoldt forsætligt eller ved grov uagtsomhed. Danmarks erstatningsansvar vil således begrænse sig til skader, hvor skadevolder højest har udvist simpel uagtsomhed i relation til den indtrådte skade.</div>\r\n      </p>\r\n      <p class=\"Tekst2\">\r\n        <div>Lovforslaget gælder ikke for Færøerne og Grønland, men loven vil ved kongelig anordning kunne sættes i kraft for disse landsdele med de afvigelser, som de særlige færøske eller grønlandske forhold tilsiger.</div>\r\n      </p>\r\n      <p class=\"Tekst2\">\r\n        <div>Idet jeg i øvrigt henviser til bemærkningerne til lovforslaget, skal jeg anbefale forslaget til Folketingets velvillige behandling.</div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2007/2 LF 85",
            "stateLabel": "Vedtaget",
            "references": [
                {
                    "shortName": "2007/2 SF.L L 85",
                    "title": "Skriftlig fremsættelse (29. februar 2008) - L 85",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 115262,
                    "eliUri": "/eli/ft/20072XX00119",
                    "externalLink": ""
                },
                {
                    "shortName": "2007/2 LSF 85",
                    "title": "Forslag til Lov om Danmarks tiltrædelse af Det Internationale Atom Energi Agenturs konvention om bistand i tilfælde af nukleare ulykker eller radiologiske nødstilfælde",
                    "presentationName": "Lovforslag som fremsat",
                    "documentTypeId": 400,
                    "documentId": 114946,
                    "eliUri": "/eli/ft/200722L00085",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20072/lovforslag/l85/index.htm"
                },
                {
                    "shortName": "2007/2 BTL 85",
                    "title": "Betænkning over Forslag til lov om Danmarks tiltrædelse af Det Internationale Atomenergiagenturs konvention om bistand i tilfælde af nukleare ulykker eller radiologiske nødstilfælde",
                    "presentationName": "Betænkning  over lovforslag",
                    "documentTypeId": 420,
                    "documentId": 117076,
                    "eliUri": "/eli/ft/200724L00276",
                    "externalLink": ""
                },
                {
                    "shortName": "2007/2 ÆF2 85",
                    "title": "Ændringsforslag til 2. behandling af Forslag til lov om Danmarks tiltrædelse af Det Internationale \u000bAtomenergiagenturs konvention om bistand i tilfælde af nukleare ulykker eller radiologiske nødstilfælde",
                    "presentationName": "Ændringsforslag til 2. behandling (L)",
                    "documentTypeId": 450,
                    "documentId": 117180,
                    "eliUri": "/eli/ft/200727L00277",
                    "externalLink": ""
                },
                {
                    "shortName": "2007/2 LSV 85",
                    "title": "Forslag til Lov om Danmarks tiltrædelse af Det Internationale Atomenergiagenturs konvention om bistand i tilfælde af nukleare ulykker eller radiologiske nødstilfælde",
                    "presentationName": "Lovforslag som vedtaget",
                    "documentTypeId": 410,
                    "documentId": 117709,
                    "eliUri": "/eli/ft/200723L00085",
                    "externalLink": ""
                },
                {
                    "shortName": "LOV nr 464 af 17/06/2008",
                    "title": "Lov om Danmarks tiltrædelse af Det Internationale Atomenergiagenturs konvention om bistand i tilfælde af nukleare ulykker eller radiologiske nødstilfælde",
                    "presentationName": "Lov",
                    "documentTypeId": 10,
                    "documentId": 120246,
                    "eliUri": "/eli/lta/2008/464",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "01/03/2008"
        },
        {
            "displayName": "Accession",
            "displayValue": "20072XX00119"
        },
        {
            "displayName": "Entydig dokumentidentifikation",
            "displayValue": "AG000347"
        },
        {
            "displayName": "Dato for førstegangsindlæggelse",
            "displayValue": "01/03/2008"
        },
        {
            "displayName": "Dato for indlæggelse",
            "displayValue": "01/03/2008"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 85"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}