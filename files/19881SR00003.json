{
    "id": 105524,
    "title": "1988 BR 3   BERETNING VEDRØRENDE DE KØBENHAVNSKE LUKKEDE PSYKIATRISKE AFDELINGER    NR L 3 1988-89, 1. SAMLING ",
    "documentTypeId": "370",
    "isSagsforlobPeriodValid": false,
    "shortName": "1988/1 BR 3",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 3 </P>  \r\n\r\n<P></P>  \r\n\r\n<P>Beretning vedrørende de københavnske lukkede psykiatriske afdelinger <BR>  \r\n\r\n Nr L 3 1988-89, 1. samling </P>  \r\n\r\n<P></P>  \r\n\r\n<P>Afgivet af det i grundlovens § 71, stk. 7, omhandlede tilsyn </P>  \r\n\r\n<P></P>  \r\n\r\n<P>Afgivet: 19890215 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I 1987 fremkom en række artikler i dagspressen om forholdene på de </P>  \r\n\r\n<P>lukkede psykiatriske afdelinger i Københavns Kommune. Der var to </P>  \r\n\r\n<P>forhold, som var særligt fremhævet i artiklerne. Det ene var </P>  \r\n\r\n<P>behandlingsvilkårene, det andet var overbelægningen, herunder </P>  \r\n\r\n<P>belægning med senge på gangene. </P>  \r\n\r\n<P>Behandlingsvilkårene </P>  \r\n\r\n<P>Af særlig stærkt markerede artikler skal fremhæves interview med overlæge  \r\n\r\n Joseph Welner marts 1987 i Ekstra Bladet og 1. reservelæge Bent Rosenbaums  \r\n\r\n debatindlæg i Politiken den 3. december 1987 om Kommunehospitalets lukkede  \r\n\r\n kvindeafdeling. </P>  \r\n\r\n<P>Yderligere blev hospitalsinspektøren på Bispebjerg Hospital af en  \r\n\r\n patientorganisation anmeldt til Københavns Politi for overtrædelse af  \r\n\r\n brandværnsloven den 28. oktober 1987 på grund af gentagen overbelægning på  \r\n\r\n afdeling E ved placering af senge på gangene. </P>  \r\n\r\n<P>På denne baggrund beslutter tilsynet på møde den 25. november 1987 at  \r\n\r\n undersøge forholdene på de lukkede psykiatriske afdelinger i Købehavns  \r\n\r\n Kommune. </P>  \r\n\r\n<P>I overensstemmelse med beslutningen bliver stadslægen i København den 3.  \r\n\r\n december anmodet om en redegørelse om forholdene på disse afdelinger. Den 8.  \r\n\r\n december oplyses tilsynet om, at stadslægen har modtaget brevet fra tilsynet,  \r\n\r\n men at stadslægen vil drøfte forholdene og en eventuel undersøgelse med  \r\n\r\n Sundhedsstyrelsen. Stadslægen oplyser den 29. januar 1988 telefonisk, at  \r\n\r\n sagen er oversendt til Sundhedsstyrelsen, idet stadslægen ikke mener at have  \r\n\r\n kompetence til en undersøgelse af forholdene på de lukkede afdelinger i  \r\n\r\n Københavns Kommune. </P>  \r\n\r\n<P>Med hensyn til kompetencespørgsmålet har Sundhedsministeriet i januar 1989  \r\n\r\n på tilsynets forespørgsel udtalt: </P>  \r\n\r\n<P>&#187;Tilsynet har hjemmel i § 6 i Indenrigsministeriets bekendtgørelse af  \r\n\r\n 19. september 1974, hvorefter institutionerne skal følge sundhedsforholdene i  \r\n\r\n amtsrådskredsene, påse, at sundhedslovgivningen overholdes, henlede  \r\n\r\n myndighedernes opmærksomhed på mangler ved de sundhedsmæssige  \r\n\r\n foranstaltninger og fremkomme med forslag til forbedringer. </P>  \r\n\r\n<P>Det tilsyn, der udøves af embedslægeinstitutionerne/stadslægeembedet  \r\n\r\n (efter anmodning eller på eget initiativ), sker således såvel med henblik på  \r\n\r\n vurdering af konkrete forhold inden for det psykiatriske hospitalsvæsen som  \r\n\r\n med henblik på vurdering af de generelle sundhedsforhold på området&#171;.  \r\n\r\n</P>  \r\n\r\n<P>Efter flere henvendelser modtager tilsynet den 18. februar 1988 meddelelse  \r\n\r\n fra Sundhedsstyrelsen om, at styrelsen har mange spørgsmål til besvarelse fra  \r\n\r\n Folketingets Retsudvalg i anledning af forslaget til lov om frihedsberøvelse  \r\n\r\n og anden tvang i psykiatrien, som er sendt til udtalelse bl.a. i Københavns  \r\n\r\n Kommune. Sundhedsstyrelsen antager, at nogle af svarene fra Københavns  \r\n\r\n Kommune vil kunne dække tilsynets anmodning om en undersøgelse. Endvidere  \r\n\r\n forespørger Sundhedsstyrelsen, om tilsynet derfor vil vente med  \r\n\r\n undersøgelsen, til styrelsen har svaret Folketinget. Endelig beder  \r\n\r\n Sundhedsstyrelsen om en nærmere konkretisering af formålet med undersøgelsen  \r\n\r\n for at kunne tilrettelægge det nærmere indhold i en sådan undersøgelse. </P>  \r\n\r\n<P>Tilsynet finder det utilfredsstillende, at man efter en henvendelse om  \r\n\r\n undersøgelse af forhold, der af kompetente personer var stærkt kritiseret,  \r\n\r\n 21/2 måned senere bliver spurgt om, hvad tilsynets formål er med denne  \r\n\r\n undersøgelse. På denne baggrund retter tilsynet henvendelse til Folketingets  \r\n\r\n formand om at få midler stillet til rådighed for at få foretaget den af  \r\n\r\n tilsynet ønskede undersøgelse ved hjælp af uafhængige  \r\n\r\n undersøgelsesinstitutter. Efter aftale med Folketingets formand retter  \r\n\r\n tilsynet henvendelse til Amtskommunernes og Kommunernes Forskningsinstitut  \r\n\r\n (AKF) for at få instituttet til at foretage en vurdering af  \r\n\r\n behandlingsforholdene på de lukkede psykiatriske afdelinger i Københavns  \r\n\r\n Kommune. AKF's særlige erfaring efter udarbejdelse af Københavnerrapporten  \r\n\r\n for Indenrigsministeriet i 1985 gav tilsynet en særlig formodning om, at AKF  \r\n\r\n ville have den fornødne indsigt i de københavnske forhold til at foretage  \r\n\r\n undersøgelsen. Den 25. maj 1988 meddeler AKF's bestyrelse, &#187;at det -  \r\n\r\n uanset opgavens vigtighed - falder uden for AKF's muligheder at gennemføre en  \r\n\r\n undersøgelse af behandlingsforholdene og behandlingen af personer, som  \r\n\r\n opholder sig på lukkede psykiatriske afsnit i Københavns Kommunes hospitaler  \r\n\r\n og plejehjem.&#171; AKF henviser til, at Dansk Sygehus Institut - der ligesom  \r\n\r\n AKF har en uafhængig status - formentlig vil have bedre forudsætning for at  \r\n\r\n løse opgaven. </P>  \r\n\r\n<P>Den 22. august 1988 forespørger tilsynet Dansk Sygehus Institut, om det  \r\n\r\n ville være i stand til at foretage en undersøgelse af behandlingsforholdene  \r\n\r\n og behandlingen af personer, som opholder sig på de lukkede psykiatriske  \r\n\r\n afsnit i Københavns Kommunes hospitaler og plejehjem. I slutningen af  \r\n\r\n september oplyser Dansk Sygehus Institut på telefonisk forespørgsel, at man  \r\n\r\n ikke umiddelbart vil være i stand til at gå ind i en sådan undersøgelse, men  \r\n\r\n instituttet har den 25. november meddelt, at man under visse forudsætninger,  \r\n\r\n herunder om samarbejde med Sundhedsstyrelsen og de pågældende  \r\n\r\n sygehuskommuner, vil være i stand til at foretage en undersøgelse af lukkede  \r\n\r\n psykiatriske afdelinger, der er undergivet tilsynet. </P>  \r\n\r\n<P>Overbelægning, herunder gangbelægning </P>  \r\n\r\n<P>Tilsynet har undersøgt spørgsmålet om overbelægningen, særlig  \r\n\r\n gangbelægningen på de lukkede psykiatriske hospitalsafdelinger, herunder  \r\n\r\n anmeldelsen af Københavns Kommune for overtrædelse af brandlovgivningen. Det  \r\n\r\n er af Justitsministeriet og politidirektøren i København oplyst over for  \r\n\r\n tilsynet, at flugtveje på sygehuse i henhold til bl.a. brandloven skal være  \r\n\r\n fri og ryddelige i hele deres bredde, at brandkommissionen kan dispensere fra  \r\n\r\n forbudet, hvis dette ikke medfører væsentlig forøget brandbelastning eller  \r\n\r\n reducerer gangenes funktion som flugtveje, samt at hospitalerne i henhold til  \r\n\r\n lov om sygehusvæsen og lov om sindssyge personers hospitalsophold er  \r\n\r\n forpligtet til at modtage sindslidende til behandling. I det omfang  \r\n\r\n hospitalet som følge af forpligtelsen efter hospitalslovgivningen har  \r\n\r\n overbelægning på afdelingerne, risikerer hospitalet således at komme i  \r\n\r\n konflikt med brandlovgivningen. </P>  \r\n\r\n<P>Tilsynet er orienteret om, at Københavns Kommune den 15. oktober 1984 af  \r\n\r\n justitsministeren har fået afslag på en anmodning om en lempelse af  \r\n\r\n brandværnsforanstaltningerne for så vidt angår benyttelsen af flugtveje på  \r\n\r\n hospitaler. Justitsministeren udtaler i den anledning: &#187;Man har  \r\n\r\n forståelse for, at der <I>undtagelsesvis</I> kan forekomme en akut  \r\n\r\n overbelægning på en hospitalsafdeling med deraf følgende placering af senge  \r\n\r\n med patienter i gange. En sådan nødsituation vil næppe nogen sinde give  \r\n\r\n anledning til påtale, såfremt den stedlige brandmyndighed underrettes herom  \r\n\r\n og der straks tages skridt til en normalisering af forholdene efter nærmere  \r\n\r\n aftale med brandmyndigheden.&#171; Tilsynet er orienteret om, at Københavns  \r\n\r\n Kommunes Hospitalsdirektorat månedligt indberetter til brandmyndigheden i  \r\n\r\n Københavns Kommune om bl.a. antallet af senge på gangarealet på de  \r\n\r\n københavnske hospitalsafdelinger. </P>  \r\n\r\n<P>I meddelelse den 24. juni 1988 oplyser politidirektøren med tilslutning af  \r\n\r\n Justitsministeriet, at der ikke er grundlag for at rejse tiltale mod nogen i  \r\n\r\n Københavns Kommune eller hospitalsvæsen, idet der ikke er tale om forsæt  \r\n\r\n eller grove eller ofte gentagne forsømmelser efter straffelovens §§ 156 og  \r\n\r\n 157 eller om uagtsomhed efter brandlovgivningen. </P>  \r\n\r\n<P>Københavns Borgerrepræsentation har den 30. november 1987 drøftet  \r\n\r\n forholdene i forbindelse med gangbelægningen. Borgerrepræsentationen tog  \r\n\r\n hospitalsborgmesterens redegørelse til efterretning. Det fremgik, at  \r\n\r\n Københavns magistrat havde truffet konkrete foranstaltninger til på længere  \r\n\r\n sigt at få nedbragt overbelægningen på kommunens hospitaler, og at  \r\n\r\n overbelægningen skyldes generel mangel på plejepersonale, hvilket medførte,  \r\n\r\n at en række sengepladser måtte lukkes. </P>  \r\n\r\n<P>Tilsynet har modtaget et statistisk materiale fra Københavns Kommunes  \r\n\r\n Hospitalsdirektorat vedrørende sengekapacitet og belægningsprocenter samt  \r\n\r\n gangbelægningen. Endvidere blev det fra Hospitalsdirektoratet oplyst, at der  \r\n\r\n ikke i de senere år er nedlagt lukkede psykiatriske afsnit. Tværtimod er der  \r\n\r\n gennemført en omfattende modernisering og standardforbedring på de lukkede  \r\n\r\n afsnit på Kommunehospitalet. </P>  \r\n\r\n<P>En nærmere vurdering af det modtagne statistiske materiale er ikke mulig,  \r\n\r\n bortset fra den som bilag 1 medfølgende oversigt af 24. november 1988 fra  \r\n\r\n Hospitalsdirektoratet over sengekapacitet m.v. Det fremgår af oversigten, at  \r\n\r\n belægningsprocenterne for de lukkede psykiatriske afsnit i 1988 oversteg 100  \r\n\r\n pct., særlig for Bispebjerg Hospitals vedkommende. Det skal dog hertil  \r\n\r\n bemærkes, at den angivne belægning er gennemsnitstal for de enkelte måneder,  \r\n\r\n og at det ikke af oversigten fremgår, hvor på afdelingerne overbelægningerne  \r\n\r\n har fundet sted. </P>  \r\n\r\n<P>Hospitalsdirektoratet har desuden fremsendt eksemplarer af de skemaer til  \r\n\r\n daglig registrering af bl.a. gangbelægningen, der tilgår brandvæsenet.  \r\n\r\n Materialet efterlader indtrykket af en gennemsnitlig <I>daglig</I> belægning  \r\n\r\n af gangarealet, der begrundes med overbelægning i almindelighed på  \r\n\r\n afdelingen, overbelægning med specialepatienter og m/k-problemer. </P>  \r\n\r\n<P>Tilsynets undersøgelser </P>  \r\n\r\n<P>Da tilsynet konstaterede, at det ikke hidtil havde været muligt at  \r\n\r\n igangsætte en bredere undersøgelse af behandlingsvilkårene på de lukkede  \r\n\r\n psykiatriske afdelinger i Københavns Kommune og at gangbelægningsproblemet  \r\n\r\n stadig var aktuelt, beslutter tilsynet at aflægge afdelingerne et besøg og at  \r\n\r\n anmode ledelsen af det københavnske hospitalsvæsen om at deltage i en  \r\n\r\n drøftelse med tilsynet. </P>  \r\n\r\n<P>Den 30. november 1988 aflægger medlemmer af tilsynet besøg på afdeling MC  \r\n\r\n og KC på Københavns Kommunehospital samt E 7 og E 10 på Bispebjerg Hospital.  \r\n\r\n Endvidere får tilsynet forevist funktionen i psykiatrisk ambulatorium,  \r\n\r\n psykiatrisk skadestue samt daghospitalsfunktionen. </P>  \r\n\r\n<P>Beskrivelsen nedenfor af de besøgte afdelinger hviler alene på det  \r\n\r\n grundlag, som kortvarige besøg gav de besøgende. Københavns Kommunehospitals  \r\n\r\n lukkede mands- og kvindeafdeling var begge nyistandsatte, indrettede i  \r\n\r\n stueetagen med udgang til aflukket have. Afdelingerne havde plads til 10  \r\n\r\n patienter, og der var den pågældende dag henholdsvis to til tre senge med  \r\n\r\n patienter på gangene i afdelingerne. Afdelingerne havde fortrinsvis enestuer,  \r\n\r\n der var indrettet besøgsrum, og der var mulighed for at etablere to  \r\n\r\n opholdsrum, som dog også fungerede som spisestue og terapikøkken. </P>  \r\n\r\n<P>Bispebjerg Hospitals lukkede afdelinger er beliggende på henholdsvis 1. og  \r\n\r\n 2. sal, men med mulighed for adgang til have. Begge afdelinger på Bispebjerg  \r\n\r\n Hospital havde to-, tre- og firesengsstuer. Der var på begge afdelinger senge  \r\n\r\n på gangen med patienter. Der var på afdelingerne kun een dagligstue, som også  \r\n\r\n fungerede som spisestue. Endvidere savnede man på den lukkede kvindeafdeling  \r\n\r\n adgang til en mønttelefon med mulighed for at tale under private former. </P>  \r\n\r\n<P>Ved den efterfølgende drøftelse med hospitalsborgmester,  \r\n\r\n hospitalsdirektør, den lægelige direktør, administrerende overlæger,  \r\n\r\n overlæger, sygeplejerskeledelse samt repræsentanter for medarbejdere i  \r\n\r\n samarbejdsudvalgene udvekslede man bemærkninger om tilsynets kompetence, om  \r\n\r\n baggrunden for tilsynets opmærksomhed på forholdene på de lukkede afdelinger.  \r\n\r\n Tilsynet blev orienteret om Københavns Kommunes beslutninger vedrørende  \r\n\r\n psykiatriplan og distrikspsykiatri. For så vidt angår gangbelægningen  \r\n\r\n henviste repræsentanterne for kommunen til, at det er den ansvarlige ledelses  \r\n\r\n ansvar at prioritere hospitalslovgivningens krav til hospitalerne om at  \r\n\r\n modtage sindslidende til behandling med eventuel overbelægning til følge over  \r\n\r\n for brandlovgivningens krav om uhindrede flugtveje bl.a. gennem afdelingernes  \r\n\r\n gangarealer. Tilsynet blev gjort opmærksom på, at man på Kommunehospitalet i  \r\n\r\n løbet af 1989 etablerer en halvåben afdeling og dermed regner med at kunne  \r\n\r\n begrænse, eventuelt afskaffe belægningen på dette hospitals lukkede  \r\n\r\n afdelinger og dermed fjerne den omtalte konflikt. </P>  \r\n\r\n<P>Udtalelse </P>  \r\n\r\n<P>Tilsynet må beklage, at det ikke hidtil har været muligt for de offentlige  \r\n\r\n myndigheder, under hvem det overordnede tilsyn med den sundhedsfaglige  \r\n\r\n virksomhed inden for sundhedsvæsenet henhører, på tilsynets foranledning at  \r\n\r\n gennemføre en aktuel undersøgelse af behandlingsforholdene på de lukkede  \r\n\r\n psykiatriske afdelinger. Tilsynet finder det på grundlag af de foreliggende  \r\n\r\n oplysninger, herunder det ved tilsynets besøg fremkomne, kritisabelt, at brug  \r\n\r\n af gangarealer på afdelinger til sengeliggende patienter er anset for  \r\n\r\n nødvendigt i det omfang, det finder sted. Tilsynet vil hermed påpege de  \r\n\r\n forringede vilkår for patienternes behandling og sikkerheden for disse  \r\n\r\n patienter, som netop ikke har mulighed for at forlade afdelingen. </P>  \r\n\r\n<P>Tilsynet er gjort bekendt med de planer for forbedring af vilkårene for  \r\n\r\n behandlingen af de patienter, der omfattes af tilsynets virksomhed, som  \r\n\r\n Københavns Kommune har vedtaget. Tilsynet forventer, at kommunen prioriterer  \r\n\r\n hensynet til behandlingen af patienterne på de lukkede psykiatriske  \r\n\r\n afdelinger så højt, at forholdene kan forbedres inden for en kortere årrække.  \r\n\r\n</P>  \r\n\r\n<P>Viggo Fischer (KF) Else Theill Sørensen (KF) Inge Dahl-Sørensen (V) Tove  \r\n\r\n Niemann (FP) Kirsten Lee (RV) Pia Gjellerup (S) Tove Lindbo Larsen (S) Grete  \r\n\r\n Schødts (S) Carsten Andersen (SF) fmd. </P>  \r\n\r\n<P>Bilag 1 </P>  \r\n\r\n<P>Københavns Hospitalsvæsen </P>  \r\n\r\n<P>Hospitalsdirektoratet </P>  \r\n\r\n<P>24. november 1988 </P>  \r\n\r\n<P>Oversigt over den gennemsnitlige disponible sengekapacitet, den </P>  \r\n\r\n<P>gennemsnitlige belægning og den gennemsnitlige belægnings-pct. for de </P>  \r\n\r\n<P>lukkede psykiatriske afsnit på hospitaler under Københavns Kommune i </P>  \r\n\r\n<P>tidsrummet 1. januar 1988-31. oktober 1988 </P>  \r\n\r\n<PRE>  \r\n\r\n ---------------------------------------------------------------------  \r\n\r\n                           Kommunehospitalet  \r\n\r\n                    Afdeling MC (lukket mandsafsnit)  \r\n\r\n Måned  Gennemsnitlig disponibel  Gennemsnitlig belægning  Belægnings-  \r\n\r\n            sengekapacitet                                   procent  \r\n\r\n ---------------------------------------------------------------------  \r\n\r\n Januar          14,0                    14,9                  106,5  \r\n\r\n Februar         14,0                    12,6                   90,1  \r\n\r\n Marts           14,0                    12,7                   90,8  \r\n\r\n April           14,0                    15,1                  107,9  \r\n\r\n Maj             12,8                    12,5                   97,2  \r\n\r\n Juni            10,0                    13,1                  131,3  \r\n\r\n Juli            10,0                    12,1                  121,3  \r\n\r\n August          10,0                    12,2                  122,3  \r\n\r\n September       10,0                    11,9                  119,3  \r\n\r\n Oktober         10,0                    11,8                  118,1  \r\n\r\n ---------------------------------------------------------------------  \r\n\r\n ---------------------------------------------------------------------  \r\n\r\n                           Kommunehospitalet  \r\n\r\n                    Afdeling KC (lukket kvindeafsnit)  \r\n\r\n Måned  Gennemsnitlig disponibel  Gennemsnitlig belægning  Belægnings-  \r\n\r\n            sengekapacitet                                   procent  \r\n\r\n ---------------------------------------------------------------------  \r\n\r\n Januar          14,0                    15,9                  113,6  \r\n\r\n Februar         14,0                    13,7                   98,0  \r\n\r\n Marts           14,0                    14,3                  101,8  \r\n\r\n April           14,0                    13,8                   98,3  \r\n\r\n Maj             14,0                    15,0                  106,9  \r\n\r\n Juni            14,0                    14,2                  101,2  \r\n\r\n Juli            14,0                    12,5                   88,9  \r\n\r\n August          14,0                    15,3                  109,0  \r\n\r\n September       14,0                    15,8                  112,9  \r\n\r\n Oktober         14,0                    14,9                  106,7  \r\n\r\n ---------------------------------------------------------------------  \r\n\r\n ---------------------------------------------------------------------  \r\n\r\n                           Bispebjerg hospital  \r\n\r\n                   Afdeling E 10 (lukket mandsafsnit)  \r\n\r\n Måned  Gennemsnitlig disponibel  Gennemsnitlig belægning  Belægnings-  \r\n\r\n            sengekapacitet                                   procent  \r\n\r\n ---------------------------------------------------------------------  \r\n\r\n Januar          12,0                    15,5                  129,5  \r\n\r\n Februar         12,0                    13,8                  114,6  \r\n\r\n Marts           12,0                    13,5                  112,9  \r\n\r\n April           12,0                    13,9                  114,2  \r\n\r\n Maj             12,0                    15,1                  125,5  \r\n\r\n Juni            12,0                    16,0                  133,3  \r\n\r\n Juli            12,0                    16,6                  138,2  \r\n\r\n August          12,0                    14,2                  118,0  \r\n\r\n September       12,0                    14,4                  119,7  \r\n\r\n Oktober         12,0                    11,9                   98,9  \r\n\r\n ---------------------------------------------------------------------  \r\n\r\n ---------------------------------------------------------------------  \r\n\r\n                           Bispebjerg hospital  \r\n\r\n                   Afdeling E 6 (lukket kvindeafsnit)  \r\n\r\n Måned  Gennemsnitlig disponibel  Gennemsnitlig belægning  Belægnings-  \r\n\r\n            sengekapacitet                                   procent  \r\n\r\n ---------------------------------------------------------------------  \r\n\r\n Januar          12,0                    17,2                  143,5  \r\n\r\n Februar         12,0                    13,4                  111,6  \r\n\r\n Marts           12,0                    14,6                  121,8  \r\n\r\n April           12,0                    13,6                  113,3  \r\n\r\n Maj             12,0                    13,9                  116,1  \r\n\r\n Juni            12,0                    15,2                  126,4  \r\n\r\n Juli            12,0                    14,1                  117,5  \r\n\r\n August          12,0                    13,6                  113,2  \r\n\r\n September       12,0                    14,6                  121,7  \r\n\r\n Oktober         12,0                    12,4                  103,2  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "19881SR00003"
        },
        {
            "displayName": "Entydig dokumentidentifikation",
            "displayValue": "CL003900"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "3"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}