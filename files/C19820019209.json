{
    "id": 62185,
    "title": "Cirkulære om ligningsrådets og statsskattedirektoratets ligningsplan for indkomståret 1982 ",
    "documentTypeId": "140",
    "isSagsforlobPeriodValid": false,
    "shortName": "CIR nr 192 af 26/11/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ligningsrådets og  \r\n\r\n statsskattedirektoratets ligningsplan for indkomståret 1982 </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> </P>  \r\n\r\n<P>Ligningsrådets og statsskattedirektoratets tilsyn med ligningen </P>  \r\n\r\n<P>Efter skattestyrelseslovens kapitel 3 påhviler det statsskattedirektoratet  \r\n\r\n og ligningsrådet, der i forening udgør den øverste lignings- og  \r\n\r\n vurderingsmyndighed, at føre tilsyn med ligningsmyndighedernes arbejde og at  \r\n\r\n kontrollere ansættelser foretaget af disse. Det skal herved sikres, at  \r\n\r\n ligningen sker på behørig og ensartet måde over hele landet. </P>  \r\n\r\n<P>Som led heri skal statsskattedirektoratet og ligningsrådet udarbejde en  \r\n\r\n årlig plan for ligningens foretagelse og tilsynet hermed. </P>  \r\n\r\n<P>I planerne kan indgå, at der efter kriterier fastlagt af rådet og  \r\n\r\n direktoratet udtages bestemte kategorier af selvangivelser eller punkter på  \r\n\r\n selvangivelsen til gennemgang ved ligningen efter nærmere angivne  \r\n\r\n retningslinier, og at andre selvangivelser kun gennemgår en mere formel,  \r\n\r\n eventuel maskinel kontrol. </P>  \r\n\r\n<P>Statsskattedirektoratet tilvejebringer oplysninger til brug ved kontrol af  \r\n\r\n selvangivelserne og sørger for, at oplysninger meddeles ligningsmyndighederne  \r\n\r\n til brug ved ligningen. </P>  \r\n\r\n<P>Statsskattedirektoratet informerer ved udsendelse af skriftlige  \r\n\r\n vejledninger og ved instruktionsmøder m.v. ligningsmyndighederne om forhold  \r\n\r\n af betydning for deres arbejde, herunder om ny lovgivning og om den praksis,  \r\n\r\n som kan udledes af afgørelser truffet af domstolene, ministeren  \r\n\r\n (skattedepartementet), landsskatteretten, ligningsrådet og direktoratet selv.  \r\n\r\n</P>  \r\n\r\n<P>Statsskattedirektoratet og ligningsrådet meddeler ligningsmyndighederne  \r\n\r\n anvisninger såvel med hensyn til den formelle fremgangsmåde som med hensyn  \r\n\r\n til tilrettelæggelsen og gennemførelsen af selve ligningen. </P>  \r\n\r\n<P>Ligningsrådet har besluttet, at ligningsarbejdet for indkomståret 1982  \r\n\r\n skal tilrettelægges og afvikles efter følgende retningslinier: </P>  \r\n\r\n<P CLASS=PUNKT> <B>2.</B> </P>  \r\n\r\n<P>Kommunernes ligningsplan </P>  \r\n\r\n<P>Kommunerne og ligningskommissionerne skal i henhold til forretningsorden  \r\n\r\n for ligningskommissionerne udarbejde en plan for ligningen i den enkelte  \r\n\r\n kommune. Denne plan skal udarbejdes under behørig hensyn tagen til  \r\n\r\n ligningsrådets og statsskattedirektoratets retningslinjer. </P>  \r\n\r\n<P>2.1. </P>  \r\n\r\n<P>Ligningsplanen skal indeholde </P>  \r\n\r\n<P>- eventuelle beslutninger om opdeling af ligningskommissionen i  \r\n\r\n besluttende led, jf. skattestyrelseslovens § 1, stk. 5. </P>  \r\n\r\n<P>- beslutninger om ligningskommissionens bemyndigelse til formanden efter §  \r\n\r\n 11, stk. 1, i bekendtgørelse af forretningsorden for ligningskommissioner og  \r\n\r\n til skatteadministrationen efter skattestyrelseslovens § 3, stk. 3. </P>  \r\n\r\n<P>- en bestemmelse om planens ajourføring eller optagelse til revision,  \r\n\r\n f.eks. pr. 1. november 1983. </P>  \r\n\r\n<P>- en oversigt over de udsøgningskriterier, ligningskommissionen har valgt.  \r\n\r\n &quot;Oversigt over udsøgningskriterier for 1982&quot; kan optages som bilag  \r\n\r\n til ligningsplanen. </P>  \r\n\r\n<P>2.2. </P>  \r\n\r\n<P>Ligningsplanen bør indeholde oplysning om de personaleressourcer, der vil  \r\n\r\n være til rådighed for ligningsarbejdet frem til den 31. marts 1984. Det vil  \r\n\r\n være hensigtsmæssigt i ligningsplanen at opstille forslag til fordelng af  \r\n\r\n disse ressourcer i hovedarbejdsopgaver f.eks. ligning af </P>  \r\n\r\n<P>- almindelige lønmodtagere </P>  \r\n\r\n<P>- &quot;tunge&quot; lønmodtagere og repræsentanter </P>  \r\n\r\n<P>- lettere regnskaber </P>  \r\n\r\n<P>- almindelige regnskaber </P>  \r\n\r\n<P>- landbrugsregnskaber </P>  \r\n\r\n<P>- selskaber m.v. </P>  \r\n\r\n<P>- dødsboer </P>  \r\n\r\n<P>Det bør fremgå af ligningsplanen, om kommunen deltager i indberetningen af  \r\n\r\n regnskabsoplysninger på virksomhedsskemaer til statens ligningssystem for  \r\n\r\n erhvervsdrivende (SLS-E-systemet). </P>  \r\n\r\n<P>Kommunerne må være indforstået med at skulle afsætte ressourcer til  \r\n\r\n gennemførelse af de kontrolforanstaltninger, der er nævnt nedenfor under  \r\n\r\n punkt 4.7. og 4.8. </P>  \r\n\r\n<P CLASS=PUNKT> <B>3.</B> </P>  \r\n\r\n<P>Ligningens foretagelse </P>  \r\n\r\n<P>3.1. </P>  \r\n\r\n<P>Ligningsgrundlaget </P>  \r\n\r\n<P>Ligningsgrundlaget er selvangivelse/erklæring, kontroloplysninger fra  \r\n\r\n kontrolbilagssystemet samt øvrige indfordrede kontroloplysninger. </P>  \r\n\r\n<P>Skatteydere, der har underskrevet erklæringen og samtidig har udfyldt  \r\n\r\n enkelte punkter på selvangivelsens side 3 og 4, anses for at have indgivet  \r\n\r\n behørig selvangivelse. </P>  \r\n\r\n<P>Har skatteyderen misforstået erklæringsordningen, beregnes ikke tillæg  \r\n\r\n efter skattekontrolloven. </P>  \r\n\r\n<P>3.2. </P>  \r\n\r\n<P>Ligningskontrol- og udsøgningssystemet (SLS) </P>  \r\n\r\n<P>3.2.1. </P>  \r\n\r\n<P>Statens lignings- og kontrolsystem er opbygget med henblik på i størst  \r\n\r\n muligt omfang at gøre lønmodtagerligningen maskinel og, hvor det ikke er  \r\n\r\n muligt, at danne grundlag for en systematisk udvælgelse af de selvangivelser,  \r\n\r\n der skal kontroleres nærmere. </P>  \r\n\r\n<P>I 1982 omlægges udskrivningen af oplysninger fra ligningssystemet.  \r\n\r\n Oplysninger fra det hidtidige kontrolbilag R 75 og udsøgningsbilag S 400 vil  \r\n\r\n blive udskrevet på en blanket - kontrol- og udsøgningsblanket R 75. </P>  \r\n\r\n<P>Blanketten vil som hovedregel blive udskrevet, når personen er udsøgt. Der  \r\n\r\n vil dog blive udskrevet R 75 for alle personer med ligningsartkode  \r\n\r\n (erhvervsdrivende og &quot;tunge&quot; lønmodtagere m.v.), således at  \r\n\r\n regnskabsligningen straks kan påbegyndes. </P>  \r\n\r\n<P>Ligningssystemet er tilrettelagt således, at der kun er behov for en  \r\n\r\n blanket ved ligningen. Kommuner, der ønsker at indsortere R 75 i  \r\n\r\n ligningscharteque, inden sagsbehandlingen påbegyndes, kan bestille en  \r\n\r\n styringsblanket (&quot;ny&quot; S 400). </P>  \r\n\r\n<P>Det fælles udsøgnings- og kontrolbilag gør det muligt at starte  \r\n\r\n udsøgningen i forbindelse med 1. indgangstest. Udsøgningen afvikles i  \r\n\r\n forbindelse med hver af de centrale indgangstests, det vil sige i 10 kørsler.  \r\n\r\n</P>  \r\n\r\n<P>Selvangivelserne for skatteydere, der nøjes med at underskrive  \r\n\r\n erklæringen, gennemgår de samme kontroller m.v. i kontrol- og  \r\n\r\n udsøgningssystemet som de øvrige selvangivelser. </P>  \r\n\r\n<P>3.2.2. </P>  \r\n\r\n<P>Kontroloplysninger på blanketterne R 75 og R 75s </P>  \r\n\r\n<P>Som led i lignings- og kontrolarbejdet opsamles en række oplysninger om  \r\n\r\n skatteyderens indkomst- og formueforhold. For personer med ligningsartkode og  \r\n\r\n med forskudt regnskabsår udskrives oplysningerne automatisk på kontrol- og  \r\n\r\n udsøgningsblanket R 75. Der udskrives samtidig R 75 for disses ægtefæller.  \r\n\r\n For øvrige skatteydere udskrives R 75 kun, hvis skatteyderen er udsøgt eller  \r\n\r\n kommunen har rekvireret udskrivning af R 75. </P>  \r\n\r\n<P>For aktie- og anpartsselskaber udskrives oplysninger automatisk på R 75s.  \r\n\r\n Kontrolbilaget for selskaber m.v. udskrives første gang i april 1983. </P>  \r\n\r\n<P>I tiden juli - december 1983 udskrives på særskilt blanket - oplysninger  \r\n\r\n om rente af private pantebreve, som er indberettet til  \r\n\r\n statsskattedirektoratet som led i den stikprøvevise kontrol af  \r\n\r\n pantebrevsrenter. </P>  \r\n\r\n<P>I august 1983 udskrives på særskilt blanket oplysninger om byggeudgifter  \r\n\r\n til brug ved kontrolarbejdet, jf. lov nr. 224 af 8. juni 1979 om kontrol med  \r\n\r\n visse byggearbejder m.v. </P>  \r\n\r\n<P>3.2.3. </P>  \r\n\r\n<P>Udsøgningssystemet </P>  \r\n\r\n<P>Systemet bygger på en maskinel registrering og sammenligning af  \r\n\r\n forskellige skatteregistres indhold og er opbygget med sorteringsgrupper og  \r\n\r\n kriterier. </P>  \r\n\r\n<P>Der udsøges automatisk for indkomstdifferencer, der fremkommer ved  \r\n\r\n maskinel sammenligning af selvangivelse og kontroloplysninger, og desuden i  \r\n\r\n en række særlige situationer. Det drejer sig om følgende forhold: </P>  \r\n\r\n<P>- A-indkomstdifferencer </P>  \r\n\r\n<P>- B-indkomstdifferencer </P>  \r\n\r\n<P>- renteindkomstdifferencer </P>  \r\n\r\n<P>- Ejendomssalg </P>  \r\n\r\n<P>- Fejl ved beregning af ejendomsoverskud eller -underskud </P>  \r\n\r\n<P>- Skatteyderen eller dennes ægtefælle er død i 1982 </P>  \r\n\r\n<P>- Fejl i mandtalskoder </P>  \r\n\r\n<P>Herudover kan den enkelte kommune selv fastsætte yderligere kriterier,  \r\n\r\n efter hvilke selvangivelser ønskes udtaget til nærmere ligningsmæssig  \r\n\r\n kontrol. Dette bør dog først ske, efter der er afsat ressourcer til de under  \r\n\r\n punkt 4.7. og 4.8. nævnte aktiviteter. </P>  \r\n\r\n<P>Deltagelse i 7. og 10. udsøgningskørsel er obligatorisk. Derved sikres at  \r\n\r\n udsøgningen også omfatter tilfælde, hvor oplysningssedlerne er indgået med  \r\n\r\n forsinkelse. Dette har endvidere betydning for skatteydere, der har  \r\n\r\n underskrevet erklæring på selvangivelsen. </P>  \r\n\r\n<P>Systemernes nærmere indhold fremgår af statsskattedirektoratets  \r\n\r\n &quot;Vejledning om slutopgørelsen m.v. for 1982&quot;, som vil blive udsendt  \r\n\r\n til kommunerne. </P>  \r\n\r\n<P>3.4. </P>  \r\n\r\n<P>Statens ligningssystem for erhvervsdrivende (SLS-E) </P>  \r\n\r\n<P>3.4.1. </P>  \r\n\r\n<P>Ligningssystemet for erhvervsdrivende er en videreførelse af det  \r\n\r\n edb-system, som med virkning for indkomståret 1978 blev indført til støtte  \r\n\r\n for sagsstyringen og -fordelingen. </P>  \r\n\r\n<P>For indkomståret 1981 blev systemet udvidet væsentligt. </P>  \r\n\r\n<P>Stamoplysningerne blev udvidet med VIRKNR. For 1982 udvides  \r\n\r\n stamoplysningerne og der udsendes udskrift af, efter hvilke af følgende  \r\n\r\n kriterier en erhvervsdrivende er optaget på mandtallet: </P>  \r\n\r\n<P CLASS=PUNKT> <B>1.</B> Aktiv i den centrale register over  \r\n\r\n indeholdelsespligtige (CIR-K) </P>  \r\n\r\n<P CLASS=PUNKT> <B>2.</B> Ligningsart som erhvervsdrivende (Ligningsartkode  \r\n\r\n 2, 3, 4, 6, 7 eller 9) i det centrale skatteyderregister (CSR-L) </P>  \r\n\r\n<P CLASS=PUNKT> <B>3.</B> Registreret med over- eller underskud af virksomhed  \r\n\r\n i det centrale skatteyderregister (CSR-L) </P>  \r\n\r\n<P CLASS=PUNKT> <B>4.</B> Aktiv i toldvæsenets VIRK-register </P>  \r\n\r\n<P>Systemet videreføres for indkomståret 1982 med indberetning til  \r\n\r\n SLS-E-systemet af regnskabsoplysninger for samme statistiske udsnit af de  \r\n\r\n erhvervsdrivende som for indkomståret 1981. De indberettede  \r\n\r\n regnskabsoplysninger registreres i SLS-E, og der beregnes nøgletal for de  \r\n\r\n indberettede virksomheder, ligesom der foretages branche- og  \r\n\r\n årssammenligninger. Oplysningerne udskrives til brug ved ligningen og er  \r\n\r\n terminaltilgængelige. </P>  \r\n\r\n<P>Indberetningen af regnskabsoplysninger foretages via  \r\n\r\n amtsskatteinspektoraterne på virksomhedsskemaer, der udskrives fra  \r\n\r\n statsskattedirektoratet. Skemaerne udfyldes efter nærmere aftale mellem den  \r\n\r\n enkelte kommune og amtsskatteinspektoratet. For kommuner, der ikke ser sig i  \r\n\r\n stand til at udføre arbejdet, foretages indberetningerne af  \r\n\r\n amtsskatteinspektoratet. </P>  \r\n\r\n<P>Der er adgang for ligningsmyndighederne til at foretage supplerende  \r\n\r\n indberetninger, f.eks. for selvangivelser, der udtages til nærmere kontrol.  \r\n\r\n</P>  \r\n\r\n<P>Systemet vil gøre det muligt at indvinde erfaringer om, hvilke nøgletal og  \r\n\r\n tilsvarende sammenhænge af regnskabstal der for den enkelte  \r\n\r\n erhvervsvirksomhed og for branchen kan benyttes i lignings- og  \r\n\r\n kontrolarbejdet, herunder årssammenligninger for den enkelte virksomhed og  \r\n\r\n for branchen. </P>  \r\n\r\n<P>Det forventes, at der, efterhånden som SLS-E-systemet udvikles og  \r\n\r\n indarbejdes, kan frigøres personaleressourcer til styrkelse af  \r\n\r\n kontrolindsatsen. </P>  \r\n\r\n<P>3.4.2. </P>  \r\n\r\n<P>For indkomståret 1982 indeholder systemet herefter følgende: </P>  \r\n\r\n<P CLASS=PUNKT> <B>1.</B> Et mandtal over skattepligtige erhvervsdrivende  \r\n\r\n personer og selskaber m.v., som udsendes til kommuner og  \r\n\r\n amtsskatteinspektorater i marts 1983. </P>  \r\n\r\n<P CLASS=PUNKT> <B>2.</B> En SLS-E udskrift for hver enkelt skattepligtig der  \r\n\r\n er optaget på mandtallet. </P>  \r\n\r\n<P CLASS=PUNKT> <B>3.</B> Virksomhedsskemaer til brug ved indberetning af  \r\n\r\n regnskabsoplysninger for det antal virksomheder, der som minimum skal indgå i  \r\n\r\n branche- og årssammenligningen. </P>  \r\n\r\n<P CLASS=PUNKT> <B>4.</B> En liste over erhvervsdrivende opdelt efter  \r\n\r\n branche. </P>  \r\n\r\n<P CLASS=PUNKT> <B>5.</B> For de kommuner, der for indkomståret 1981 har  \r\n\r\n indberettet årstal for udsøgning af erhvervsdrivendes selvangivelser til  \r\n\r\n kontrol, udskrives en liste over de skatteydere, der er planlagt kontrolleret  \r\n\r\n for indkomståret 1982. </P>  \r\n\r\n<P>SLS-E-systemet - herunder resultatmateriale for de særligt indberettede  \r\n\r\n virksomheder - er nærmere beskrevet i &quot;Vejledning om statens  \r\n\r\n ligningssystem for erhvervsdrivende (SLS-E)&quot;. </P>  \r\n\r\n<P>3.4.3. </P>  \r\n\r\n<P>Andre aktiviteter, herunder indberetninger </P>  \r\n\r\n<P>Indberetning til statens ligningssystem for erhvervsdrivende af omfanget  \r\n\r\n af den udførte kontrol er obligatorisk. Der foretages en kvalificeret  \r\n\r\n gennemgang af samtlige selvangivelser og regnskaber med henblik på  \r\n\r\n tilrettelæggelsen af et videre ligningsarbejde. Efterhånden som  \r\n\r\n ligningsarbejdet afvikles, indberettes omfanget af den udførte kontrol  \r\n\r\n angivet som partiel kontrol eller total kontrol. </P>  \r\n\r\n<P>For de kommuner, der har etableret eller agter at etablere ordninger,  \r\n\r\n hvorefter erhvervsdrivende over en årrække udtages til kontrol, er der  \r\n\r\n mulighed for at indberette det årstal, i hvilket en erhvervsdrivendes  \r\n\r\n selvangivelser er planlagt udtaget til nærmere kontrol. </P>  \r\n\r\n<P>Den igangværende registrering af hovedaktionærforhold m.v.,  \r\n\r\n interessentskaber, partrederier, kommanditselskaber og andre flerejede  \r\n\r\n selskaber videreføres og udbygges. For virksomheder med flere ejere skabes  \r\n\r\n reference mellem disse, og der udpeges en kommune, som skal kontrollere  \r\n\r\n virksomhedsregnskabet. </P>  \r\n\r\n<P>Der bør i fornødent omfang udarbejdes oversigter til belysning af  \r\n\r\n koncernens opbygning og struktur. </P>  \r\n\r\n<P>Indberettede og registrerede data indgår i grundlaget for udarbejdelse af  \r\n\r\n statistikker, der udsendes til kommunerne og amtsskatteinspektoraterne, bl.a.  \r\n\r\n til brug ved planlægningen og tilsynet med ligningen. </P>  \r\n\r\n<P>3.4.4. </P>  \r\n\r\n<P>Den fremtidige udvikling af SLS-E-systemet </P>  \r\n\r\n<P>Statsskattedirektoratet vil for kommende år i samarbejde med kommunerne  \r\n\r\n søge at indarbejde dataindholdet til SLS-E-systemet i selvangivelsen for  \r\n\r\n erhvervsdrivende (S 10), så særskilt indberetning til SLS-E-systemet  \r\n\r\n bortfalder. Endvidere er det meningen, at erfaringerne fra den supplerende  \r\n\r\n SLS-E-analyse, hvori 32 kommuner deltager, skal indgå i arbejdet med at  \r\n\r\n videreudvikle SLS-E-systemet til et egentligt udsøgningssystem. </P>  \r\n\r\n<P CLASS=PUNKT> <B>4.</B> </P>  \r\n\r\n<P>Retningslinier for ligningen </P>  \r\n\r\n<P>4.1. </P>  \r\n\r\n<P>Anvisninger </P>  \r\n\r\n<P>Statsskattedirektoratets anvisninger om ligningen for 1982 udsendes i  \r\n\r\n januar måned 1983 i &quot;Meddelelser fra statsskattedirektoratet og  \r\n\r\n ligningsrådet&quot;. Anvisningerne, der er godkendt af ligningsrådet, er  \r\n\r\n bindende for de lignende myndigheder, herunder skatterådene. </P>  \r\n\r\n<P>4.2. </P>  \r\n\r\n<P>Ligningsvejledning 1982 </P>  \r\n\r\n<P>Statsskattedirektoratets ligningsvejledning for personer udsendes til  \r\n\r\n skattemyndighederne i slutningen af marts 1983. </P>  \r\n\r\n<P>Ligningsvejledningen for selskaber udsendes omkring 1. april 1983. </P>  \r\n\r\n<P>Vejledningen om overenskomster til undgåelse af dobbeltbeskatning udsendes  \r\n\r\n i maj måned 1983. </P>  \r\n\r\n<P>Vejledningerne finder anvendelse ved ligningen for indkomståret 1982. De  \r\n\r\n giver udtryk for direktoratets opfattelse af gældende praksis og skal i  \r\n\r\n almindelighed følges af hensyn til kravet i skattestyrelseslovens § 14 om, at  \r\n\r\n ligningen skal være ensartet over hele landet. </P>  \r\n\r\n<P>4.3. </P>  \r\n\r\n<P>Revisionsmeddelelser </P>  \r\n\r\n<P>Statsskattedirektoratet udsender i begyndelsen af 1983 en  \r\n\r\n revisonsmeddelelse om retningslinier for kontrollen med prisfastsættelsen ved  \r\n\r\n vareudveksling m.v. mellem koncernforbundne selskaber hvoraf et eller flere  \r\n\r\n ligger i udlandet, jf. punkt 4.8.6. </P>  \r\n\r\n<P>Indsamlingen af lokalt indhentede erfaringer om skatteunddragelser vil  \r\n\r\n blive fortsat og videregivet, dels ved møder med lokalforvaltningen, dels ved  \r\n\r\n revisionsmeddelelser. </P>  \r\n\r\n<P>4.4. </P>  \r\n\r\n<P>Skatteydere med ukomplicerede skattemæssige forhold </P>  \r\n\r\n<P>Ligningsarbejdet skal tilrettelægges og afvikles, så det tilstræbes, at  \r\n\r\n alle skatteydere med ukomplicerede skattemæssige forhold (almindelige  \r\n\r\n lønmodtagere og pensionister m.v.) er færdigbehandlet, inden første  \r\n\r\n slutopgørelse udsendes. </P>  \r\n\r\n<P>4.5. </P>  \r\n\r\n<P>Forhøjelse af skatteansættelser, hvori indgår skønsmæssig vurdering </P>  \r\n\r\n<P>Ved statsskattedirektoratets cirkulære nr. 487 af 3. november 1976 er det  \r\n\r\n bestemt, at forhøjelser af en skønsmæssig værdiansættelse af enkeltposter,  \r\n\r\n der vedrører privatforbruget, ikke kan ske, medmindre forhøjelsen er  \r\n\r\n væsentlig, og at en sådan ændring ikke kan foretages efter udsendelse af  \r\n\r\n første slutopgørelse. </P>  \r\n\r\n<P>Med henblik på en hensigtsmæssig tilrettelæggelse af ligningsarbejdet er  \r\n\r\n det ved SD-cirkulære 1979-17 bestemt, at der for bogførings- og  \r\n\r\n regnskabspligtige kan foretages forhøjelser af skønsposter efter udsendelse  \r\n\r\n af første slutopgørelse, såfremt selvangivelsen er udtaget til partiel eller  \r\n\r\n total kontrol, og der på forhånd er givet meddelelse herom. Reglerne omtales  \r\n\r\n nærmere i ligningsvejledningen. </P>  \r\n\r\n<P>4.6. </P>  \r\n\r\n<P>Udtagelse og indberetning af bødesager </P>  \r\n\r\n<P>For at sikre en ensartet udtagelse af sager, hvor det må antages, at der  \r\n\r\n foreligger overtrædelse af skattekontrollovens § 13 eller straffelovens §  \r\n\r\n 289, er det ved skrivelse af 27. december 1977 pålagt kommunerne at udtage og  \r\n\r\n indberette sager, hvori overtrædelse skønnes at foreligge, til  \r\n\r\n amtsskatteinspektoraterne. </P>  \r\n\r\n<P>4.7. </P>  \r\n\r\n<P>Ligningskontrol og kontrolsamarbejde </P>  \r\n\r\n<P>4.7.1. </P>  \r\n\r\n<P>Der vil i 1983 ske en udvidelse af samarbejdet mellem skattevæsenet,  \r\n\r\n toldvæsenet og politiet. Amtsskatteinspektoraterne og kommunerne vil blive  \r\n\r\n inddraget i dette arbejde. </P>  \r\n\r\n<P>4.7.2. </P>  \r\n\r\n<P>Statsskattedirektoratet og ligningsrådet finder det på baggrund af  \r\n\r\n erfaringer indhøstet ved kontrollen med ligningen for indkomståret 1981  \r\n\r\n nødvendigt at øge kontrollens effektivitet og forebyggende virkning.  \r\n\r\n Ligningskontrollen bør i større omfang end hidtil ske i form af revision ude  \r\n\r\n i virksomhederne, ved kombinerede arbejdsgiver- og ligningskontrolbesøg og  \r\n\r\n ved besøg tilrettelagt i samarbejde med toldvæsenet. Det opnås herved også at  \r\n\r\n virksomheder, som efterlever lovgivningens krav, ulejliges mindst muligt. De  \r\n\r\n kommunale ligningsplaner bør indeholde et mål for kontrol på stedet,  \r\n\r\n eventuelt angivet ved antal planlagte besøg. </P>  \r\n\r\n<P>Stamoplysningerne i SLS-E-systemet er for 1982 udvidet med oplysninger om  \r\n\r\n toldvæsenets VIRKNR. Kommunerne bør kontrollere, at momsregistrerede  \r\n\r\n virksomheders ejere selvangiver over/underskud ved virksomhed. </P>  \r\n\r\n<P>Ved planlægningen af revisionsindsatsen er det vigtigt, at også offentlige  \r\n\r\n myndigheder, institutioner, betydende foreninger og fonde inddrages, også med  \r\n\r\n henblik på kontrol af at pligten til at indsende oplysningssedler i medfør af  \r\n\r\n skattekontrollovens § 7 er overholdt. Endvidere udskrives der  \r\n\r\n kontroloplysninger om omsætning med erhvervsdrivende, udbetalte vederlag m.v.  \r\n\r\n</P>  \r\n\r\n<P>Manglende overholdelse af indberetningspligt indberettes til  \r\n\r\n amtsskatteinspektoraterne med henblik på ansvarsspørgsmålet. </P>  \r\n\r\n<P>4.7.3. </P>  \r\n\r\n<P>Flere af de kontrolaktioner, som statsskattedirektoratet har iværksat i de  \r\n\r\n senere år, har vist sig i særlig grad at vedrøre enkelte  \r\n\r\n amtsskatteinspektorater og kommuner. Statsskattedirektoratet vil derfor i  \r\n\r\n efteråret 1982 opfordre amtsskatteinspektørerne til, efter samråd med  \r\n\r\n kommunerne, at fremkomme med forslag til initiativer, som egner sig for en  \r\n\r\n lokalt afgrænset indsats. </P>  \r\n\r\n<P>4.7.4. Lokale kontrolaktioner skal, hvad enten de sker på lokalt initiativ  \r\n\r\n eller på foranledning af statsskattedirektoratet, indberettes til  \r\n\r\n statsskattedirektoratet. Der vil herved kunne ske en hensigtsmæssig  \r\n\r\n koordination af de lokale kontrolaktioner, ligesom man vil kunne informere om  \r\n\r\n erfaringer fra aktioner af tilsvarende art. </P>  \r\n\r\n<P>4.8. </P>  \r\n\r\n<P>Særlige kontrolaktioner </P>  \r\n\r\n<P>4.8.1. </P>  \r\n\r\n<P>Kontrolarbejdet med afdækning af transaktioner med skattelylande  \r\n\r\n videreføres i 1983. I denne forbindelse erindres om de afsagte domme, hvorved  \r\n\r\n skatteydere er idømt betydelige skatteefterbetalinger og straffe i form af  \r\n\r\n bøder og fængsel. </P>  \r\n\r\n<P>4.8.2. </P>  \r\n\r\n<P>I 1982 er indhøstet erfaringer ved undersøgelse af anbringende om ophør af  \r\n\r\n skattepligt. Erfaringerne viser, at kontrollen hermed må skærpes betydeligt.  \r\n\r\n Statsskattedirektoratet vil informere herom og anvise et antal emner for en  \r\n\r\n intensivering af kontrollen. Statsskattedirektoratet vil tilrettelægge en  \r\n\r\n ændret procedure for dokumentation for indtræden af skattepligt i andet land.  \r\n\r\n Der vil ved forhandlinger med fremmede skattemyndigheder blive sikret øget  \r\n\r\n udveksling af informationer til støtte for ligningsarbejdet her i landet.  \r\n\r\n</P>  \r\n\r\n<P>4.8.3. </P>  \r\n\r\n<P>Statsskattedirektoratet udbygger i disse år det internationale samarbejde  \r\n\r\n og har i det forløbne år drøftet fælles anliggender med repræsentanter for en  \r\n\r\n række udenlandske skattevæsener. </P>  \r\n\r\n<P>Antallet af sager, hvor konkrete kontroloplysninger udveksles, eller hvor  \r\n\r\n der begæres bistand, er stærkt stigende. </P>  \r\n\r\n<P>Statsskattedirektoratet og ligningsrådet opfordrer skattemyndighederne til  \r\n\r\n i større omfang end hidtil at udnytte mulighederne for samarbejde med  \r\n\r\n udlandet. Der henvises til revisionsmeddelelse 1982-1. </P>  \r\n\r\n<P>4.8.4. </P>  \r\n\r\n<P>Den i 1981 påbegyndte undersøgelse af bank- og sparekassekonti, som ikke  \r\n\r\n var forsynet med tilstrækkelig identifikation til at indgå i  \r\n\r\n rentekontrolsystemet, er nu afsluttet for konti med indestående på over kr.  \r\n\r\n 30.000 eller renteafkast over kr. 30.000, ialt ca. 3.000 konti. Undersøgelsen  \r\n\r\n godtgjorde, at 90% af disse konti var korrekt selvangivet.  \r\n\r\n Statsskattedirektoratet har i medfør af skattekontrollovens § 11 spærret ca.  \r\n\r\n 100 konti med et samlet indestående på ca. 7 millioner kr. </P>  \r\n\r\n<P>For konti med et indestående på under kr. 30.000 er det aftalt med  \r\n\r\n pengeinstitutternes organisationer, at pengeinstitutterne i samarbejde med  \r\n\r\n statsskattedirektoratet gennemgår disse konti med henblik på en korrekt  \r\n\r\n indberetning til rentekontrolsystemet. </P>  \r\n\r\n<P>4.8.5. </P>  \r\n\r\n<P>Ved ligning af en hovedaktionær eller -anpartshaver, hvor denne og  \r\n\r\n selskabet er hjemmehørende i forskellige kommuner, optages kontakt med  \r\n\r\n ligningsmyndigheden i selskabskommunen med henblik på en samordning af  \r\n\r\n ligningskontrollen. Statsskattedirektoratet vil bistå hermed. </P>  \r\n\r\n<P>4.8.6. </P>  \r\n\r\n<P>Til brug for ligningsarbejdet for indkomståret 1982 udsendes redegørelse  \r\n\r\n om retningslinier for kontrollen med prisfastsættelsen ved vareudveksling  \r\n\r\n m.v. mellem koncernforbundne selskaber hvor et eller flere af selskaberne i  \r\n\r\n koncernen ligger i udlandet. Statsskattedirektoratet vil anvise emner for  \r\n\r\n denne kontrol. </P>  \r\n\r\n<P>4.8.7. </P>  \r\n\r\n<P>Det er også i 1982 konstateret, at varer til privat brug i betydeligt  \r\n\r\n omfang &quot;omfaktureres&quot; til udgifter, som fradrages ved  \r\n\r\n indkomstopgørelsen som varekøb eller omkostninger. Ligningsmyndighederne  \r\n\r\n opfordres til under virksomhedsbesøg at være opmærksomme på forretningsgange,  \r\n\r\n varesortiment, korrespondance m.v., som kan afsløre tilfælde af  \r\n\r\n &quot;omfakturering&quot;. </P>  \r\n\r\n<P>4.8.8. </P>  \r\n\r\n<P>Statsskattedirektoratet gøres i stigende omfang opmærksom på  \r\n\r\n dispositioner, som tilsigter i levende live at overføre indkomst og formue  \r\n\r\n til børn uden betaling af skat eller gaveafgift. </P>  \r\n\r\n<P>En almindelig anvendt fremgangsmåde er at lade nystiftede selskaber, der  \r\n\r\n helt eller delvis ejes af den, der ønskes begunstiget, oppebære indkomst ved  \r\n\r\n salgsvirksomhed, af licencer eller af patenter, alene begrundet i ensidige  \r\n\r\n dispositioner fra den hidtidige indkomstmodtager/hovedaktionær. </P>  \r\n\r\n<P>Statsskattedirektoratet anmoder om at blive underrettet om sådanne  \r\n\r\n dispositioner. </P>  \r\n\r\n<P CLASS=PUNKT> <B>5.</B> Lignings- og årsagskodestatistik </P>  \r\n\r\n<P>Der vil til kommunerne og amtsskatteinspektoraterne blive udsendt en  \r\n\r\n ligningsstatistik pr. 1. november 1983 og pr. 15. april 1984. Der foretages  \r\n\r\n optællinger af såvel forhøjelser som nedsættelser, opdelt som berigtigelser,  \r\n\r\n førstegangsansættelser og klager til henholdsvis ligningskommission og  \r\n\r\n skatteråd, inden for de sædvanlige skatteyderkategorier. </P>  \r\n\r\n<P>Der vil endvidere blive udskrevet en ligningsstatistik for selskaber m.v.  \r\n\r\n</P>  \r\n\r\n<P>Årsagskodestatistikken udskrives pr. 1. november 1983 og pr. 15. april  \r\n\r\n 1984 sammen med ligningsstatistikken. </P>  \r\n\r\n<P>Til brug for statsskattedirektoratet skal kommunerne indberette  \r\n\r\n stadfæstelser ved ligningskommissionens klagebehandling. </P>  \r\n\r\n<P CLASS=PUNKT> <B>6.</B> </P>  \r\n\r\n<P>Tilsyn med ligningen </P>  \r\n\r\n<P>6.1. </P>  \r\n\r\n<P>Ligningsrådet og statsskattedirektoratets tilsyn efter  \r\n\r\n skattestyrelseslovens § 11 med ligningskommissionernes arbejde varetages uden  \r\n\r\n for Københavns og Frederiksberg kommuner af amtsskatteinspektoraterne, jf.  \r\n\r\n lovens § 19, stk. 1. Amtsskatteinspektoraterne indberetter pr. 1. juli 1984  \r\n\r\n til statsskattedirektoratet og ligningsrådet resultater af og erfaringer fra  \r\n\r\n tilsynsvirksomheden for indkomståret 1982. </P>  \r\n\r\n<P>6.2. </P>  \r\n\r\n<P>Amtsskatteinspektoraterne kan, jf. SD-cirkulære 1979-11 af 30. marts 1979,  \r\n\r\n bemyndige en ligningskommission til at ændre ansættelse for tidligere  \r\n\r\n indkomstår. </P>  \r\n\r\n<P>6.3. </P>  \r\n\r\n<P>Amtsskatteinspektoraterne er ved SD-cirkulære 1979-11 af 30. marts 1979  \r\n\r\n bemyndiget til at udtage selvangivelser efter lovens § 14, stk. 2, til  \r\n\r\n gennemgang og forelæggelse for amtsligningsrådet. Amtsskatteinspektoraterne  \r\n\r\n er ved samme cirkulære bemyndiget til på direktoratets vegne at deltage i  \r\n\r\n ligningskommissionernes møder og forhandlinger efter lovens § 14, stk. 2.  \r\n\r\n</P>  \r\n\r\n<P>6.4. </P>  \r\n\r\n<P>Ligningsplanen indsendes til amtsskatteinspektoratet snarest efter, at  \r\n\r\n ligningskommissionen har vedtaget den. Ændringer i planen indsendes på  \r\n\r\n tilsvarende måde. </P>  \r\n\r\n<P>Statsskattedirektoratet den 26. november 1982 </P>  \r\n\r\n<P>Hans Westerberg </P>  \r\n\r\n<P>Jørgen Sandgren </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/01/1983"
        },
        {
            "displayName": "Accession",
            "displayValue": "C19820019209"
        },
        {
            "displayName": "Entydig dokumentidentifikation",
            "displayValue": "CM021171"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "192"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "26/11/1982"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Statsskattedir. j.nr. 330-520-5. SD-cirk. 1982-41"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}