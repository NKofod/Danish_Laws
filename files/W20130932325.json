{
    "id": 152757,
    "title": "SU - tilbagebetaling - foreløbig udbetalt og endelig tildelt støtte - ændring af indkomstopgørelse ved SKAT",
    "documentTypeId": "240",
    "isSagsforlobPeriodValid": true,
    "shortName": "KEN nr 9323 af 27/03/2013",
    "documentHtml": "<div class=\"bjelke\">Den fulde tekst</div><p class=\"Titel2\">SU - tilbagebetaling - foreløbig udbetalt og endelig tildelt støtte - ændring af indkomstopgørelse ved SKAT</p>\r\n<div class=\"Resume\">\r\n   <p class=\"TekstGenerel\">I vurderingen af, om endelig tildelt SU skulle betales tilbage efter reglerne om egenindkomst og fribeløb skulle - da SU allerede havde været tildelt endeligt ved en tidligere indkomstkontrol - indgå en vurdering af en eventuel berettiget forventning. I den konkrete sag forelå ikke en berettiget forventning</p>\r\n</div>\r\n<p>\r\n   <span class=\"Bold\">Din klage vedrørende tilbagebetaling af SU</span>\r\n</p>\r\n<p>I brev af 9. marts 2012 (modtaget 21. marts 2012) har du klaget over Styrelsen for Videregående Uddannelser og Uddannelsesstøttes (herefter: styrelsen) afgørelse af 17. februar 2012 om tilbagebetaling af SU.</p>\r\n<p>Ankenævnet bemærker, at din klage er modtaget efter klagefristens udløb. Da ankenævnet imidlertid må konstatere, at afgørelsen af 17. februar 2012 ikke indeholder fuldstændige adresseoplysninger, og da ankenævnet må udvise hensyn til, at postgangen fra Manchester kan tage længere tid, under henvisning til, at klagevejledningen alene oplyser, at du skulle have <span class=\"Italic\">sendt </span>din klage inden for fristens udløb, har nævnet besluttet at behandle klagen.</p>\r\n<p>\r\n   <span class=\"Underline\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 17. februar 2012, hvorefter du skal betale SU tilbage for 2010, uanset du også ved brev af 13. maj 2011 blev pålagt at tilbagebetale et (mindre) beløb.</p>\r\n<p>\r\n   <span class=\"Underline\">Begrundelse</span>\r\n</p>\r\n<p>SU-loven (lovbekendtgørelse nr. 661 af 29. juni 2009) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 23.</span> (…)</p>\r\n<p>\r\n   <span class=\"Italic\">Stk. 2.</span> Egenindkomsten er enhver positiv indkomst, der henføres til</p>\r\n<p>eller indgår i den personlige indkomst, kapitalindkomsten og aktieindkomst,</p>\r\n<p>der beskattes efter personskattelovens § 8 a, stk. 2.</p>\r\n<p>\r\n   <span class=\"Italic\">Stk. 3.</span> I egenindkomsten fradrages</p>\r\n<p>1) stipendium efter afsnit I i denne lov,</p>\r\n<p>2) godtgørelse efter § 9 i lov om befordringsrabat til uddannelsessøgende</p>\r\n<p>i ungdomsuddannelser m.v. og § 4 a i lov om befordringsrabat</p>\r\n<p>til studerende ved videregående uddannelser,</p>\r\n<p>3) arbejdsmarkedsbidrag, der fragår ved opgørelse af den skattepligtige</p>\r\n<p>indkomst efter ligningslovens § 8 M, og</p>\r\n<p>4) tilskrevne renter af beløb, der er opsparet den 31. december 1993</p>\r\n<p>på en uddannelseskonto efter lov om uddannelsesopsparing og</p>\r\n<p>ikke senere er hævet. Det opsparede beløb omfatter renter, der</p>\r\n<p>er tilskrevet senest den 31. december 1993.</p>\r\n<p>(…)</p>\r\n<p>\r\n   <span class=\"Bold\">§ 28.</span> Uddannelsesstøtten udbetales med foreløbige beløb i støtteåret. Uddannelsesstøtten tildeles med endelige beløb efter støtteårets afslutning.</p>\r\n<p>\r\n   <span class=\"Bold\">§ 29.</span> Den foreløbige støttetildeling sker på grundlag af de oplysninger, der foreligger ved støttetildelingen.</p>\r\n<p>\r\n   <span class=\"Italic\">Stk. 2.</span> De foreløbige beløb kan ændres, eller udbetalingen kan standses, hvis der i løbet af støtteåret sker ændringer i forhold, der får betydning for tildelingen af uddannelsesstøtte.</p>\r\n<p>\r\n   <span class=\"Italic\">Stk. 3.</span> Foreløbige beløb, der er udbetalt for måneder, hvor den uddannelsessøgende ikke opfylder betingelserne i §§ 2, 2 a, 8, 10 a, 10 b, 11 og 14, § 19, stk. 3 og 4, og § 25, kan kræves tilbagebetalt, før den endelige tildeling finder sted.</p>\r\n<p>\r\n   <span class=\"Italic\">Stk. 4.</span> Undervisningsministeren kan fastsætte regler om denne foreløbige støttetildeling.</p>\r\n<p>\r\n   <span class=\"Bold\">§ 30.</span> Uddannelsesstøtten tildeles med endelige beløb på grundlag af oplysninger om den uddannelsessøgendes egenindkomst, forældrenes indkomstgrundlag, studieforhold, anden offentlig støtte, bopælsstatus m.v.</p>\r\n<p>\r\n   <span class=\"Italic\">Stk. 2.</span> Foreløbige beløb, der er udbetalt, men ikke kan tildeles endeligt, skal betales tilbage. Foreløbige beløb, der skal betales tilbage, fordi egenindkomsten overstiger årsfribeløbet eller uddannelsesfribeløbet, skal dog betales tilbage med halvdelen af beløbet, i det omfang det udgør op til forskellen mellem det laveste og det mellemste fribeløb, og fuldt ud med beløb derover.</p>\r\n<p>\r\n   <span class=\"Italic\">Stk. 5.</span> Der lægges 7 pct. til de beløb, der kræves tilbage efter stk. 2</p>\r\n<p>(…), hvis beløbet overstiger summen af det månedlige stipendium for</p>\r\n<p>udeboende og det månedlige studielån. Tillægget beregnes uden hensyn</p>\r\n<p>til, om beløbet helt eller delvis er betalt tilbage.</p>\r\n<p>Ankenævnet skal bemærke, at nævnet finder, at afgørelsen af 13. maj 2011 var udtryk for en endelig tildeling af SU til dig, jf. SU-lovens § 28. Uanset styrelsen i sin afgørelse tager forbehold for, at ændringer i oplysningerne kan medføre en ændring af kravet, finder nævnet, at reglerne om endelig tildeling finder anvendelse på indkomstkontrolkravet af 13. maj 2011.</p>\r\n<p>SU-loven indeholder regler om, at foreløbig udbetalt støtte altid kan kræves tilbage, hvis forudsætningerne for en endelig tildeling ikke er til stede, jf. SU-lovens § 30, stk. 2, 1. pkt.</p>\r\n<p>SU-loven indeholder derimod ikke regler om, at endeligt tildelt SU kan kræves tilbage på det rent objektive grundlag om støtten vil kunne tildeles efter loven, idet kun foreløbigt udbetalte - men ikke endeligt tildelte - beløb, kan kræves tilbage uden hensyn til den studerendes forventning om at have ret til beløbet. Det beror herefter på en vurdering af for det første, om støtten kunne tildeles efter loven (retshåndhævelseshensynet) og for det andet, om du som borger efter den endelige tildeling af 13. maj 2011 har fået en sådan berettiget forventning, at du har kunnet gå ud fra, at du havde ret til den endeligt tildelte støtte.</p>\r\n<p>I en vurdering af berettiget forventning kan bl.a. indgå en vurdering af proportionaliteten af den nye afgørelse, og om tilbagekaldelsesårsagen er opstået efter den første afgørelse, og således om myndigheden havde mulighed for at træffe den materielt korrekte afgørelse i første omgang. Endvidere kan indgå, om tilbagekaldelsen skyldes nye faktiske oplysninger eller en ændret vurdering af de tilstedeværende faktiske oplysninger.</p>\r\n<p>Ankenævnet finder i dette tilfælde, at du ikke kan støtte ret på en betragtning om berettiget forventning. Ankenævnet har herved lagt vægt på, at ændringen skyldes nye faktiske oplysninger (ændring af din personlige indkomst hos SKAT), og at styrelsen først på tidspunktet for modtagelsen af denne nye oplysning havde mulighed for at træffe den mere korrekte afgørelse efter SU-lovens regler om fribeløb.</p>\r\n<p>Det er indgået i nævnets vurdering, at den nye afgørelse om tilbagebetaling er økonomisk bebyrdende for dig, og at du på nuværende tidspunkt ikke har mulighed for at vælge SU fra med den virkning, at dit fribeløb forhøjes. Ankenævnet anerkender endvidere, at du ikke har optrådt på en måde, der kan bebrejdes dig i henseende til oplysningspligten i SU-lovens § 30, stk. 3.</p>\r\n<p>Det kan dog ikke føre til en ændret vurdering. Ankenævnet har herved særlig lagt vægt på, at posteringen benævnt ”Underholdsbidrag”, på kr. 25.200,- indgår i din årsopgørelse for 2010 under ”Opgørelse af indkomst”. Ankenævnet lægger herefter til grund, at beløbet er beskattet i indkomståret 2010, og derfor har været bragt til udbetaling i 2010, da et underholdsbidrag beskattes i det år, hvor det er bragt til udbetaling. På den baggrund finder nævnet, at du ikke kan have haft en berettiget forventning om, at beløbet ikke skulle indgå i din egenindkomst, da egenindkomsten beregnes på baggrund af den personlige indkomst.</p>\r\n<p>Styrelsen (og ankenævnet) har ikke kompetence til at tage stilling til, om der måtte være begået fejl i forbindelse med opgørelsen af din personlige indkomst. Såfremt du mener, at du har mulighed for at få rettet opgørelsen af din personlige indkomst for skatteåret 2010, kan du henvende dig til SKAT med påstand om ændring. Såfremt SKAT giver dig medhold i en sådan påstand, vil du herefter kunne anmode styrelsen om at genoptage sagen vedrørende beregningen af din egenindkomst i 2010.</p>\r\n<p>Da indkomsten er positiv, skal den herefter medregnes din egenindkomst, jf. SU-lovens § 23, stk. 2. Styrelsen (og ankenævnet) kan ifølge ordlyden af § 23, stk. 2, ikke fradrage andre positive indkomster end de i SU-lovens § 23, stk. 3, nævnte. Af SU-lovens § 23, stk. 3, fremgår ikke, at underholdsbidrag kan fradrages.</p>\r\n<p>Ankenævnet tiltræder derfor styrelsen afgørelse af 17. februar 2012 om tilbagebetaling af SU for støtteåret 2010.</p>\r\n<p>\r\n   <span class=\"Underline\">Sagsfremstilling</span>\r\n</p>\r\n<p>Det fremgår af din årsopgørelse for skatteåret 2010 fra SKAT, at der under rubrikken ”Opgørelse af indkomst” bl.a. indgår en postering benævnt ”Underholdsbidrag” på kr. 25.200,-.</p>\r\n<p>Styrelsen har ved brev af 13. maj 2011 meddelt dig, at du skal betale SU tilbage for året 2010, idet din egenindkomst oversteg dit fribeløb. Styrelsen krævede derfor kr. 2.984,- tilbagebetalt.</p>\r\n<p>Styrelsen har ved brev af 17. februar 2012 meddelt dig, at du skal betale SU tilbage for året 2010 grundet en for høj egenindkomst i forhold til dit fribeløb. Styrelsen krævede ved denne indkomstkontrol kr. 26.020,- tilbage i for meget udbetalt SU.</p>\r\n<p>Du har i brev af 9. marts 2012 klaget til Ankenævnet for Uddannelsesstøtten og bl.a. anført, at du i december 2010 meldte SU fra for at imødegå et krav om tilbagebetaling, idet du forudså, at du ellers ville have tjent for meget i forhold til dit fribeløb. Dog havde du tjent kr. 2.500,- for meget, som du betalte tilbage. Du har endvidere oplyst, at din mor har modtaget underholdsbidrag på kr. 25.000,-, og at dette blev tilføjet din årsopgørelse ved en fejl fra dine forældres side. Du har endvidere anført, at du aldrig har modtaget pengene, og at de ikke har været til rådighed på din konto. Du mener derfor, at de ikke skal indregnes i din indkomst for 2010. Endvidere har du anført, at du allerede har betalt tilbage for år 2010 én gang, og at du derfor ikke bør mødes med et nyt krav.</p>\r\n<p>Styrelsen har i brev af 7. august 2012 videresendt sagen sammen med en udtalelse til ankenævnet. Styrelsen har henvist til, at styrelsen anvender de oplysninger, styrelsen har modtaget fra SKAT om indkomsten i støtteåret. Din egenindkomst er i 2010 beregnet til kr. 123.625,- og overskrider fribeløbet.</p>\r\n<p>Ankenævnet har ved brev af 15. august 2012 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p>\r\n<p>Styrelsen har i e-mail af 12. oktober 2012 henvist til, at det ikke fremgår af SU-loven, at den endelige tildeling kun er én begivenhed i form af den årlige indkomstkontrol. Den endelige tildeling er blot defineret ved, at den foregår efter støtteårets afslutning. Styrelsen vil på et hvilet som helst tidspunkt efter støtteårets afslutning kunne rejse krav om tilbagebetaling efter § 30, hvis støttemodtageren har modtaget SU med urette.</p>\r\n<p>Styrelsen har i e-mail af 18. februar 2013 meddelt til nævnet, at hverken den foreløbige eller endelige tildeling er retsstiftende. Den endelige tildeling er retsstiftende, men man kan ikke støtte ret på noget, der senere viser sig at være baseret på urigtige oplysninger. Der er mulighed for omberegning indtil kravet forældes.</p>\r\n<p>Ankenævnet har senest i brev af 1. marts 2013 fremsendt supplerende sagsakter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/06/2013"
        },
        {
            "displayName": "Accession",
            "displayValue": "W20130932325"
        },
        {
            "displayName": "Entydig dokumentidentifikation",
            "displayValue": "BR000284"
        },
        {
            "displayName": "Dato for indlæggelse",
            "displayValue": "29/06/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9323"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "27/03/2013"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "12/003511"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}