{
    "id": 156406,
    "title": "Ankestyrelsens principafgørelse D-30-97 om offentlig/privat arbejdsgiver - familiebehandlingscenter - dagpenge",
    "documentTypeId": "240",
    "isSagsforlobPeriodValid": true,
    "shortName": "KEN nr 9347 af 15/11/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse D-30-97 om offentlig/privat arbejdsgiver - familiebehandlingscenter - dagpenge</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Et center for familiebehandling i interessentskabsform blev anset for offentlig arbejdsgiver, da selskabets udgifter blev dækket med mere end 50% af offentlige midler, og da der var tale om løsning af kommunale og amtskommunale sociale behandlingsopgaver.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om dagpenge ved sygdom eller fødsel - lovbekendtgørelse nr. 632 af 22. juli 1997 - § 1, stk. 4</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om et center for familiebehandling drevet i interessentskabsform. Selskabet havde til formål at drive behandlingscenter for ressourcesvage og opløsningstruede familier eller enkelte familiemedlemmer. Centrets mål var, at give praktisk hjælp og støtte til de anbragte beboere samt at planlægge og gennemføre pædagogisk-, social- og terapeutisk behandling.</p>\r\n<p>Selskabet var ikke en institution godkendt efter den sociale lovgivning, men blev benyttet af kommuner og amtskommuner mod betaling. De anbringende myndigheder førte tilsyn med deres respektive anbragte borgere.</p>\r\n<p>Kommunen traf afgørelse om, at selskabet ikke kunne få dag pengerefusion. Begrundelsen var, at selskabet ansås for en privat institution, hvis udgifter blev dækket med mindst 50% af offentlige midler, jf. dagpengelovens § 1, stk. 3 (nu § 1, stk. 4).</p>\r\n<p>Selskabet anførte i anken, at der var tale om et interessentskab, som blev ejet af 5 personer, som også deltog i det daglige arbejde. Derudover var der ansat 5 medarbejdere til at varetage pædagogiske og terapeutiske funktioner. Der blev tilbudt familiebehandling, individuel- og gruppeterapi. Der var ingen overenskomst med det offentlige, og selskabet modtog heller ikke støtte eller lignende.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Selskabet havde ikke ret til dagpengerefusion, idet selskabet måtte anses for offentlig arbejdsgiver i dagpengelovens forstand.</p>\r\n<p>Offentlige arbejdsgivere efter dagpengeloven er offentlige myndigheder samt private institutioner, hvis udgifter dækkes med mindst 50 % af offentlige midler, jf. dagpengelovens § 1, stk. 4. Offentlige arbejdsgivere afholder udgifterne til dagpenge i hele fraværsperioden, jf. lovens § 1, stk. 2, nr. 2, § 3, stk. 4 og § 25, stk. 2.</p>\r\n<p>Dagpengeudvalget lagde ved afgørelsen vægt på, at selskabets udgifter blev dækket med mere end 50% af offentlige midler, og på at der var tale om løsning af kommunale og amtskommunale sociale behandlingsopgaver.</p>\r\n<p>Dagpengeudvalget tiltrådte således kommunens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19970934725"
        },
        {
            "displayName": "Entydig dokumentidentifikation",
            "displayValue": "BS009197"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9347"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/11/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 700040-97"
        },
        {
            "displayName": "Stikord",
            "displayValue": "D-30-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}