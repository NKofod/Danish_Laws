{
    "id": 115243,
    "title": "Dagpengeperiode, beskæftigelseskrav, indplacering på ny",
    "documentTypeId": "230",
    "isSagsforlobPeriodValid": true,
    "shortName": "AFG nr 10403 af 04/07/2007",
    "documentHtml": "<div class=\"bjelke\">Den fulde tekst</div><p class=\"Titel2\">Dagpengeperiode, beskæftigelseskrav, indplacering på ny</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Et medlem var blevet indplaceret i en dagpengeperiode den 8. marts 2004.</div>\r\n        </p>\r\n        <p class=\"Tekst2\">\r\n          <div>Medlemmet gik i maj 2005 fra at være deltidsforsikret til at være fuldtidsforsikret, og hun meldte sig ledig. Hun ønskede i den forbindelse at blive indplaceret i en ny dagpengeperiode.</div>\r\n        </p>\r\n        <p class=\"Tekst2\">\r\n          <div>Der var i sagen ikke tvivl om, at medlemmet siden indplaceringen den 8. marts 2004 ikke havde haft 1924 timers beskæftigelse.</div>\r\n        </p>\r\n        <p class=\"Tekst2\">\r\n          <div>Nævnet traf afgørelse om, at medlemmet ikke i forbindelse med at hun gik fra at være deltidsforsikret til at være fuldtidsforsikret eller ved ledigmeldelse kunne blive indplaceret i en dagpengeperiode på ny.</div>\r\n        </p>\r\n        <p class=\"Tekst2\">\r\n          <div>Ankenævnet tiltrådte således direktoratets afgørelse.</div>\r\n        </p>\r\n      </div>\r\n      <p class=\"Tekst\">Ankenævnet har behandlet Deres klage på møde den 28. juni 2007.</p>\r\n      <p class=\"Tekst\">Nævnet traf denne</p>\r\n      <p class=\"Tekstoverskrift\">A F G Ø R E L S E</p>\r\n      <p class=\"Tekst\">De har ikke ret til at blive indplaceret på ny i en dagpengeperiode den 2. maj eller den 30. maj 2005.</p>\r\n      <p class=\"Tekst\">Ankenævnet tiltræder således Arbejdsdirektoratets afgørelse af den 26. januar 2006.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De den 8. marts 2004 blev indplaceret i dagpengeperioden som deltidsforsikret,</p>\r\n        <p class=\"Liste1\"><span class=\"Liste1Nr\">–</span> De med virkning fra den 2. maj 2005 blev fuldtidsforsikret,</p>\r\n        <p class=\"Liste1\"><span class=\"Liste1Nr\">–</span> De meldte Dem ledig den 30. maj 2005, og</p>\r\n        <p class=\"Liste1\"><span class=\"Liste1Nr\">–</span> De ikke siden 8. marts 2004 har haft 1924 timers beskæftigelse.</p>\r\n      </p>\r\n      <p class=\"Tekst\">De anfører i Deres klagebrev af 20. marts 2006, at De ved overgang fra deltidsforsikring til fuldtidsforsikring den 2. maj 2005 forud havde haft 1924 timers beskæftigelse over en 3-årig periode. Dette burde efter Deres opfattelse være tilstrækkeligt til at udvirke påbegyndelse af en ny dagpengeperiode. De finder ikke, at der er lovhjemmel til direktoratets og a-kassernes praksis, hvorefter dagpengeperioden højst beregnes hvert 3. år.</p>\r\n      <p class=\"Tekst\"><span class=\"Italic\">Indplacering i dagpengeperioden</span></p>\r\n      <p class=\"Tekst\">Et medlem, der ved sin ledigmeldelse har opfyldt beskæftigelseskravet i arbejdsløshedsforsikringslovens § 53, stk. 2 (mindst 1924 timer inden for de sidste 3 år), og i øvrigt opfylder betingelserne for ret til dagpenge, kan modtage dagpenge i sammenlagt 4 år inden for en periode på 6 år.</p>\r\n      <p class=\"Tekst\">Ovennævnte gælder imidlertid kun, hvis der er gået mindst 1 år siden sidste indplacering i dagpengeperioden, og medlemmet har haft 1924 arbejdstimer efter datoen for sin sidste indplacering. Timerne skal ligge inden for de sidste 3 år.</p>\r\n      <p class=\"Tekst\">Er ovennævnte betingelser ikke opfyldt, fortsætter medlemmet i sin tidligere indplacering. Det betyder, at medlemmet har ret til dagpenge i 4 år minus det antal dage, som medlemmet eventuelt tidligere har fået udbetalt dagpenge for.</p>\r\n      <p class=\"Tekst\">For at få ret til påbegyndelse af en ny periode (på sammenlagt 4 år inden for 6 år) skal et medlem dokumentere på ny at have haft beskæftigelse, af det omfang som er nævnt i § 53, stk. 2. Dette fremgår af § 55, stk. 1.</p>\r\n      <p class=\"Tekst\">Det er ankenævnets opfattelse, at der ud fra ordlyden af bestemmelsen i § 55, stk. 1, skal være tale om arbejde, som ikke tidligere har dannet grundlag for indplacering. Det vil sige, at arbejde, der én gang er brugt til at ”starte” en 4-årig dagpengeperiode ikke igen kan bruges til samme formål.</p>\r\n      <p class=\"Tekst\">De skulle således have haft beskæftigelse på mindst 1924 timer efter seneste indplacering og inden for de sidste 3 år for igen at blive indplaceret i en ny dagpengeperiode, dvs. for at starte forfra som dagpengemodtager.</p>\r\n      <p class=\"Tekst\">Dette fremgår også af bekendtgørelse om beskæftigelseskrav og dagpengeperiode § 1, stk. 4, hvorefter beskæftigelse, der ligger forud for en tidligere indplacering, ikke kan indgå i opgørelsen. Denne bekendtgørelse er udstedt med hjemmel i arbejdsløshedsforsikringslovens §§ 53 og 55.</p>\r\n      <p class=\"Tekst\">Ankenævnet finder således ikke modstrid mellem reglerne i arbejdsløshedsforsikringsloven og bekendtgørelsen om beskæftigelseskrav og dagpengeperiode.</p>\r\n      <p class=\"Tekst\">De har ikke efter Deres tidligere indplacering den 8. marts 2004 haft beskæftigelse i mindst 1924 timer. De kan derfor ikke indplaceres på ny den 2. maj eller den 30. maj 2005.</p>\r\n      <p class=\"Tekst\">Ved regelændringerne om ophævelse af reglerne om delperiode 1 og delperiode 2 i 2003, blev formuleringen af beskæftigelseskravet ikke ændret på dette punkt. Beregningsmåden er således den samme efter ophævelse af reglerne om delperiode 1 og delperiode 2.</p>\r\n      <p class=\"Tekst\"><span class=\"Italic\">Opgørelse til brug for ny indplacering</span></p>\r\n      <p class=\"Tekst\">Opgørelse af beskæftigelseskravet til brug for ny indplacering i en dagpengeperiode (4 år inden for 6 år) skal ske løbende. Dette fremgår af § 12, stk. 2 jf. stk. 1 i bekendtgørelsen om beskæftigelseskrav.</p>\r\n      <p class=\"Tekst\">Selve indplaceringen sker imidlertid jf. ovenfor først, når medlemmet har haft nye 1924 timers arbejde inden for en 3-års periode.</p>\r\n      <p class=\"Tekst\">Der er ikke – hverken i loven eller i bekendtgørelse om beskæftigelseskrav – særlige regler for indplacering i forbindelse med ændring af forsikringsstatus. Betingelserne for ret til indplacering i dagpengeperioden er således de ovenfor anførte.</p>\r\n      <p class=\"Tekstoverskrift\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 53, stk. 2, og stk. 8, litra a og § 55, stk. 1, og stk. 8 i lov om arbejdsløshedsforsikring mv., jf. lovbekendtgørelse nr. 708 af 13. august 2003,</p>\r\n        <p class=\"Liste1\"><span class=\"Liste1Nr\">–</span> § 1, stk. 1 og 4, i Arbejdsdirektoratets bekendtgørelse nr. 504 af 16. juni 2003 om beskæftigelseskrav og dagpengeperiode.</p>\r\n      </p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">Arbejdsdirektoratet,</p>\r\n      <p class=\"Tekst\">A-kasse</p>\r\n      <p class=\"Tekst\"><span class=\"Bold\">Regler</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 708 af 13. august 2003:</span></p>\r\n      <p class=\"Tekst\">Kapitel 10</p>\r\n      <p class=\"Tekst\"><span class=\"Italic\">Ret til dagpenge og aktiveringsydelse</span></p>\r\n      <p class=\"Tekst\"><span class=\"Bold\">§ 53.</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 2.</span> Retten til at opnå dagpenge i de i § 55, stk. 1 og 3, nævnte perioder er endvidere betinget af,</p>\r\n      <p>\r\n        <p class=\"Liste1\"><span class=\"Liste1Nr\">a)</span> at et fuldtidsforsikret medlem har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 52 uger inden for de sidste 3 år, eller i en tilsvarende periode har udøvet selvstændig erhvervsvirksomhed i væsentligt omfang,</p>\r\n        <p class=\"Liste1\"><span class=\"Liste1Nr\">b)</span> at et deltidsforsikret medlem, jf. kapitel 11, har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 34 uger inden for de sidste 3 år.</p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 8.</span> Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler om anvendelsen af stk. 2-4, 6 og 7, herunder regler om, at timer, for hvilke der er udbetalt løn, kan indgå i beregningen af beskæftigelseskravet.</p>\r\n      <p class=\"Tekst\"><span class=\"Bold\">§ 55.</span> Et medlem, der har erhvervet ret til dagpenge, jf. §§ 53 og 54, kan modtage dagpenge efter §§ 51 og 52 a, jf. §§ 47 og 70, i sammenlagt 4 år inden for en periode på 6 år, jf. dog stk. 3. Der erhverves ret til påbegyndelse af en ny periode, hvis medlemmet dokumenterer på ny at have haft beskæftigelse i det omfang, der er nævnt i § 53, stk. 2 eller 6.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 8</span>. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af stk. 1-7, herunder regler om periodernes varighed og beregning efter stk. 5-7.</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 504 af 16. juni 2003 om beskæftigelseskrav og dagpengeperiode:</span></p>\r\n      <p class=\"Tekst\">I medfør af § 53, stk. 8, § 55, stk. 8, § 74 d, stk. 2, § 75 b, stk. 10, og § 95 i lov om arbejdsløshedsforsikring m.v., jf. lovbekendtgørelse nr. 799 af 24. september 2002, som ændret ved lov nr. 420 af 10. juni 2003, og § 8, stk. 2, i lov om servicejob, jf. lovbekendtgørelse nr. 36 af 22. januar 2001, jf. § 2, stk. 2, i lov nr. 140 af 25. marts 2002, fastsættes efter forhandling med Landsarbejdsrådet 1</p>\r\n      <p class=\"Tekst\"><span class=\"Bold\">§ 1.</span> Indplacering i dagpengeperioden er for et fuldtidsforsikret medlem betinget af, at medlemmet har været beskæftiget som lønmodtager i en tid, som sammenlagt svarer til beskæftigelse i fagets fulde, sædvanlige arbejdstid i mindst 52 uger inden for de sidste 3 år, eller i en tilsvarende periode har udøvet selvstændig erhvervsvirksomhed i væsentligt omfang, jf. § 53, stk. 2, litra a, i lov om arbejdsløshedsforsikring m.v. (loven).</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 4.</span> Beskæftigelse, der ligger forud for en tidligere indplacering, kan ikke indgå i en opgørelse efter stk. 1-3.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/02/2008"
        },
        {
            "displayName": "Accession",
            "displayValue": "X20071040301"
        },
        {
            "displayName": "Entydig dokumentidentifikation",
            "displayValue": "BE002731"
        },
        {
            "displayName": "Dato for indlæggelse",
            "displayValue": "27/02/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10403"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "04/07/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j.nr. 5100460-06"
        },
        {
            "displayName": "Stikord",
            "displayValue": "Beskæftigelseskrav, Dagpengeperiode, Indplacering på ny"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}