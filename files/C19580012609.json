{
    "id": 62023,
    "title": "Cirkulære angående ændring af reglerne om skattefri afskrivninger m.v. ",
    "documentTypeId": "140",
    "isSagsforlobPeriodValid": false,
    "shortName": "CIR nr 126 af 07/08/1958",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære angående ændring af reglerne om  \r\n\r\n skattefri afskrivninger m.v. </H1>  \r\n\r\n<P></P>  \r\n\r\n<P CLASS=SUB-TITLE>(Til de skattelignende myndigheder). </P>  \r\n\r\n<BR>  \r\n\r\n<P>Hermed følger eksemplarer af lovbekendtgørelse nr. 232 af 4. juni 1958 af  \r\n\r\n lov om skattefri afskrivninger m.v., således som denne lov er ændret ved lov  \r\n\r\n nr. 284 af 14. december 1957 og lov nr. 148 af 28. maj 1958. </P>  \r\n\r\n<P>Bortset fra ændringer i §§ 6 og 28 og ophævelsen af § 34 svarer  \r\n\r\n lovbekendtgørelse nr. 232 af 4. juni 1958 ganske til lovbekendtgørelse nr.  \r\n\r\n 290 af 14. december 1957 af lov om skattefri afskrivninger m.v. </P>  \r\n\r\n<P>Ved lov nr. 148 af 28. maj 1958 er der indført en særlig indkomstskat af  \r\n\r\n visse engangsindtægter, bl.a. af den i henhold til reglerne i § 6, jfr. § 13,  \r\n\r\n i afskrivningsloven opgjorte fortjeneste ved afhændelse m.v. af driftsmidler  \r\n\r\n eller skibe i forbindelse med afhændelse m.v. af den pågældende virksomhed og  \r\n\r\n af den i henhold til § 28 i samme lov skattepligtige fortjeneste ved  \r\n\r\n afhændelse m.v. af bygninger og installationer. Loven af 28. maj 1958 har  \r\n\r\n derimod ikke medført nogen ændring i afskrivningslovens regler om den  \r\n\r\n skattemæssige behandling af fortjeneste og tab på de i lovens afsnit II  \r\n\r\n omhandlede maskiner, inventar og lignende driftsmidler, der benyttes både til  \r\n\r\n erhvervsmæssige og til private formål. </P>  \r\n\r\n<P>Med hensyn til reglerne i loven af 28. maj 1958 om særlig indkomstskat  \r\n\r\n m.v. og den nærmere forståelse af disse henvises til nævnte lov og til  \r\n\r\n vejledningen i skattedepartementets cirkulære nr. 79 af 30. maj 1958 til  \r\n\r\n loven. </P>  \r\n\r\n<P>Samtidig med de nævnte ændringer i afskrivningsloven er der ved nye  \r\n\r\n bestemmelser i lovens § 28, stk. 3 og 4, åbnet adgang til under visse  \r\n\r\n betingelser at opnå fritagelse for beskatning af fortjeneste på bygninger og  \r\n\r\n installationer i tilfælde, hvor der indvindes en fortjeneste ved udbetaling  \r\n\r\n af forsikrings- eller erstatningssummer i anledning af en indtruffet skade.  \r\n\r\n</P>  \r\n\r\n<P>I vejledningen i skattedepartementets cirkulære nr. 172 af 31. oktober  \r\n\r\n 1957 vil der være at foretage ændringer dels som følge af de foran nævnte  \r\n\r\n ændringer i afskrivningsloven, dels som følge af finansministeriets  \r\n\r\n bekendtgørelse nr. 121 af 7. maj 1958 om forskudsafskrivninger på visse  \r\n\r\n anskaffelser af maskiner m.v. og bygninger. Cirkulærets punkter 25, 49, 52 og  \r\n\r\n 53 erstattes herefter af følgende: </P>  \r\n\r\n<P>Punkt 25 affattes således: </P>  \r\n\r\n<P>Det ligger i sagens natur, at den foran under punkt 19 beskrevne  \r\n\r\n skattemæssige behandling af avancer og tab på driftsmidler efter den  \r\n\r\n gennemførte saldoafskrivningsmetode ikke vil kunne anvendes, hvor en  \r\n\r\n virksomhed afhændes, afstås eller opgives. Der er derfor i lovens § 6 givet  \r\n\r\n særlige regler om den skattemæssige behandling af avancer og tab på  \r\n\r\n driftsmidler i sådanne tilfælde. Disse regler finder anvendelse, når salg  \r\n\r\n m.v. finder sted den 15. september 1957 eller senere. Hvor en virksomhed er  \r\n\r\n opløst eller afhændet under et før nævnte dato, finder de før  \r\n\r\n afskrivningsloven gældende regler anvendelse. </P>  \r\n\r\n<P>Ifølge lovens § 6, stk. 1, kan der ikke foretages afskrivning på  \r\n\r\n driftsmidlerne for det indkomstår, hvor virksomhedens salg m.m. finder sted  \r\n\r\n (ophørsåret), ligesom udgifter til anskaffelse af de i lovens § 3, stk. 1,  \r\n\r\n omhandlede særlige driftsmidler ej heller kan fradrages ved  \r\n\r\n indkomstopgørelsen. </P>  \r\n\r\n<P>Efter bestemmelserne i lovens § 6 skal der for ophørsåret finde en samlet  \r\n\r\n opgørelse sted af avance eller tab for driftsmidlerne. </P>  \r\n\r\n<P>Overstiger salgssummerne for de i ophørsårets løb afhændede driftsmidler  \r\n\r\n herunder ifølge lovens § 6, stk. 2, også salgssummerne vedrørende de i lovens  \r\n\r\n § 3, stk. 1, nævnte særlige driftsmidler, saldoværdien ved ophørsårets  \r\n\r\n begyndelse med tillæg af beløb, der i ophørsåret er anvendt til  \r\n\r\n nyanskaffelser, skal der af forskelsbeløbet (avancen) svares særlig  \r\n\r\n indkomstskat efter reglerne i afsnit I i lov nr. 148 af 28. maj 1958 om  \r\n\r\n særlig indkomstskat m.v., jfr. skattedepartementets cirkulære af 30. maj 1958  \r\n\r\n til denne lov. Er salgssummerne for de omhandlede driftsmidler mindre end  \r\n\r\n saldoværdien ved ophørsårets begyndelse med tillæg af beløb, der i  \r\n\r\n ophørsårets løb er anvendt til nyanskaffelser, forholdes der med hensyn til  \r\n\r\n fradrag af forskelsbeløbet (tabet) i overensstemmelse med reglerne i afsnit I  \r\n\r\n i lov om særlig indkomstskat m.v. </P>  \r\n\r\n<P>Er saldoen ved ophørsårets begyndelse negativ, beregnes avancen eller  \r\n\r\n tabet som forskellen mellem på den ene side salgssummerne med tillæg af et  \r\n\r\n positivt beløb svarende til den negative saldo, og på den anden side  \r\n\r\n udgifterne til nyanskaffelser i ophørsåret. </P>  \r\n\r\n<P>Det bemærkes udtrykkeligt, at der ikke ved beregningen af saldoværdien ved  \r\n\r\n ophørsårets begyndelse må medregnes anskaffelsessummer vedrørende de i § 3,  \r\n\r\n stk. 1, omhandlede driftsmidler, der for tidligere indkomstår er fradraget  \r\n\r\n ved indkomstopgørelsen. </P>  \r\n\r\n<P>Det anføres i lovbestemmelsen, at forsikrings- og erstatningssummer også  \r\n\r\n ved anvendelsen af denne bestemmelse sidestilles med salgssummer. </P>  \r\n\r\n<P>Til belysning af foranstående regler om opgørelse af avance eller tab kan  \r\n\r\n anføres følgende eksempler: </P>  \r\n\r\n<P>Eksempel 1: Saldoværdien for driftsmidlerne andrager ved ophørsårets  \r\n\r\n begyndelse 10.000 kr. I årets løb er der købt driftsmidler for 2.000 kr. De  \r\n\r\n af saldoværdien ved ophørsårets begyndelse omfattede driftsmidler samt de i  \r\n\r\n årets løb købte driftsmidler afhændes for i alt 16.000 kr. Endvidere sælges  \r\n\r\n værktøj af den i lovens § 3, stk. 1, omhandlede art, der er anskaffet over  \r\n\r\n driften, for 1.000 kr. Der er indvundet følgende avance: </P>  \r\n\r\n<PRE>  \r\n\r\n Salgssum for driftsmidler omfattet  \r\n\r\n af saldoværdien ved årets begyndelse  \r\n\r\n og driftsmidler erhvervet i årets løb ..................   16.000 kr.  \r\n\r\n Salgssum for værktøj....................................    1.000 kr.  \r\n\r\n                                                           -----------  \r\n\r\n                                                            17.000 kr.  \r\n\r\n Saldoværdi ved årets  \r\n\r\n begyndelse...........................   10.000 kr.  \r\n\r\n Anskaffelsessum for nye maskiner.....    2.000 kr.  \r\n\r\n                                        -----------  \r\n\r\n                                                            12.000 kr.  \r\n\r\n                                                           -----------  \r\n\r\n Avance..................................................    5.000 kr.  \r\n\r\n</PRE>  \r\n\r\n<P>Eksempel 2: Saldoværdien for driftsmidlerne andrager ved ophørsårets  \r\n\r\n begyndelse 10.000 kr. I årets løb er der købt driftsmidler for 2.000 kr. De  \r\n\r\n af saldoværdien ved ophørsårets begyndelse omfattede driftsmidler samt de i  \r\n\r\n årets løb købte driftsmidler afhændes for i alt 8.000 kr. Endvidere sælges  \r\n\r\n værktøj af den i lovens § 3, stk. 1, omhandlede art, der er anskaffet over  \r\n\r\n driften, for 1.000 kr. Der er lidt følgende tab: </P>  \r\n\r\n<PRE>  \r\n\r\n Saldoværdien ved årets begyndelse ......................   10.000 kr.  \r\n\r\n Anskaffelsessum for nye maskiner........................    2.000 kr.  \r\n\r\n                                                           -----------  \r\n\r\n                                                            12.000 kr.  \r\n\r\n Salgssum for driftsmidler  \r\n\r\n omfattet af saldoværdien  \r\n\r\n ved årets begyndelse og  \r\n\r\n driftsmidler erhvervet i  \r\n\r\n årets løb ...........................    8.000 kr.  \r\n\r\n Salgssum for værktøj.................    1.000 kr.  \r\n\r\n                                        -----------  \r\n\r\n                                                             9.000 kr.  \r\n\r\n                                                           -----------  \r\n\r\n Tab ........................................................3.000 kr.  \r\n\r\n</PRE>  \r\n\r\n<P>Eksempel 3: Saldoværdien for driftsmidlerne andrager ved ophørsårets  \r\n\r\n begyndelse - 5.000 kr. I årets løb er der købt driftsmidler for 3.000 kr. De  \r\n\r\n af saldoværdien ved årets begyndelse omfattede driftsmidler samt de i årets  \r\n\r\n løb købte driftsmidler afhændes for i alt 4.000 kr. Endvidere sælges værktøj  \r\n\r\n af den i lovens § 3, stk. 1, omhandlede art, der er anskaffet over driften,  \r\n\r\n for 1.000 kr. </P>  \r\n\r\n<P>Der er indvundet følgende avance: </P>  \r\n\r\n<PRE>  \r\n\r\n Salgssum for driftsmidler omfattet  \r\n\r\n af saldoværdien ved årets begyndelse  \r\n\r\n og driftsmidler erhvervet i årets løb ......................    4.000  \r\n\r\n Salgssum for værktøj........................................    1.000  \r\n\r\n                                                           -----------  \r\n\r\n Samlet salgssum ............................................    5.000  \r\n\r\n Positivt beløb svarende til  \r\n\r\n den negative saldo..........................................    5.000  \r\n\r\n                                                           -----------  \r\n\r\n                                                                10.000  \r\n\r\n Anskaffelsessum for nye maskiner............................    3.000  \r\n\r\n                                                           -----------  \r\n\r\n Avance......................................................    7.000  \r\n\r\n</PRE>  \r\n\r\n<P>Punkt 49 affattes således: </P>  \r\n\r\n<P>Opstår der ved salg, udbetaling af erstatning eller forsikringssum m.m. en  \r\n\r\n avance på bygninger eller installationer i bygninger i forhold til den  \r\n\r\n skattefrit nedskrevne værdi, er den indvundne avance ikke  \r\n\r\n indkomstskattepligtig, såfremt der ikke på det pågældende formuegode har  \r\n\r\n været foretaget ekstraafskrivning, forlods afskrivning i henhold til lovens §  \r\n\r\n 28, stk. 3, forlods afskrivning ved benyttelse af  \r\n\r\n investeringsfondshenlæggelser eller forlods afskrivning i henhold til  \r\n\r\n finansministeriets bekendtgørelse af 7. maj 1958 om forskudsafskrivning på  \r\n\r\n visse anskaffelser af maskiner m.v. og bygninger. Om indkomstbeskatning af  \r\n\r\n avance i tilfælde, hvor der har været foretaget ekstraafskrivning m.m., se  \r\n\r\n nedenfor under punkterne 52 og 53. </P>  \r\n\r\n<P>Tab i forhold til den skattefrit nedskrevne værdi er den skattepligtige  \r\n\r\n indkomst uvedkommende. </P>  \r\n\r\n<P>Undtagelse fra de ovenfor anførte regler gælder dog, hvor bestemmelsen i  \r\n\r\n statsskattelovens § 5a finder anvendelse, jfr. ovenfor under punkt 10. </P>  \r\n\r\n<P>Punkt 52 affattes således: </P>  \r\n\r\n<P>I tilfælde, hvor der har været foretaget ekstraafskrivning på en bygning  \r\n\r\n eller en installation, og hvor der ved salg, ved udbetaling af forsikrings-  \r\n\r\n eller erstatningssum o.lign. indvindes et beløb, der overstiger den  \r\n\r\n skattefrit nedskrevne værdi, skal der i henhold til lovens § 28, stk. 1 og 2,  \r\n\r\n svares særlig indkomstskat efter reglerne i afsnit I i lov om særlig  \r\n\r\n indkomstskat m.v. af den indvundne avance, dog højst af et beløb lig summen  \r\n\r\n af samtlige over den skattepligtige indkomst foretagne afskrivninger. Avancen  \r\n\r\n opgøres som forskellen mellem på den ene side salgssummen og på den anden  \r\n\r\n side anskaffelsessummen med fradrag af samtlige over den skattepligtige  \r\n\r\n indkomst foretagne afskrivninger. De over den skattepligtige indkomst  \r\n\r\n foretagne afskrivninger omfatter almindelige afskrivninger,  \r\n\r\n ekstraafskrivninger, forlods afskrivning i henhold til lovens § 28, stk. 3,  \r\n\r\n jfr. nedenfor, forlods afskrivning i henhold til finansministeriets  \r\n\r\n bekendtgørelse af 7. maj 1958 om forskudsafskrivning på visse anskaffelser af  \r\n\r\n maskiner m.v. og bygninger samt forlods afskrivning ved benyttelse af  \r\n\r\n investeringsfondshenlæggelser. </P>  \r\n\r\n<P>Til belysning af det anførte gives følgende eksempel: </P>  \r\n\r\n<P>En bygning er erhvervet i 1958 for 100.000 kr. I 1958 og 1959 afskrives  \r\n\r\n årlig som almindelig afskrivning 2 pct. eller 2.000 kr. og som  \r\n\r\n ekstraafskrivning 10 pct. eller 10.000 kr., i alt 12.000 kr. eller over de to  \r\n\r\n år 24.000 kr., således at bygningen er nedskrevet til 76.000 kr. I 1960 og  \r\n\r\n 1961 afskrives almindeligt med 2.000 kr. årlig, således at bygningen herefter  \r\n\r\n er nedskrevet til 72.000 kr. eller med i alt 28.000 kr. Bygningen sælges i  \r\n\r\n 1962 for 110.000 kr. Den indvundne avance udgør 38.000 kr. og den  \r\n\r\n skattepligtige avance et til de foretagne afskrivninger svarende beløb eller  \r\n\r\n 28.000 kr. Hvis bygningen i stedet var blevet solgt for 90.00 kr., ville  \r\n\r\n avancen have været 18.000 kr., og denne avance ville have været skattepligtig  \r\n\r\n i sin helhed. </P>  \r\n\r\n<P>Hvor der i forbindelse med salg m.m. måtte fremkomme et tab på bygninger  \r\n\r\n eller installationer, vil et sådant tab ikke kunne fradrages, hverken ved  \r\n\r\n opgørelsen af den indtægt, hvoraf særlig indkomstskat svares, eller ved  \r\n\r\n opgørelsen af den skattepligtige indkomst. </P>  \r\n\r\n<P>Ifølge lovens § 28, stk. 3 og 4, er der adgang til fritagelse for den  \r\n\r\n foran omhandlede beskatning i tilfælde, hvor der indvindes en avance ved  \r\n\r\n udbetaling af forsikrings- eller erstatningssummer i anledning af en  \r\n\r\n indtruffet skade på en bygning eller en installation. </P>  \r\n\r\n<P>For at sådan fritagelse for beskatning skal kunne opnås, skal følgende  \r\n\r\n betingelser være opfyldt: </P>  \r\n\r\n<UL CLASS=PLAIN-LIST>  \r\n\r\n<LI>1) Den modtagne forsikrings- eller erstatningssum skal anvendes til  \r\n\r\n genopførelse eller genanskaffelse af det skadelidte formuegode. </LI>  \r\n\r\n<LI>2) Genopførelsen skal være fuldført eller genanskaffelsen sket enten i  \r\n\r\n det indkomstår, hvori avancen er konstateret, eller i det nærmest følgende  \r\n\r\n indkomstår. </LI>  \r\n\r\n<LI>3) Den indvundne avance - d.v.s. det skattepligtige avancebeløb - skal  \r\n\r\n anvendes til forlods afskrivning på udgiften til genopførelsen eller  \r\n\r\n genanskaffelsen. </LI>  \r\n\r\n</UL>  \r\n\r\n<P>Finansministeren kan, når ganske særlige omstændigheder taler derfor,  \r\n\r\n dispensere fra den under 2) nævnte frist for genopførelse eller  \r\n\r\n genanskaffelse. Andragende om dispensation indgives til skattedepartementet.  \r\n\r\n</P>  \r\n\r\n<P>Hvis genopførelse eller genanskaffelse ikke finder sted inden udløbet af  \r\n\r\n den i loven fastsatte frist, skal der finde efterbeskatning sted af det  \r\n\r\n skattepligtige avancebeløb, idet beløbet skal tillægges den indkomst, hvoraf  \r\n\r\n særlig indkomstskat skal svares for det indkomstår, hvori avancen blev  \r\n\r\n konstateret. Det samme gælder, hvis finansministeren har dispenseret fra  \r\n\r\n lovens frist, og en af finansministeren fastsat frist overskrides. Det beløb,  \r\n\r\n der skal efterbetales, skal af den skattepligtige forrentes med 1 pct.  \r\n\r\n månedlig for hver påbegyndt måned regnet fra de tidspunkter, til hvilke  \r\n\r\n skatten skulle have været erlagt, såfremt den skattepligtige ikke havde  \r\n\r\n begæret sig fritaget for erlæggelsen. </P>  \r\n\r\n<P>I tilfælde, hvor kun en del af den udbetalte erstatnings- eller  \r\n\r\n forsikringssum medgår til genopførelsen eller genanskaffelsen, skal der finde  \r\n\r\n efterbeskatning sted efter tilsvarende regler for så vidt angår den ikke  \r\n\r\n anvendte del af erstatnings- eller forsikringssummen, dog højst af et beløb  \r\n\r\n svarende til det skattepligtige avancebeløb. Til belysning af det anførte  \r\n\r\n meddeles følgende eksempel: </P>  \r\n\r\n<P>En bygning, der er erhvervet for 100.000 kr., og som er nedskrevet til  \r\n\r\n 72.000 kr., brænder i 1962. Der udbetales i denne anledning en forsikringssum  \r\n\r\n på 110.000 kr. Den indvundne avance udgør 38.000 kr. Det skattepligtige  \r\n\r\n avancebeløb udgør 28.000 kr. Dette beløb skal efter lovens hovedregel  \r\n\r\n beskattes for skatteåret 1963-64. Der begæres imidlertid fritagelse for denne  \r\n\r\n beskatning under hensyn til, at forsikringssummen skal benyttes til  \r\n\r\n genopførelse af bygningen. Den nye bygning fuldføres i 1963. Hvis udgiften  \r\n\r\n til den nye bygning udgør 110.000 kr. eller derover, skal der ikke finde  \r\n\r\n nogen efterbeskatning sted. Hvis udgiften til den nye bygning udgør 82.000  \r\n\r\n kr. eller mindre, skal der efterbeskattes 28.000 kr., og hvis udgiften udgør  \r\n\r\n mellem 82.000 kr. og 110.000 kr., skal der efterbeskattes et beløb svarende  \r\n\r\n til forskellen mellem 11 .000 kr. og udgiften til den nye bygning; i begge  \r\n\r\n tilfælde skal efterbeskatningen ske for skatteåret 1963-64. </P>  \r\n\r\n<P>Den foreskrevne forlods afskrivning på det genopførte eller genanskaffede  \r\n\r\n formuegode med den for beskatning fritagne avance kan ikke fradrages, hverken  \r\n\r\n ved opgørelsen af den skattepligtige indkomst eller ved opgørelsen af beløb,  \r\n\r\n hvoraf der svares særlig indkomstskat. </P>  \r\n\r\n<P>Såfremt kun en del af den indvundne erstatnings- eller forsikringssum  \r\n\r\n medgår til genopførelse eller genanskaffelse af det skadelidte formuegode,  \r\n\r\n således at der skal finde efterbeskatning sted af en del af avancebeløbet,  \r\n\r\n jfr. foran, skal anskaffelsessummen for det genanskaffede formuegode kun  \r\n\r\n nedskrives forlods med den del af avancebeløbet, der ikke undergives  \r\n\r\n efterbeskatning. </P>  \r\n\r\n<P>Skattefri afskrivninger på det genanskaffede formuegode skal beregnes på  \r\n\r\n grundlag af dettes anskaffelsessum med fradrag af den forlods afskrevne  \r\n\r\n avance. Dette gælder såvel almindelige afskrivninger som eventuelle  \r\n\r\n ekstraafskrivninger. Den skattepligtige kan i forbindelse med genanskaffelsen  \r\n\r\n af formuegodet foretage forskudsafskrivning i henhold til bestemmelserne i  \r\n\r\n finansministeriets bekendtgørelse af 7. maj 1958, hvis betingelserne herfor  \r\n\r\n er til stede, eller benytte foretagne investeringsfondshenlæggelser til  \r\n\r\n forlods afskrivning på formuegodet; i så fald skal anskaffelsessummen  \r\n\r\n yderligere reduceres som grundlag for beregningen af almindelige  \r\n\r\n afskrivninger og eventuelle ekstraafskrivninger. </P>  \r\n\r\n<P>Når der har været foretaget forlods afskrivning på et genopført eller  \r\n\r\n genanskaffet formuegode efter de her omhandlede regler, skal der ved salg  \r\n\r\n m.v. af det pågældende formuegode svares særlig indkomstskat af en eventuel  \r\n\r\n avance på ganske samme måde, som hvis der havde været foretaget  \r\n\r\n ekstraafskrivninger. Den forlods afskrivning sidestilles med andre skattefri  \r\n\r\n afskrivninger ved beregningen af den skattepligtige avance. </P>  \r\n\r\n<P>Fritagelse for beskatning i henhold til lovens § 28, stk. 3, af en ellers  \r\n\r\n skattepligtig avance forudsætter en begæring af den skattepligtige. Erklæring  \r\n\r\n om, at forsikrings- eller erstatningssummen vedrørende en skadelidt bygning  \r\n\r\n eller installation agtes anvendt til genopførelse eller genanskaffelse, skal  \r\n\r\n afgives senest samtidig med udløbet af fristen for indgivelsen af  \r\n\r\n selvangivelse for det indkomstår, hvori avancen er konstateret. </P>  \r\n\r\n<P>Punkt 53 affattes således: </P>  \r\n\r\n<P>Har en skattepligtig i medfør af bestemmelserne i lov nr. 198 af 6. juli  \r\n\r\n 1957 om investeringsfonds benyttet skattefri henlæggelser til en sådan fond  \r\n\r\n til forlods afskrivning på bygninger eller installationer i bygninger,  \r\n\r\n sidestilles de forlods afskrivninger med ekstraafskrivninger. Dette betyder,  \r\n\r\n at den foran under punkt 52 omhandlede bestemmelse i lovens § 28 om  \r\n\r\n indkomstbeskatning af avance ved salg m.v. også finder anvendelse i tilfælde,  \r\n\r\n hvor der er benyttet investeringsfondshenlæggelser til forlods afskrivning på  \r\n\r\n bygninger og installationer i bygninger. </P>  \r\n\r\n<P>På tilsvarende måde skal, hvis en skattepligtig har foretaget  \r\n\r\n forskudsafskrivning på bygninger eller installationer i bygninger i  \r\n\r\n overensstemmelse med reglerne i finansministeriets bekendtgørelse af 7. maj  \r\n\r\n 1958 om forskudsafskrivning på visse anskaffelser af maskiner m.v. og  \r\n\r\n bygninger, en eventuel avance beskattes efter de derom gældende regler, idet  \r\n\r\n forskudsafskrivning på de nævnte formuegoder sidestilles med  \r\n\r\n ekstraafskrivninger. </P>  \r\n\r\n<P>Ad cirkulærets afsnit VIII (punkterne 64-68). </P>  \r\n\r\n<P>Bestemmelserne er uden betydning efter indførelsen af loven om særlig  \r\n\r\n indkomstskat m.v. Afskrivningslovens § 34 er ophævet ved den nævnte lov. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 7. august 1958.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/09/1958"
        },
        {
            "displayName": "Accession",
            "displayValue": "C19580012609"
        },
        {
            "displayName": "Entydig dokumentidentifikation",
            "displayValue": "CM021009"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "126"
        },
        {
            "displayName": "År for udstedelse",
            "displayValue": "1958"
        },
        {
            "displayName": "Dato for underskrift",
            "displayValue": "07/08/1958"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}