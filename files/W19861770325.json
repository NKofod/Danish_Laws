{
    "id": 40087,
    "title": "Landbrug byggelinier ",
    "documentTypeId": "240",
    "isSagsforlobPeriodValid": false,
    "shortName": "KEN nr 17703 af 10/12/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I forbindelse med en vejudvidelse afviste amtsrådet det af lodsejeren  \r\n\r\n fremsatte krav om erstatning for udgifter bl.a. til flytning af et  \r\n\r\n halmbaneanlæg med den begrundelse, at kørsel, der foregår på byggelinieareal,  \r\n\r\n og som er nødvendig for udnyttelsen af bygningerne, ikke berettiger til  \r\n\r\n erstatning. Antaget ved overtaksation, at den omstændighed, at det  \r\n\r\n eksproprierede areal var omfattet af byggelinier, ikke udelukkede erstatning  \r\n\r\n for ulemper ved benyttelse af bygningerne uden for byggeliniearealet. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Landbrug byggelinier </H1>  \r\n\r\n<P></P>  \r\n\r\n<P>År 1986, den 10. december blev af Overtaksationskommissionen for Århus  \r\n\r\n amtsrådskreds og en del af Ringkøbing amtsrådskreds </P>  \r\n\r\n<P>i sag 10, lb.nr. 7/1986 </P>  \r\n\r\n<P>anke af taksationsforretning, </P>  \r\n\r\n<P>begært af Århus amtskommune, hos </P>  \r\n\r\n<P> Jørgen Arentzen Bjerre, </P>  \r\n\r\n<P> Århusvej 170, </P>  \r\n\r\n<P> Ålsø, </P>  \r\n\r\n<P>Grenå, </P>  \r\n\r\n<P>afsagt sålydende </P>  \r\n\r\n<P>K e n d e l s e : </P>  \r\n\r\n<P>Den af vejtaksationskommissionen for Århus amtsrådskreds I (nord) den 1.  \r\n\r\n juli 1986 afsagte kendelse, hvorved der blev fastsat erstatning til  \r\n\r\n lodsejeren, Jørgen Arentzen Bjerre, Århusvej 170, Ålsø, Grenå, i anledning af  \r\n\r\n ekspropriation, foretaget af Århus amtskommune, til ombygning af Århus-Grenå  \r\n\r\n landevej gennem Ålsø, er alene påanket af lodsejeren. </P>  \r\n\r\n<P>Efter at parterne, hvoraf lodsejeren for Overtaksationskommissionen har  \r\n\r\n været repræsenteret ved advokat, har haft lejlighed til at redegøre for deres  \r\n\r\n standpunkter i skriftlige indlæg, har Overtaksationskommissionen den 8.  \r\n\r\n december 1986 foretaget besigtigelse af den omhandlede ejendom og afholdt  \r\n\r\n møde med parterne, der herunder har kunnet nedlægge deres endelige påstande  \r\n\r\n og nærmere begrunde disse. </P>  \r\n\r\n<P>Lodsejeren har påstået arealerstatningen stadfæstet og ulempeerstatningen  \r\n\r\n forhøjet med ialt 175.000 kr., der fordeler sig med 100.000 kr. for  \r\n\r\n ejendomsforringelse, dels fordi vejen er rykket nærmere stuehuset, og dels  \r\n\r\n fordi vejbredden er blevet forøget og derved har vanskeliggjort anvendelse af  \r\n\r\n marken på den anden side af vejen som græsningsareal, og med 75.000 kr. til  \r\n\r\n dækning af ca. halvdelen af udgifterne til flytning af ajlebeholder,  \r\n\r\n kanalsystem og halmbaneanlæg. </P>  \r\n\r\n<P>Amtskommunen har påstået ulempeerstatningen nedsat til 75.000 kr., og  \r\n\r\n arealerstatningen stadfæstet. </P>  \r\n\r\n<P>Til støtte for deres påstande har parterne i det væsentlige gentaget de i  \r\n\r\n den indankede kendelse gengivne anbringender. </P>  \r\n\r\n<P>Amtskommunen har især gjort gældende, at der ikke findes grundlag for at  \r\n\r\n yde særlig erstatning for de eventuele driftsmæssige gener, der skyldes, at  \r\n\r\n det bliver vanskeligere at manøvrere med store maskiner på arealet mellem  \r\n\r\n driftsbygningen og det nye vejskel i forbindelse med udnyttelse af  \r\n\r\n bygningerne. </P>  \r\n\r\n<P>Det bemærkes, at ejendommen ved vurdering pr. 1. januar 1986 er ansat til  \r\n\r\n ejendomsværdi 1.050.000 kr. og grundværdi 298.900 kr., idet 130.000 m2 er  \r\n\r\n ansat til 1,51 kr. pr. m2, 70.000 m2 til 1,24 kr. pr. m2, 15.369 m2 til 1,03  \r\n\r\n kr. pr. m2, og 3.380 m2 (vej) til 0 kr. </P>  \r\n\r\n<P>Endelig bemærkes, at det eksproprierede areal har form af to op til 7 m  \r\n\r\n brede jordstrimler på begge sider af landevejen over en strækning af ca. 900  \r\n\r\n m. Afstanden fra stuehusets nærmeste hjørne og fra staldens nærmeste hjørne  \r\n\r\n til vejarelet formindskes fra ca. 16 m til ca. 10 m, medens afstanden fra den  \r\n\r\n eksisterende mødding til vejarealet formindskes fra ca. 15 m til ca. 9 m.  \r\n\r\n Selve vejbanen til kørende trafik rykkes 0,30-0,40 m nærmere bygningerne,  \r\n\r\n medens den del af vejarealet, der ligger nærmest bygningerne, anvendes til  \r\n\r\n sti og rabat. </P>  \r\n\r\n<P>Det er telefonisk oplyst, at Grenå kommunes tekniske forvaltning har  \r\n\r\n pålagt lodsejeren at lovliggøre møddingen ved etablering af tæt beholder,  \r\n\r\n såfremt der holdes dyr på ejendommen. Efter 1990 vil der gælde skærpede krav  \r\n\r\n med hensyn til kapaciteten og indretningen. Der kan ikke forventes  \r\n\r\n dispensation fra miljølovgivningens afstandskrav om mindst 15 m fra mødding  \r\n\r\n til skel. </P>  \r\n\r\n<P>Det er endvidere oplyst, at bygningerne er opført i 1930 - før pålæg af  \r\n\r\n byggelinie - og at der for tiden ikke er kreaturbesætning på ejendommen. </P>  \r\n\r\n<P>Det er endelig oplyst, at amtskommunen ikke har etableret 6 grenbrønde,  \r\n\r\n som var forudsat ved åstedsforretningen, idet det ikke fandtes påkrævet af  \r\n\r\n hensyn til ekspropriationen. Mellem parterne har der været aftalt andre  \r\n\r\n mulddepoter og midlertidige arbejdsarealer end oprindelig forudsat. Under  \r\n\r\n overtaksationskommissionens besigtigelse blev der truffet aftale om, at  \r\n\r\n amtskommunen leverer lodsejeren 3 1/2 tons asfalt til udfyldning af et hul i  \r\n\r\n indkørslen til ejendommen. </P>  \r\n\r\n<P>Overtaksationskommissionen kan tiltræde, at arealerstatningen for  \r\n\r\n afståelse af ca. 200 m2 er sat til 20 kr. pr. m2, medens erstatningen for  \r\n\r\n afståelse af øvrige arealer er sat til 4 kr. pr. m2. </P>  \r\n\r\n<P>Vedrørende ulemperne kan overtaksationskommissionen tiltræde, at der ikke  \r\n\r\n er fundet grundlag for at yde erstatning for udgift til opførelse af en 2,3 m  \r\n\r\n høj lyddæmpende mur, lige så lidt som for termoruder. </P>  \r\n\r\n<P>Overtaksationskommissionen finder ikke, at den lodsejeren tilkomne  \r\n\r\n erstatning for mulddepoter og midlertidige arbejdsarealer kan anses påvirket  \r\n\r\n af, at parterne har truffet indbyrdes aftale om, hvilke arealer der skal  \r\n\r\n benyttes. Det ses ikke godtgjort, at amtskommunens undladelse af at etablere  \r\n\r\n drænbrønde har medført ulemper for ejendommen. </P>  \r\n\r\n<P>Det tiltrædes, at der tilkommer lodsejeren en erstatning for tab af hæk og  \r\n\r\n yderligere beplantning og for nødvendiggjort haveomlægning samt for  \r\n\r\n dyrkningsskråning og afgrødetab. </P>  \r\n\r\n<P>Den omstændighed, at det eksproprierede areal har været omfattet af  \r\n\r\n pålagte byggelinier, findes ikke at udelukke erstatning for ulemper ved  \r\n\r\n benyttelse af bygningerne uden for byggeliniearealet, og det må lægges til  \r\n\r\n grund, at færdslen med maskiner på arealet mellem staldbygningen og  \r\n\r\n vejarealet er blevet vanskeliggjort, omend ikke umuliggjort. Det må endvidere  \r\n\r\n lægges til grund, at lodsejeren efter ekspropriationen har været afskåret fra  \r\n\r\n at genetablere møddingen, der ikke opfyldte miljølovens krav, på det sted,  \r\n\r\n hvor møddingen hidtil har været anbragt, og at en ændret placering af  \r\n\r\n møddingen vil medføre forøgede udgifter. </P>  \r\n\r\n<P>Lodsejeren findes berettiget til en erstatning i denne anledning, idet  \r\n\r\n erstatningsbeløbet herfor dog vil være at nedsætte på grund af opnåede  \r\n\r\n fordele ved nyetablering. </P>  \r\n\r\n<P>Idet der i øvrigt ikke herudover findes at kunne gives erstatning for  \r\n\r\n værdiforringelse, findes den samlede erstatning for samtlige ulemper samt for  \r\n\r\n ejendomsskat herefter ialt at kunne fastsættes til 125.000 kr. </P>  \r\n\r\n<P>Med den af det anførte følgende ændring stadfæster kommissionen den  \r\n\r\n indankede kendelse. </P>  \r\n\r\n<P>Thi bestemmes: </P>  \r\n\r\n<P>Den indankede kendelse om fastsættelse af erstatning til  \r\n\r\n lodsejeren, Jørgen Arentzen Bjerre, Ålsø, stadfæstes med den ændring, at  \r\n\r\n uelmpeerstatnigen forhøjes fra 100.000 kr. til 125.000 kr </P>  \r\n\r\n<P>I sagsomkostninger for begge kommissioner tilkendes der lodsejeren 5.000  \r\n\r\n kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861770325"
        },
        {
            "displayName": "Entydig dokumentidentifikation",
            "displayValue": "CA008024"
        },
        {
            "displayName": "Dato for indlæggelse",
            "displayValue": "23/12/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17703"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "10/12/1986"
        },
        {
            "displayName": "Administrerende myndighed",
            "displayValue": "Overtaksationskommissionen for Århus og en del af Ringkøbing amtsrådskreds"
        },
        {
            "displayName": "Ressortministeriets journalnummer",
            "displayValue": "Transportministeriet"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}