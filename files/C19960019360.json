{
    "id": 83246,
    "title": "Vejledning om kommunale ligestillingsredegørelser (Til samtlige kommunalbestyrelser, amtsråd og tilsynsråd) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 193 af 02/12/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om kommunale  \r\n\r\n ligestillingsredegørelser </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommunalbestyrelser,  \r\n\r\n amtsråd og tilsynsråd) </P>  \r\n\r\n<P> <I>Indledning</I>  </P>  \r\n\r\n<P>Ved lov nr. 380 af 14. juni 1995 blev de kommunale styrelseslove ændret,  \r\n\r\n idet der bl.a. blev indført en ny bestemmelse i § 62, stk. 3, i lov om  \r\n\r\n kommunernes styrelse. </P>  \r\n\r\n<P>Efter denne bestemmelse skal kommunalbestyrelsen mindst hvert andet år  \r\n\r\n over for kommunens beboere redegøre for situationen med hensyn til  \r\n\r\n ligestillingen mellem kvinder og mænd blandt de kommunalt ansatte. </P>  \r\n\r\n<P>Københavns Borgerrepræsentation har samme forpligtelse i henhold til den  \r\n\r\n særlige københavnske styrelseslov. </P>  \r\n\r\n<P>Ændringen af styrelseslovene trådte i kraft den 1. september 1995, og  \r\n\r\n kommunerne skal således afgive de første ligestillingsredegørelser <I>inden  \r\n\r\n september 1997.</I>  </P>  \r\n\r\n<P>Den nye bestemmelse i styrelseslovene har sin baggrund i Folketingets  \r\n\r\n forespørgselsdebat om ligestilling den 28. april 1994. Folketinget vedtog i  \r\n\r\n den forbindelse et forslag om motiveret dagsorden, hvori det opfordrede  \r\n\r\n regeringen til at sikre &#187;at arbejde med at fremme ligestillingen  \r\n\r\n intensiveres&#171;, bl.a. på kommunale og amtskommunale arbejdspladser. </P>  \r\n\r\n<P>Det følger af bestemmelsen i styrelseslovens § 62, stk. 3, at  \r\n\r\n kommunalbestyrelsen mindst hvert andet år skal redegøre for situationen med  \r\n\r\n hensyn til ligestillingen mellem kvinder og mænd blandt kommunens ansatte,  \r\n\r\n herunder hvorvidt kommunen har formuleret en ligestillingspolitik, og i givet  \r\n\r\n fald det nærmere indhold af denne, den kønsmæssige fordeling i forhold til de  \r\n\r\n enkelte stillingskategorier samt andre forhold, der skønnes at have betydning  \r\n\r\n for vurderingen af kommunens indsats på ligestillingsområdet. </P>  \r\n\r\n<P>Pligten til fra kommunens side at informere om situationen på  \r\n\r\n ligestillingsområdet er således nedfældet i lov. Eksistensen af en specifik  \r\n\r\n ligestillingspolitik og udmøntningen heraf er kommunens/amtskommunens eget  \r\n\r\n valg. </P>  \r\n\r\n<P>Formålet med bestemmelsen om ligestillingsredegørelser er at give beboerne  \r\n\r\n indblik i kommunens ligestillingssituation og kommunalbestyrelsens arbejde  \r\n\r\n med at fremme ligestillingen, men redegørelserne vil tillige kunne fungere  \r\n\r\n som redskab i kommunens arbejde med personaleudvikling. </P>  \r\n\r\n<P>Bestemmelsen skal endvidere sikre, at der i alle kommuner er et rimeligt  \r\n\r\n grundlag for debat om ligestilling på de kommunale arbejdspladser - en debat,  \r\n\r\n der skal kunne foregå både blandt borgerne i lokalsamfundet og i selve  \r\n\r\n kommunalbestyrelsen. </P>  \r\n\r\n<P>Redegørelsen vil for at kunne nå kommunens beboere i praksis skulle  \r\n\r\n foreligge skriftligt, men kommunalbestyrelsen er i øvrigt inden for lovens  \r\n\r\n rammer frit stillet med hensyn til redegørelsens nærmere udformning og  \r\n\r\n kommunikationen til kommunens beboere. </P>  \r\n\r\n<P>Ligestillingsredegørelsen skal indeholde oplysninger om tre forhold: </P>  \r\n\r\n<P>- om kommunen har formuleret en ligestillingspolitik, og hvad den  \r\n\r\n indeholder </P>  \r\n\r\n<P>- kønsfordelingen på stillingskategorier </P>  \r\n\r\n<P>- andre forhold af betydning for kommunens indsats på området. </P>  \r\n\r\n<P> <I>Om kommunen har formuleret en ligestillingspolitik, og hvad den  \r\n\r\n indeholder</I>  </P>  \r\n\r\n<P>En ligestillingsredegørelse skal indledes med en oplysning om, hvorvidt  \r\n\r\n kommunen har formuleret en ligestillingspolitik. Er det tilfældet, skal de  \r\n\r\n politiske målsætninger, der indgår heri, oplyses i redegørelsen. Er  \r\n\r\n ligestillingspolitikken f.eks. formuleret ved udarbejdelse af en  \r\n\r\n handlingsplan for ligestillingsarbejdet i kommunen, vil kravet om oplysning  \r\n\r\n om målsætningen være opfyldt ved en redegørelse for indholdet af de  \r\n\r\n målsætninger, som følger af handlingsplanen. </P>  \r\n\r\n<P>Kommuner og amtskommuner er i henhold til § 1, stk. 2, i lov om  \r\n\r\n ligestilling mellem mænd og kvinder forpligtet til inden for deres område at  \r\n\r\n arbejde for ligestilling og kan iværksætte særlige foranstaltninger for at  \r\n\r\n fremme lige muligheder for mænd og kvinder. </P>  \r\n\r\n<P>Udarbejdelse af en ligestillingsredegørelse vil typisk indebære, at der  \r\n\r\n forinden drøftes og formuleres en generel målsætning for ligestillingen, at  \r\n\r\n kønsfordelingen på stillingskategorier kortlægges, at der tages stilling til,  \r\n\r\n hvilke midler der vil fremme målet, at der formuleres en handlingsplan, og  \r\n\r\n endelig at der placeres et organisatorisk ansvar for gennemførelsen af  \r\n\r\n handlingsplanen. </P>  \r\n\r\n<P>I dette arbejde vil det ofte være formålstjenligt at nedsætte et særligt  \r\n\r\n ligestillingsudvalg. </P>  \r\n\r\n<P>I mange kommuner er ligestillingspolitikken blevet en naturlig del af  \r\n\r\n kommunens personalepolitik, og den del af redegørelsen, der vedrører  \r\n\r\n ligestillingspolitikken, vil kunne fremstå som en fremlæggelse af de dele af  \r\n\r\n kommunens personalepolitik, der har særlig betydning for ligestillingen. </P>  \r\n\r\n<P> <I>Kønsfordelingen på stillingskategorier</I>  </P>  \r\n\r\n<P>En ligestillingsredegørelse skal endvidere indeholde oplysninger om den  \r\n\r\n kønsmæssige fordeling i forhold til de enkelte stillingskategorier i den  \r\n\r\n kommunale forvaltning. Denne del af redegørelsen skal vise kønsfordelingen  \r\n\r\n blandt de ansatte fordelt på alle stillingskategorier i den kommunale  \r\n\r\n organisation. </P>  \r\n\r\n<P>Bestemmelsen om kønsfordeling på stillingskategorier er udformet generelt  \r\n\r\n og uden præcise krav til, hvordan oversigten skal udformes. Den konkrete  \r\n\r\n udformning vil således kunne tilpasses den enkelte kommunes eller  \r\n\r\n amtskommunes størrelse, organisation mv. </P>  \r\n\r\n<P>Oversigten skal ikke kun vise, hvor mange mænd og kvinder, der i alt er  \r\n\r\n ansat i kommunen, men skal specifikt vise kønsfordelingen blandt ledere,  \r\n\r\n mellemledere og andre ansatte inden for de enkelte faggrupper, der er  \r\n\r\n repræsenteret blandt kommunens ansatte. </P>  \r\n\r\n<P>Oversigten bør også kortlægge kønsfordelingen for de enkelte fag- og  \r\n\r\n forvaltningsområder for at gøre oversigten praktisk anvendelig på de enkelte  \r\n\r\n afdelinger, kontorer mv. </P>  \r\n\r\n<P>En opdeling efter forvaltningsområder (Social- og Sundhedsforvaltning,  \r\n\r\n Teknisk Forvaltning osv.) kan være nyttig, men opfylder ikke i sig selv  \r\n\r\n lovens krav om stillingskategorier. Der skal foretages en yderligere opdeling  \r\n\r\n i egentlige stillingskategorier, dvs. som udgangspunkt efter  \r\n\r\n stillingsbetegnelser: social- og sundhedshjælpere, sygeplejersker osv., men  \r\n\r\n en opdeling efter snævert definerede fagområder kan også tages som  \r\n\r\n udgangspunkt, forudsat også ledelsesniveauet kommer til udtryk. </P>  \r\n\r\n<P>Kønsfordelingen blandt kommunalbestyrelsesmedlemmer og medlemmer af råd og  \r\n\r\n nævn mv. udpeget af kommunalbestyrelsen bør ikke medtages. </P>  \r\n\r\n<P>Med hensyn til personer med løsere tilknytning til den kommunale  \r\n\r\n forvaltning henvises til oversigten i <I>bilaget.</I> Generelt bør sådanne  \r\n\r\n grupper udelades, hvis kommunalbestyrelsen er uden afgørende indflydelse på  \r\n\r\n deres ansættelse eller beskæftigelse, idet mulighederne for at vurdere  \r\n\r\n ligestillingssituationen og udviklingen heri set i forhold til  \r\n\r\n kommunalbestyrelsens indsats ellers forringes. </P>  \r\n\r\n<P>Hensigten med bestemmelsen er at synliggøre kønsfordelingen, så det bliver  \r\n\r\n muligt at identificere, hvor der er særlige ligestillingsmæssige problemer.  \r\n\r\n Det er således af afgørende betydning, at oplysningerne giver en dækkende og  \r\n\r\n relevant oversigt, der kan anvendes til at tage stilling til, om der er behov  \r\n\r\n for ligestillingsfremmende aktiviteter, eller om en opstillet målsætning er  \r\n\r\n opfyldt. </P>  \r\n\r\n<P>For at muliggøre den påtænkte anvendelse af statistikken vil oplysningerne  \r\n\r\n om kønsfordelingen normalt altid skulle foreligge dels som absolutte tal,  \r\n\r\n dels som procentuel fordeling. Tallene bør opstilles i et eller flere skemaer  \r\n\r\n og vil tillige med fordel kunne illustreres grafisk. </P>  \r\n\r\n<P> <I>Andre forhold af betydning for kommunens indsats på området</I>  </P>  \r\n\r\n<P>Endelig skal ligestillingsredegørelsen indeholde oplysning om andre  \r\n\r\n forhold, der skønnes at have betydning for vurderingen af kommunens indsats  \r\n\r\n på ligestillingsområdet. Den enkelte kommune eller amtskommune skal således  \r\n\r\n oplyse om andre ligestillingsaktiviteter og andre faktiske oplysninger end  \r\n\r\n dem, der indgår i redegørelsen i øvrigt. </P>  \r\n\r\n<P>Kommunerne vil have mulighed for at oplyse beboerne om alle relevante  \r\n\r\n forhold, der har indflydelse på ligestillingssituationen. </P>  \r\n\r\n<P>Kommunerne kan f.eks. oplyse om aktiviteter i et eventuelt  \r\n\r\n ligestillingsudvalg, om der er søgt om dispensation efter  \r\n\r\n ligebehandlingsloven for at fremme ligestillingen, om fordeling af decentral  \r\n\r\n løn, om projekter og initiativer, der tager sigte på at forbedre  \r\n\r\n ligestillingsudviklingen mv. </P>  \r\n\r\n<P> <I>Hvordan skal kommunen informere beboerne om  \r\n\r\n ligestillingsredegørelsen?</I>  </P>  \r\n\r\n<P>Styrelsesloven opstiller ikke bestemte krav vedrørende informationen. Det  \r\n\r\n er op til den enkelte kommune at finde den mest egnede fremgangsmåde, der vil  \r\n\r\n være afhængig af kommunens størrelse og de i øvrigt anvendte  \r\n\r\n informationskanaler over for kommunens beboere. </P>  \r\n\r\n<P>Kommunen kan f.eks. lade ligestillingsredegørelsen trykke som en særskilt  \r\n\r\n pjece eller sammen med kommunens redegørelser om serviceydelser og udbudte  \r\n\r\n driftsopgaver efter styrelseslovens § 62, stk. 1 og 2. </P>  \r\n\r\n<P>Ligestillingsredegørelsen kan fremlægges for kommunens beboere på  \r\n\r\n offentligt tilgængelige steder, f.eks. på biblioteker, eller ved annoncering  \r\n\r\n i lokale dagblade og ugeaviser, og den kan indlægges på Internet. </P>  \r\n\r\n<P>Kommunen kan som opfølgning afholde borgermøder, hvor man mundtligt  \r\n\r\n fremlægger kommunens ligestillingsredegørelse og giver lejlighed til en debat  \r\n\r\n om ligestillingsarbejdet i kommunen. Repræsentanter for de kommunalt ansatte  \r\n\r\n og fra deres organisationer kunne inviteres til at deltage i sådanne møder.  \r\n\r\n</P>  \r\n\r\n<P>Ligestillingsredegørelser er efter loven rettet til kommunens beboere, og  \r\n\r\n det er derfor vigtigt, at <I>alle beboere</I> i kommunen får mulighed for at  \r\n\r\n gøre sig bekendt med og forholde sig til ligestillingssituationen i kommunen.  \r\n\r\n</P>  \r\n\r\n<P>Da kommunen regelmæssigt - mindst hvert andet år - skal udarbejde  \r\n\r\n ligestillingsredegørelser, vil det være mest formålstjenligt, at  \r\n\r\n redegørelserne udformes efter et nogenlunde ensartet mønster, således at de  \r\n\r\n kan sammenlignes fra den ene gang til den anden, og beboerne på den måde  \r\n\r\n bedre kan danne sig et overblik over udviklingen i ligestillingssituationen.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Indenrigsministeriet, den 2. december  \r\n\r\n 1996 </I> </P>  \r\n\r\n<P CLASS=UNDERSKREVET-AF ALIGN=CENTER>Birte Weiss </P>  \r\n\r\n<P CLASS=MINISTER ALIGN=RIGHT>/ Torben Sørensen </P>  \r\n\r\n</DIV>  \r\n\r\n<P> <B>Bilag</B>  </P>  \r\n\r\n<P>I oversigten over kønsfordelingen på stillingskategorier medtages det  \r\n\r\n kommunalt ansatte og aflønnede personale, både de der er ansat i deltids- og  \r\n\r\n i fuldtidsstillinger. </P>  \r\n\r\n<P>Personale på selvejende og private institutioner, som kommunen har indgået  \r\n\r\n overenskomst med, og som henhører under hovedkonto 4 (sygehusvæsen og  \r\n\r\n sygesikring) og 5 (social- og sundhedsvæsen) i det kommunale budget- og  \r\n\r\n regnskabssystem, skal medtages i oversigten. Personale på andre selvejende og  \r\n\r\n private institutioner medtages derimod ikke. </P>  \r\n\r\n<P>Personale i kommunale fællesskaber, fælleskommunale institutioner og  \r\n\r\n kommunalt ejede aktieselskaber mv. er ikke omfattet af pligten til at  \r\n\r\n redegøre for kønsfordelingen på stillingskategorier. Der er ikke noget til  \r\n\r\n hinder for, at de medtages, men det bør i så fald fremgå, at der er tale om  \r\n\r\n personale uden for kommunen. </P>  \r\n\r\n<P>Personale, der er midlertidigt ansat, men som har et egentligt  \r\n\r\n ansættelsesforhold, som f.eks. vikarer og kontorelever medtages i oversigten.  \r\n\r\n</P>  \r\n\r\n<P>Ligeledes skal personale, der er ansat i kommunen, men som udfører  \r\n\r\n arbejdet andetsteds, f.eks. dagplejere, medtages. </P>  \r\n\r\n<P>Personer, der ikke har et egentligt ansættelsesforhold til kommunen f.eks.  \r\n\r\n aktiverede kontanthjælpsmodtagere eller dagpengemodtagere i jobtræning, er  \r\n\r\n ikke omfattet af pligten til at redegøre for kønsfordelingen på  \r\n\r\n stillingskategorier. </P>  \r\n\r\n<P>På tilsvarende måde skal personale i beskyttet beskæftigelse, skånejobs  \r\n\r\n mv. kun medtages, når der eksisterer et egentligt ansættelsesforhold (selvom  \r\n\r\n der ydes tilskud til lønnen). Ansatte i puljejobs kan således medtages. </P>  \r\n\r\n<P>Personer, der er visiteret til beskyttede værksteder eller  \r\n\r\n revalideringsinstitutioner, skal ikke medtages i oversigten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/1996"
        },
        {
            "displayName": "Accession",
            "displayValue": "C19960019360"
        },
        {
            "displayName": "Entydig dokumentidentifikation",
            "displayValue": "CM042632"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/10/2004"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "193"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "02/12/1996"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "Indenrigsmin. 4. k. kt. J.nr. 1996/125-21"
        },
        {
            "displayName": "Stikord",
            "displayValue": "LIGESTILLING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}