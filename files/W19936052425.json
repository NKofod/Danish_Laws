{
    "id": 38220,
    "title": "Genoprettelsesbegæring ikke imødekommet, da ansøgers fuldmægtig ikke havde udvist fornøden omhu. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60524 af 30/07/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Betingelserne for genoprettelse efter patentlovens § 72 ikke opfyldt,  \r\n\r\n da ansøgers fuldmægtig ikke havde udvist den fornødne omhu, bl.a. </I> </P>  \r\n\r\n<P> <I>i forbindelse med udarbejdelse og videregivelse af instruks om  \r\n\r\n betaling af genoptagelsesgebyret, ligesom fuldmægtigens kontrolsystem ikke  \r\n\r\n havde fungeret tilfredsstillende. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Genoprettelsesbegæring ikke imødekommet, da  \r\n\r\n ansøgers fuldmægtig ikke havde udvist fornøden omhu. </H1>  \r\n\r\n<P></P>  \r\n\r\n<BR>  \r\n\r\n<P>År 1993, den 30. juli afsagde Patentankenævnet </P>  \r\n\r\n<P>(Grønning-Nielsen, Hans Chr. Thomsen, Terndrup Pedersen) </P>  \r\n\r\n<P>følgende </P>  \r\n\r\n<PRE>  \r\n\r\n                                        KENDELSE  \r\n\r\n i sagen j.nr. P 43/91:                 Klage fra  \r\n\r\n                                        Shell Internationale  \r\n\r\n                                        Research Maatsshappi, B.V.  \r\n\r\n                                        Holland,  \r\n\r\n                                        v/Patentbureau Giersing &amp;  \r\n\r\n                                        Stellinger A/S  \r\n\r\n                                             over  \r\n\r\n                                        Patentdirektoratets afgørelse  \r\n\r\n                                        af 21 juni 1991  \r\n\r\n                                        af patentansøgning nr. 1606/80  \r\n\r\n</PRE>  \r\n\r\n<P>Den 16. april 1980 indleverede klageren en ansøgning om patent på et  \r\n\r\n &#187;apparat til måling af niveauet af restvæske i en beholder&#171;. </P>  \r\n\r\n<P>Patentdirektoratet udtalte i skrivelse af 27. september 1989, at  \r\n\r\n opfindelsen efter direktoratets opfattelse ikke adskiller sig væsentligt fra  \r\n\r\n kendt teknik. Der fastsattes en frist til den 27. marts 1990 til ansøgers  \r\n\r\n besvarelse af skrivelsen. Denne frist blev senere forlænget til 27. maj 1990.  \r\n\r\n</P>  \r\n\r\n<P>I skrivelse af 12. juni 1990 meddelte direktoratet følgende: </P>  \r\n\r\n<P>&#187;Da De ikke rettidigt har svaret på vores brev af 27. september 1989,  \r\n\r\n er ansøgningen henlagt. </P>  \r\n\r\n<P>Vi genoptager behandlingen, hvis vi inden udløbet af den svarfrist, der er  \r\n\r\n anført ovenfor, har modtaget Deres svar og 600 kr. i genoptagelsesafgift. I  \r\n\r\n modsat fald bliver ansøgningen endeligt henlagt. De vil ikke få yderligere  \r\n\r\n besked om en eventuel endelig henlæggelse. </P>  \r\n\r\n<P>Vi gør dog opmærksom på, at hvis ansøgningen i forvejen er henlagt, fordi  \r\n\r\n der ikke er betalt årsafgift, kan vi ikke genoptage behandlingen.&#171; </P>  \r\n\r\n<P>Klageren indleverede med skrivelse af 24. august 1990 nye krav og anførte  \r\n\r\n i skrivelsen bl.a.: </P>  \r\n\r\n<P>&#187;Under henvisning til Direktoratets skrivelse af 12. juni 1990 samt  \r\n\r\n af 27. september 1989 skal vi hermed anmode om, at ansøgningen bliver  \r\n\r\n genoptaget til behandling, idet vi har indbetalt genoptagelsesafgiften og  \r\n\r\n endvidere fremsender et nyt sæt krav samt en derefter afpasset  \r\n\r\n beskrivelsesindledning i trykningsklar tilstand .....&#171; </P>  \r\n\r\n<P>I skrivelse af 9. oktober 1990 anførte klageren følgende: </P>  \r\n\r\n<P>&#187;I ovennævnte ansøgning er der d. 24 august besvaret en betænkning  \r\n\r\n med en anmodning om genoptagelse af sagen, idet vi fremsendte en  \r\n\r\n trykningsklar beskrivelse med krav, samt gjorde opmærksom på, at  \r\n\r\n genoptagelsesafgiften allerede var tilgået direktoratets kasse. Fristen for  \r\n\r\n besvarelse og genoptagelse var fastsat til 27. september 1990. Årsagen til at  \r\n\r\n sagen var blevet henlagt i henhold til patentlovens § 15 var, at vor  \r\n\r\n ordregivers behandler af sagen havde været langvarigt syg, hvorfor  \r\n\r\n direktoratet allerede d. 15 marts 1990 havde forlænget fristen for modtagelse  \r\n\r\n af svar. Instrukser til os indgik imidlertid først på et så sent tidspunkt,  \r\n\r\n at vi havde videreledt direktoratets henlæggelsesskrivelse af 12. juni 1990.  \r\n\r\n</P>  \r\n\r\n<P>Ved en nærmere kontrol af vort bogholderi dags dato fremgår det  \r\n\r\n imidlertid, at genoptagelsesgebyret som følge af en misforståelse ikke som  \r\n\r\n antaget er tilgået direktoratets kasse, og i direktoratet har man antaget, at  \r\n\r\n betalingen ville fremkomme inden fristens udløb en måned senere end  \r\n\r\n modtagelsen af vort svar. </P>  \r\n\r\n<P>Den misforståelse, som nu er opstået, er ikke før indtruffet og vil nu  \r\n\r\n ejheller kunne foreligge igen, idet der nu er udarbejdet en ny instruks, med  \r\n\r\n direkte kontrol af specifikationerne til og indbetalingsbilagene fra  \r\n\r\n direktoratet. Det er en forholdsvis sjælden situation, at skulle begære  \r\n\r\n genoptagelse, og hidtil har vore besvarelser i genoptagelsesanmodninger da  \r\n\r\n også været ledsaget af en check, som omfattede genoptagelsesgebyret. I den  \r\n\r\n aktuelle sag skulle der alligevel indbetales nogle års- og  \r\n\r\n varemærkeansøgningsgebyrer d. 22. august 1990, hvorfor vi fandt det passende  \r\n\r\n at lade genoptagelsesgebyret være omfattet af denne check. Dette er  \r\n\r\n beklageligvis ikke sket, og ansvaret herfor er mit. </P>  \r\n\r\n<P>Det er spørgsmålet, om den manglende betaling på 600.- kr. i lyset fra den  \r\n\r\n komplette besvarelse og ansøgers åbenbare vilje til at ville opretholde  \r\n\r\n ansøgningen, ved at besvarelsen indleveredes en måned før fristens udløb, kan  \r\n\r\n betragtes som en formel mangel, idet vi hele tiden har haft vilje, økonomisk  \r\n\r\n evne samt hensigt til at opretholde ansøgningen. Endvidere er vor instruks nu  \r\n\r\n ændret med henblik på at opfange lignende fremtidige hændelser. </P>  \r\n\r\n<P>Jeg vedlægger kopi af vor nye instruks og endvidere en check til udligning  \r\n\r\n af genoptagelsesgebyret, jvf. § 15, og genoprettelsesgebyret, jvf. §  \r\n\r\n 72.&#171; </P>  \r\n\r\n<P>Den i skrivelsen omtalte instruks havde følgende indhold: </P>  \r\n\r\n<P> Vedr. Genoptagelsesafgift </P>  \r\n\r\n<P>&#187;På given foranledning skal det indskærpes, at genoptagelsesafgifter,  \r\n\r\n som indbetales før den tilhørende besvarelse, skal dokumenteres i forbindelse  \r\n\r\n med besvarelsen, enten i form af en kopi af specifikationen eller i form af  \r\n\r\n en kopi af direktoratets kvittering for genoptagelsen.&#171; </P>  \r\n\r\n<P>Patentdirektoratet udbad sig den 19. december 1990 en redegørelse for,  \r\n\r\n hvordan arbejdsgangen for indbetaling af genoptagelsesafgifter var  \r\n\r\n tilrettelagt på det tidspunkt, hvor indbetaling i nærværende sag burde have  \r\n\r\n fundet sted, herunder redegørelse for, hvem der forestod dette arbejde, og  \r\n\r\n hvordan dette arbejde kontrolleredes. </P>  \r\n\r\n<P>Klageren anførte hertil i skrivelse af 4. januar 1991 følgende: </P>  \r\n\r\n<P>&#187;Med henvisning til direktoratets brev af 19. december 1990 skal jeg  \r\n\r\n hermed redegøre for arbejdsgangen for indbetaling af genoptagelsesafgifter på  \r\n\r\n det tidspunkt, hvor genoptagelsesafgiften skulle være betalt. </P>  \r\n\r\n<P>I ovennævnte ansøgning var jeg i dagene op til d. 24. august i færd med at  \r\n\r\n udarbejde besvarelsen af direktoratets betænkning med anmodning om  \r\n\r\n genoptagelse af sagen. Herunder erfarede jeg, at der d. 22. august skulle  \r\n\r\n indbetales nogle beløb til direktoratets kasse, hvorfor jeg på et almindeligt  \r\n\r\n stykke kladdepapir udarbejdede en notits til Else Skov med en instruks om, at  \r\n\r\n der i den foreliggende sag ca. en måned inden fristens udløb sammen med de  \r\n\r\n andre beløb skulle overføres et genoptagelsesgebyr på 600.- kr. Denne notits  \r\n\r\n lagde jeg på Else Skovs skrivebord i hendes fravær under en magnet, og den er  \r\n\r\n derpå bortkommet. </P>  \r\n\r\n<P>Else Skov er en særdeles dygtig og højt betroet medarbejder, som  \r\n\r\n samvittighedsfuldt udfører sit arbejde, og en kontrol af arbejdets udførelse  \r\n\r\n er således unødvendig. Forudsætningen for at instrukser gennemføres er  \r\n\r\n imidlertid, at instrukserne når frem. Også i dette tilfælde er en kontrol af  \r\n\r\n instruktionens fremkomst i almindelighed fremdeles overflødig og ville kun  \r\n\r\n skabe et dårligt samarbejdsklima hos alle berørte parter, såfremt en sådan  \r\n\r\n kontrol alligevel blev gennemtrumfet. </P>  \r\n\r\n<P>Nidkærhed er i almindelighed en positiv egenskab, men der findes tilfælde,  \r\n\r\n hvor overdreven nidkærhed kan få en negativ virkning. Den foreliggende årsag  \r\n\r\n har jeg hidtil skønnet at være et sådant tilfælde, hvilket nu har vist sig at  \r\n\r\n være et fejlskøn. Jeg skal derfor henstille, at man i direktoratet udviser  \r\n\r\n forståelse i denne genoprettelsessag og i henhold til § 74, stk. 1 i  \r\n\r\n Patentloven udfærdiger bekendtgørelse om genoprettelse i den foreliggende  \r\n\r\n ansøgning.&#171; </P>  \r\n\r\n<P>Patentdirektoratet afslog den 21. juni 1991 anmodningen om genoprettelse  \r\n\r\n med følgende begrundelse: </P>  \r\n\r\n<P>&#187;..... De har foretaget de nødvendige handlinger med henblik på  \r\n\r\n genoprettelse rettidigt, herunder betalt genoprettelsesafgiften efter  \r\n\r\n patentlovens § 15, stk. 3. </P>  \r\n\r\n<P>Derimod har Deres fuldmægtig, som De tåler identifikation med, ikke udvist  \r\n\r\n al den omhu, som med rimelighed kan kræves af denne, hvilket er en betingelse  \r\n\r\n for genoprettelse efter § 72. </P>  \r\n\r\n<P>Hos fuldmægtigen blev instruksen om indbetaling af genoprettelsesafgiften  \r\n\r\n udarbejdet på et stykke kladdepapir, som blev efterladt på en underordnet  \r\n\r\n medarbejders bord. </P>  \r\n\r\n<P>Dette skete 22. august 1990. </P>  \r\n\r\n<P>Efter det indsendt materiale at dømme blev udførelsen af den konkrete  \r\n\r\n instruks ikke kontrolleret. </P>  \r\n\r\n<P>Det fremgår derimod, at fejlen -den manglende betaling af  \r\n\r\n genoptagelsesafgiften- først opdages 9. oktober 1990 ved en nærmere  \r\n\r\n gennemgang af fuldmægtigens bogholderi, altså ca. halvanden måned efter at  \r\n\r\n fejlen blev begået. Der er ingen forklaring på dette tidsinterval. Da der  \r\n\r\n endvidere ikke foreligger oplysninger, der viser, at fuldmægtigen har haft en  \r\n\r\n effektiv organisering af kontrolsystemer med hensyn til overholdelse af  \r\n\r\n tidsfrister, har den fornødne omhu ikke være udvist, og Deres anmodning om  \r\n\r\n genoprettelse kan derfor, som nævnt, ikke imødekommes. .....&#171; </P>  \r\n\r\n<P>Denne afgørelse har klageren ved skrivelse af 20. august 1991 indbragt for  \r\n\r\n Patentankenævnet. </P>  \r\n\r\n<P>I klagebegrundelsen anførtes følgende: </P>  \r\n\r\n<P>&#187;...... D. 24. august 1990 besvarede vi en betænkning af 27.  \r\n\r\n september 1989 og anmodede om en genoptagelse, idet jeg gjorde opmærksom på,  \r\n\r\n at genoptagelsesafgiften 600,- kr. var indbetalt. Besvarelsesfristen for  \r\n\r\n betænkningen var p.gr.a. langvarig sygdom hos ansøgers sagsbehandler blevet  \r\n\r\n forlænget til d. 27. maj 1990. Ansøgers sagsbehandler havde på fristdagen  \r\n\r\n ikke fået udfærdiget besvarelse, men forlod sig på en genoptagelse af  \r\n\r\n ansøgningen i henhold til § 15, stk. 3, hvor fristen herfor var 27. september  \r\n\r\n 1990, altså en måned efter vor besvarelse. </P>  \r\n\r\n<P>I dagene op til d. 24. august blev det konstateret, at der d. 22. august  \r\n\r\n skulle indbetales nogle beløb til direktoratets kasse, hvorfor der blev  \r\n\r\n udarbejdet en skriftlig instruks til Else Skov om, at der i den foreliggende  \r\n\r\n sag ca. en måned inden fristens udløb sammen med de andre beløb skulle  \r\n\r\n indbetales et genoptagelsesgebyr på 600,- kr. Denne instruks blev under Else  \r\n\r\n Skovs midlertidige fravær anbragt på hendes skrivebord under en magnet (ikke  \r\n\r\n blot efterladt). </P>  \r\n\r\n<P>Ved en gennemgang af vore regnskaber d. 09. oktober 1990, ca. 14 dage  \r\n\r\n efter fristdagen, fremgik det imidlertid, at genoptagelsesgebyret ikke var  \r\n\r\n blevet betalt rettidigt. En nærmere granskning afdækkede, at instruksen  \r\n\r\n tilsyneladende er bortkommet inden den kunne gennemføres. </P>  \r\n\r\n<P>Else Skov er en særdeles dygtig og højt betroet medarbejder, som gennem  \r\n\r\n mere end 20 år samvittighedsfuldt har udført sit arbejde, som foruden  \r\n\r\n rutinepræget arbejde blandt andet omfatter notering af frister og betaling af  \r\n\r\n diverse afgifter og gebyrer til direktoratet. En kontrol af arbejdets  \r\n\r\n udførelse kan således indskrænkes til stikprøvevis kontrol, hvilket hidtil  \r\n\r\n ikke har afsløret nogle brist eller mangler. </P>  \r\n\r\n<P>Vi har med skrivelser af 09. oktober 1990 og 04 januar 1991 begæret en  \r\n\r\n genoprettelse af rettighederne ifølge patentlovens § 72, stk. 1, samt  \r\n\r\n redegjort for arbejdsgangen for indbetalinger af genoptagelsesafgifter, og  \r\n\r\n det er Patentdirektoratets afgørelse af 21. juni 1991 i ovennævnte  \r\n\r\n patentansøgning, der er genstand for den foreliggende klage. I denne  \r\n\r\n afgørelse konkluderer direktoratet, at den fornødne omhu ikke har været  \r\n\r\n udvist, idet afgørelsen underbygges med, at udførelsen af instruksen ikke  \r\n\r\n blev kontrolleret, at der mangler en forklaring på tidsintervallet fra  \r\n\r\n fejlens opståen til opdagelsen heraf, og at der ikke foreligger oplysninger  \r\n\r\n om, at vi har haft en effektiv organisering af kontrolsystemer med hensyn til  \r\n\r\n overholdelse af tidsfrister. </P>  \r\n\r\n<P>Som tidligere anført, har kontrollen af indbetalinger hidtil kunnet  \r\n\r\n indskrænkes til en stikprøvevis kontrol, hvis tilstrækkelighed hidtil ikke  \r\n\r\n har være anfægtelsesværdig. Følgelig har der på baggrund af den skriftlige  \r\n\r\n instruks indtil vor gennemgang af bogholderiet foreligget rimelig grund til  \r\n\r\n at antage, at betalingen var udført som fordret. Oplysninger om en effektiv  \r\n\r\n organisering af kontrolsystemer har hidtil implicit foreligget, idet det  \r\n\r\n uimodsagt har være anført, at den foreliggende situation ikke har foreligget  \r\n\r\n før og vil nu ejheller kunne foreligge igen, idet der nu er udarbejdet en  \r\n\r\n instruks, med direkte kontrol af specifikationerne til og  \r\n\r\n indbetalingsbilagene fra direktoratet. Vi skal derfor nedlægge følgende. </P>  \r\n\r\n<PRE>  \r\n\r\n                               Påstand  \r\n\r\n</PRE>  \r\n\r\n<P>Den påklagede afgørelse af 21. juni 1991 omstødes og begæringen fremsat i  \r\n\r\n henhold til patentlovens § 72 tages til følge. </P>  \r\n\r\n<PRE>  \r\n\r\n                             Anbringender  \r\n\r\n</PRE>  \r\n\r\n<P>Hos Mogens Koktvedgaard og Lise Østerborg: PATENTLOVEN, er der under note  \r\n\r\n 72,6 nærmere anført de bedømmelseskriterier, som ligger til grund for  \r\n\r\n tolkningen af § 72. Det fremgår af selve lovteksten, at en af de nødvendige  \r\n\r\n forudsætninger for genoprettelse af rettigheder er, at ansøger (eller dennes  \r\n\r\n fuldmægtig) skal have udvist al den omhu, som med rimelighed kunne  \r\n\r\n kræves...., og under note 72,6 anføres det, at det må &#187;bero på en  \r\n\r\n konkret afgørelse i den enkelte situation, om dette har været  \r\n\r\n tilfældet&#171;. I øvrigt henvises der til harmoniseringen med EPK art. 122.  \r\n\r\n Det anføres endvidere i note 72,6 under linierne 13 fn. til 9 fn. &#187;Har  \r\n\r\n han (ansøgeren) udvist den fornødne omhu ved at overlade arbejdet til en  \r\n\r\n tilstrækkeligt kvalificeret person som har fået de nødvendige instrukser, og  \r\n\r\n som er underkastet tilstrækkelig kontrol, vil han dog - alt efter de nærmere  \r\n\r\n omstændigheder - kunne opfylde betingelserne i § 72&#171;. Disse tre  \r\n\r\n betingelser, nemlig en tilstrækkeligt kvalificeret person, de nødvendige  \r\n\r\n instrukser og tilstrækkelig kontrol, har der hidtil ikke være anledning til  \r\n\r\n at drage i tvivl, og det er da også disse tre betingelser, som er det bærende  \r\n\r\n fundament i afgørelser truffet af Ankenævnet (Legal Board of Appeal) under  \r\n\r\n EPO. Her skal den grundlæggende afgørelse fremhæves, nemlig <B>J 05/80</B> af  \r\n\r\n 07 juli 1981, som vedlægges i kopi af Official journal of the European patent  \r\n\r\n office, 30. september 1981, nr. 9. I denne afgørelse anføres der under  \r\n\r\n<B>Reasons for the Decision</B> , pkt 7, de samme ovenfor citerede  \r\n\r\n betingelser (men da det under pkt. 8, 2. afsnit, anføres, at fuldmægtigen  \r\n\r\n ikke må overlade tolkningen af love og traktater til underordnet personale,  \r\n\r\n sker der ikke genoprettelse i henhold til art. 122 i EPK, men, som anført  \r\n\r\n under pkt. 14, i henhold til regel 85a EPK). </P>  \r\n\r\n<P>I afgørelserne i <B>J 02/86</B> og <B>J 03/86</B> (kopi vedlagt) indføres  \r\n\r\n yderligere den betydningsfulde tilføjelse , at artikel 122 EPK har til  \r\n\r\n hensigt at sikre, at der i genoprettelsessager ikke sker rettighedstab som  \r\n\r\n følge af en isoleret, proceduremæssig fejl i et normalt tilfredsstillende  \r\n\r\n system (The Board recognises that Article 122 EPC is intended to ensure that  \r\n\r\n in appropriate cases the loss of substantive rights does not result from an  \r\n\r\n isolated procedural mistake within a normally satisfactory system) <B>Reasons  \r\n\r\n for the Decision</B> , linie 11 - 13 i afsnit 4. (European Patent Office  \r\n\r\n Report, EPOR, issue 6, 1987, side 399) </P>  \r\n\r\n<P>I afgørelse i <B>T27/86</B> , som vedlægges i kopi, indrømmes der  \r\n\r\n forståelse for en menneskelig fejl udøvet af en patentafdelingsleder under  \r\n\r\n reorganisering af patentafdelingen, og denne menneskelige fejl blev betragtet  \r\n\r\n som et eksempel på en isoleret, proceduremæssig fejl (uden krav om et normalt  \r\n\r\n tilfredsstillende system), hvorfor genoprettelse blev tilstået ( <B>Held</B>  \r\n\r\n 1 og 2). (EPOR, issue 3, 1987, side 179) </P>  \r\n\r\n<P>I afgørelsen i <B>T137/86</B> (kopi vedlagt) anføres det, at &#187;den  \r\n\r\n manglende betaling af appelgebyret skyldtes en menneskelig fejl af en art,  \r\n\r\n som kan ske, og som kan undslippe kontrolprocedurer på trods af den omhu, som  \r\n\r\n med rimelighed kan kræves&#171; /The failure to pay the appeal fee was due to  \r\n\r\n human error of a kind which may occur an escape checking procedures in spite  \r\n\r\n of all due care) anført under <B>Held</B> 2. (EPOR, issue 3, 1987, side 183)  \r\n\r\n</P>  \r\n\r\n<P>Anskues de foreliggende kendsgerninger i lyset af henvisningen til  \r\n\r\n harmoniseringsbestræbelserne med EPK art. 122 samt de ovenfor anførte  \r\n\r\n afgørelser fra Ankenævnet under EPO kan vi på sikker grund konstatere, at der  \r\n\r\n i den foreliggende genoprettelsessag er udvist al den omhu, som med  \r\n\r\n rimelighed kunne kræves. Vi skal derfor høfligst henstille, at begæringen  \r\n\r\n fremsat i henhold til § 74, stk. 1 udfærdiges bekendtgørelse om genoprettelse  \r\n\r\n af rettighederne i den foreliggede ansøgning.' </P>  \r\n\r\n<P>Ved skrivelse af 8. oktober 1991 tilføjede klageren: </P>  \r\n\r\n<P>&#187;I tilslutning til vor skrivelse af 20. august 1991 kan jeg  \r\n\r\n konkretisere mine oplysninger, hvor jeg anførte: En kontrol af arbejdets  \r\n\r\n udførelse kan således indskrænkes til stikprøvevis kontrol, hvilket hidtil  \r\n\r\n ikke har afsløret nogle brist eller mangler. Den stikprøvevise kontrol har  \r\n\r\n omfattet en kontrolopringning til Direktoratets kasse med en forespørgsel om  \r\n\r\n fremsendte beløb var tilgået kassen. En sådan kontrol har vi ført gennem  \r\n\r\n flere år, og som anført har dens tilstrækkelighed ikke har været  \r\n\r\n anfægtelsesværdig.&#171; </P>  \r\n\r\n<P>Ankenævnet har behandlet sagen på sit møde den 28. maj 1993. </P>  \r\n\r\n<P>For klageren mødte civilingeniør Jens-Holger Stellinger, der henholdt sig  \r\n\r\n til og uddybede de skriftlige indlæg. </P>  \r\n\r\n<P>Ankenævnet skal udtale: </P>  \r\n\r\n<P>Klagerens kontrolsystem findes ikke at have fungeret tilfredsstillende.  \r\n\r\n</P>  \r\n\r\n<P>Under hensyn hertil samt til det iøvrigt af Direktoratet anførte, hvorved  \r\n\r\n bemærkes, at det overfor Ankenævnet anførte ikke findes at kunne føre til  \r\n\r\n andet resultat </P>  \r\n\r\n<P>bestemmes: </P>  \r\n\r\n<P>Den påklagede afgørelse stadfæstes. </P>  \r\n\r\n<PRE>  \r\n\r\n Grønning-Nielsen.   Hans Chr. Thomsen.   P. Terndrup Pedersen.  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19936052425"
        },
        {
            "displayName": "Entydig dokumentidentifikation",
            "displayValue": "CA006155"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60524"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "30/07/1993"
        },
        {
            "displayName": "Administrerende myndighed",
            "displayValue": "Patentankenævnet"
        },
        {
            "displayName": "Ressortministeriets journalnummer",
            "displayValue": "P 43/91"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}