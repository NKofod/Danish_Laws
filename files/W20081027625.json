{
    "id": 126500,
    "title": "Ukontrollabel arbejdstid, salgsingeniør, arbejde på arbejdsgiverens adresse",
    "documentTypeId": "240",
    "isSagsforlobPeriodValid": true,
    "shortName": "KEN nr 10276 af 28/11/2008",
    "documentHtml": "<div class=\"bjelke\">Den fulde tekst</div><p class=\"Titel2\">Ukontrollabel arbejdstid, salgsingeniør, arbejde på arbejdsgiverens adresse</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Sag om ukontrollabel arbejdstid.</div>\r\n        </p>\r\n        <p class=\"Tekst2\">\r\n          <div>Medlemmet blev ved tidsbegrænset ansættelseskontrakt af 29. maj 2006 ansat som salgskonsulent i perioden 1. juni 2006 til 31. december 2007.</div>\r\n        </p>\r\n        <p class=\"Tekst2\">\r\n          <div>Ifølge ansættelseskontrakten blev arbejdet som udgangspunkt udført fra medlemmets bopæl.</div>\r\n        </p>\r\n        <p class=\"Tekst2\">\r\n          <div>Fagforeningen havde anført, at arbejde, der ikke havde været udført i forbindelse med rejser, var fysisk blevet udført på virksomhedens adresse og arbejdstiden havde derfor været almindeligt kontrollabelt arbejde for arbejdsgiveren.</div>\r\n        </p>\r\n        <p class=\"Tekst2\">\r\n          <div>Direktoratet fandt, at medlemmets arbejdstid var ukontrollabel.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at arbejdstiden i forbindelse med det arbejde, som medlemmet udførte for arbejdsgiveren i perioden 1. november 2007 til 31. januar 2008, skulle anses for kontrollabel, for så vidt angår den del af arbejdet, som blev udført på arbejdspladsen.</div>\r\n        </p>\r\n        <p class=\"Tekst2\">\r\n          <div>Ankenævnet lagde herved vægt på, at medlemmets arbejdsgiver havde oplyst, at han i denne periode, specielt i december 2007 og januar 2008 for det meste arbejdede på arbejdspladsen i 7 ½ time om dagen, samt at arbejdet blev udført på tidspunkter, hvor hans leder var til stede og kunne kontrollere arbejdstiden.</div>\r\n        </p>\r\n        <p class=\"Tekst2\">\r\n          <div>Ankenævnet har endvidere lagt vægt på, at arbejde herudover blev aflønnet med 160 kr. i timen.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at den øvrige arbejdstid skulle anses for ukontrollabel.</div>\r\n        </p>\r\n        <p class=\"Tekst2\">\r\n          <div>Ankenævnet havde lagt vægt på, at arbejdet i denne periode ikke blev udført på arbejdsgiverens forretningsadresse.</div>\r\n        </p>\r\n        <p class=\"Tekst2\">\r\n          <div>Ankenævnet havde endvidere lagt vægt på, at arbejdstiden eller en arbejdstidsnorm ikke var fast i kollektiv overenskomst eller i den skriftlige individuelle ansættelsesaftale vedrørende dette arbejde.</div>\r\n        </p>\r\n        <p class=\"Tekst2\">\r\n          <div>Ankenævnet havde yderligere lagt vægt på, at medlemmet ikke var fast lønnet.</div>\r\n        </p>\r\n      </div>\r\n      <p class=\"TekstV\">Ankenævnet har behandlet xxs klage på møde den 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">Xs arbejdstid i forbindelse med det arbejde, som han udførte for xxx i perioden 1. november 2007 til 31. januar 2008, anses for kontrollabel, for så vidt angår den del af arbejdet, som blev udført på arbejdspladsen.</p>\r\n      <p class=\"TekstV\">Den øvrige arbejdstid anses for ukontrollabel.</p>\r\n      <p class=\"TekstV\">A-kassen skal foretage en fornyet opgørelse af overskydende timer.</p>\r\n      <p class=\"TekstV\">Ankenævnet ændrer således delvis Arbejdsdirektoratets afgørelse af den 15. maj 2008.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> X ved tidsbegrænset ansættelseskontrakt af 29. maj 2006 blev ansat som salgskonsulent i xxx i perioden 1. juni 2006 til 31. december 2007,</p>\r\n        <p class=\"Liste1\"><span class=\"Liste1Nr\" id=\"\">–</span> der ingen skriftlig aftale foreligger vedrørende ansættelsen i januar 2008,</p>\r\n        <p class=\"Liste1\"><span class=\"Liste1Nr\" id=\"\">–</span> Xs opgaver var afholdelse af kurser såvel internt som eksternt, afvikling af opstarter globalt efter nærmere aftale, salgssupport til salgsafdelingen og teknisk support til xxx efter nærmere aftale,</p>\r\n        <p class=\"Liste1\"><span class=\"Liste1Nr\" id=\"\">–</span> arbejdet som udgangspunkt skulle udføres fra Xs bopæl,</p>\r\n        <p class=\"Liste1\"><span class=\"Liste1Nr\" id=\"\">–</span> der ikke var aftalt nogen fast arbejdstid,</p>\r\n        <p class=\"Liste1\"><span class=\"Liste1Nr\" id=\"\">–</span> De har oplyst, at Xs arbejde i opgørelsesperioden (især i december 2007 og januar 2008) havde en anden karakter, idet han i denne periode skulle overdrage sine arbejdsopgaver og afslutte projekter, hvorfor han var på arbejdspladsen hele dagen (7½ time), hvor arbejdsgiveren også var til stede,</p>\r\n        <p class=\"Liste1\"><span class=\"Liste1Nr\" id=\"\">–</span> X – udover arbejdet som foregik på arbejdspladsen – havde timer, hvor han blev aflønnet med 160 kr. i timen. De har fremsendt en opgørelse over disse timer for november, december og januar, og</p>\r\n        <p class=\"Liste1\"><span class=\"Liste1Nr\" id=\"\">–</span> arbejdsgiveren over for ankenævnet har oplyst, at det var korrekt, at X i de sidste måneder primært arbejdede på arbejdspladsen. Han arbejdede med nogle tenderprojekter, hvor arbejdet foregik på arbejdspladsen, hvor han også var til stede, når X var der. Han havde derfor mulighed for at kontrollere hans arbejdstid.</p>\r\n      </p>\r\n      <p class=\"TekstV\">Det fremgår af reglerne, at hvis et medlems arbejdstid ikke eller kun vanskeligt kan kontrolleres skal nettoindtægten fra arbejdet omregnes til timer med den til enhver tid gældende omregningssats.</p>\r\n      <p class=\"TekstV\">Arbejdstiden anses som kontrollabel, hvis arbejdstiden kan kontrolleres ved arbejdsgiverens registreringer.</p>\r\n      <p class=\"TekstV\">Arbejdstiden anses også for kontrollabel, hvis medlemmet er fast lønnet og arbejdstiden eller en arbejdstidsnorm er fastsat i kollektiv overenskomst, som gælder for medlemmet og arbejdsgiveren.</p>\r\n      <p class=\"TekstV\">Arbejdstiden anses endvidere for kontrollabel, hvis medlemmet er fast lønnet, og den skriftlige individuelle aftale om ansættelse henviser til en kollektiv overenskomst for et tilsvarende fagligt område, hvori arbejdstiden eller en norm om arbejdstid er fastsat.</p>\r\n      <p class=\"TekstV\">Hvis arbejdstiden - ud fra ovennævnte ikke - anses for kontrollabel, kan arbejdstiden dog anses for kontrollabel på grundlag af en skriftlig individuel ansættelsesaftale, hvis medlemmet er fast lønnet, og arbejdstiden eller en arbejdstidsnorm er fastsat i aftalen. Desuden skal mindst 2 af 6 kriterier, der er opregnet i bestemmelsen være opfyldt.</p>\r\n      <p class=\"TekstV\">Ankenævnet finder, at Xs arbejdstid i forbindelse med det arbejde som han udførte for xxx i perioden 1. november 2007 til 31. januar 2008 anses for kontrollabelt, for så vidt angår den del af arbejdet, som blev udført på arbejdspladsen.</p>\r\n      <p class=\"TekstV\">Arbejdstiden for så vidt angår den øvrige del af Xs arbejde anses for ukontrollabel.</p>\r\n      <p class=\"TekstV\">Vedrørende det arbejde, som blev udført på arbejdspladsen</p>\r\n      <p class=\"TekstV\">Ankenævnet har herved lagt vægt på, at Xs arbejdsgiver har oplyst, at han i denne periode, specielt i december 2007 og januar 2008 for det meste arbejdede på arbejdspladsen i 7 ½ time om dagen, samt at arbejdet blev udført på tidspunkter, hvor hans leder var til stede og kunne kontrollere arbejdstiden</p>\r\n      <p class=\"TekstV\">Ankenævnet har endvidere lagt vægt på, at arbejde herudover blev aflønnet med 160 kr. i timen.</p>\r\n      <p class=\"TekstV\">Ankenævnet skal for god ordens skyld bemærke, at ankenævnet ikke har taget stilling til antallet af arbejdstimer i forbindelse med Xs arbejde, som foregik på arbejdspladsen.</p>\r\n      <p class=\"TekstV\">Vedrørende det øvrige arbejde</p>\r\n      <p class=\"TekstV\">Ankenævnet har lagt vægt på, at arbejdet i denne periode ikke blev udført på arbejdsgiverens forretningsadresse.</p>\r\n      <p class=\"TekstV\">Ankenævnet har endvidere lagt vægt på, at arbejdstiden eller en arbejdstidsnorm ikke var fast i kollektiv overenskomst eller i den skriftlige individuelle ansættelsesaftale vedrørende dette arbejde.</p>\r\n      <p class=\"TekstV\">Ankenævnet har yderligere lagt vægt på, at X ikke var fast lønnet.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 59 i lov om arbejdsløshedsforsikring m.v., jf. lovbekendtgørelse nr. 994 af 8. august 2007,</p>\r\n        <p class=\"Liste1\"><span class=\"Liste1Nr\" id=\"\">–</span> §§ 3 og 4 i Arbejdsdirektoratets bekendtgørelse nr. 966 af 8. november 2001 om supplerende dagpenge, og</p>\r\n        <p class=\"Liste1\"><span class=\"Liste1Nr\" id=\"\">–</span> §§ 1 og 4 i Direktoratet for Arbejdsløshedsforsikringens bekendtgørelse nr. 902 af 9. december 1999 om overskydende timer.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet, Stormgade 10, Postboks 1103, 1009 København</p>\r\n      <p class=\"TekstV\">xxxx</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 994 af 8. august 2007</span></p>\r\n      <p class=\"Tekst\"><span class=\"Bold\">§ 59.</span> Når et ledigt medlem, som er arbejdssøgende til arbejde i fuld, sædvanlig arbejdstid, opnår arbejde af kortere varighed, nedsættes dagpengene. Nedsættelsen sker efter forholdet mellem medlemmets arbejdstid i vedkommende uge og normal overenskomstmæssig arbejdstid på det danske arbejdsmarked. Inden for områder, hvor nedsættelse ikke kan foretages på grundlag af arbejdstiden, sker nedsættelsen under hensyn til arbejdslønnen.</p>\r\n      <p class=\"Tekst\"><span class=\"Italic\">Stk. 2.</span> Har et medlem haft beskæftigelse af større omfang end svarende til normal overenskomstmæssig arbejdstid på det danske arbejdsmarked, overføres alle overskydende timer fra de forudgående 12 uger, dog 3 måneder for månedslønnede, før ledighedens indtræden. Dog bortfalder overskydende timer, der ikke er opbrugt inden for 5 uger fra opgørelsestidspunktet.</p>\r\n      <p class=\"Tekst\"><span class=\"Italic\">Stk. 3.</span> Hvis et medlems arbejdstid ikke eller kun vanskeligt kan kontrolleres, skal indtægten fra arbejdet ved opgørelsen af overskydende timer, jf. stk. 2, omregnes til timer med den til enhver tid gældende omregningssats.</p>\r\n      <p class=\"Tekst\"><span class=\"Italic\">Stk. 4.</span> Særregler om nedsættelse af dagpenge kan fastsættes for arbejdsområder, hvor forholdene muliggør, at et ledigt medlem opnår særlig høj arbejdsløn i en begrænset arbejdstid.</p>\r\n      <p class=\"Tekst\"><span class=\"Italic\">Stk. 5.</span> Direktøren for Arbejdsdirektoratet fastsætter nærmere regler efter forhandling med Beskæftigelsesrådet. Der kan herunder fastsættes regler om, at overskydende timer, jf. stk. 2, i særlige tilfælde opgøres i forhold til et andet timetal end den normale overenskomstmæssige arbejdstid på det danske arbejdsmarked.</p>\r\n      <p class=\"Tekst\"><span class=\"Italic\">Stk. 6.</span> Direktøren for Arbejdsdirektoratet kan efter forhandling med Beskæftigelsesrådet fastsætte regler om, at visse former for beskæftigelse, der udføres som en del af det civile beredskab</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 966 af 8. november 2001 om supplerende dagpenge</span></p>\r\n      <p class=\"Tekstoverskrift\">Kontrollabel arbejdstid</p>\r\n      <p class=\"Tekst\"><span class=\"Bold\">§ 3.</span> Et medlems arbejdstid anses som kontrollabel, hvis arbejdstiden kan kontrolleres ved arbejdsgiverens registreringer.</p>\r\n      <p class=\"Tekst\"><span class=\"Italic\">Stk. 2.</span> Et medlems arbejdstid anses også som kontrollabel, hvis et medlem er fast lønnet, og arbejdstiden eller en norm om arbejdstid er fastsat i en kollektiv overenskomst, som gælder for medlemmet og arbejdsgiveren.</p>\r\n      <p class=\"Tekst\"><span class=\"Italic\">Stk. 3.</span> Et medlems arbejdstid anses også som kontrollabel, hvis medlemmet er fast lønnet, og den skriftlige individuelle aftale om ansættelse henviser til en kollektiv overenskomst for et tilsvarende fagligt område, hvori arbejdstiden eller en norm om arbejdstid er fastsat.</p>\r\n      <p class=\"Tekst\"><span class=\"Italic\">Stk. 4.</span> Hvis et medlems arbejdstid ikke kan anses som kontrollabel efter stk. 1-3, kan arbejdstiden dog anses for kontrollabel på grundlag af en skriftlig individuel aftale om ansættelse, hvis medlemmet er fast lønnet, og arbejdstiden eller en norm om arbejdstid er fastsat i aftalen. Desuden skal mindst 2 af følgende 6 kriterier være opfyldt:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Virksomheden har procedurer for registrering af arbejdstiden, og hvordan arbejdet skal udføres.</p>\r\n        <p class=\"Liste1\"><span class=\"Liste1Nr\" id=\"\">2)</span> Aftalen indeholder regler om overarbejde og betaling herfor.</p>\r\n        <p class=\"Liste1\"><span class=\"Liste1Nr\" id=\"\">3)</span> Der er faste tidsrum, hvor medlemmet skal være til disposition for arbejdsgiveren.</p>\r\n        <p class=\"Liste1\"><span class=\"Liste1Nr\" id=\"\">4)</span> Størrelsen af medlemmets løn er konstant over en periode.</p>\r\n        <p class=\"Liste1\"><span class=\"Liste1Nr\" id=\"\">5)</span> edlemmets løn svarer til den normale løn på området.</p>\r\n        <p class=\"Liste1\"><span class=\"Liste1Nr\" id=\"\">6)</span> Medlemmet erklærer på tro og love, at arbejdet har været udført på de vilkår om arbejdstiden, som er nævnt i aftalen.</p>\r\n      </p>\r\n      <p class=\"Tekst\"><span class=\"Italic\">Stk. 5.</span> Et medlem anses ikke som fast lønnet, jf. stk. 2-4, hvis der indgår provision i lønnen.</p>\r\n      <p class=\"Tekstoverskrift\">Ukontrollabel arbejdstid</p>\r\n      <p class=\"Tekst\"><span class=\"Bold\">§ 4.</span> Hvis et medlems arbejdstid ikke kan anses som kontrollabel efter § 3, beregnes arbejdstiden i ugen ved at omregne lønnen (netto) med omregningssatsen.</p>\r\n      <p class=\"Tekst\"><span class=\"Italic\">Stk. 2.</span> Medlemmets nettoløn ved omregning er lønnen i ugen med fradrag af de dokumenterede nødvendige udgifter, der efter skattereglerne kan fradrages indtægten før beregning af skat.</p>\r\n      <p class=\"Tekst\"><span class=\"Italic\">Stk. 3.</span> Hvis lønnen ikke er kendt på det tidspunkt, hvor arbejdet udføres, sker der et foreløbigt fradrag i dagpengene. Det sker på grundlag af det antal timer, som medlemmet har oplyst er brugt til arbejdet. Når lønnen kendes, skal der ske omregning efter stk. 1 og 2.</p>\r\n      <p class=\"Tekst\"><span class=\"Italic\">Stk. 4.</span> Hvis arbejdet ikke har medført indtægter, sker fradraget på grundlag af det antal timer, som medlemmet har oplyst er brugt til arbejdet. For et medlem, der er forsikret på fuld tid, kan fradrag for hver arbejdsdag højst udgøre 7,4 timer. For et medlem forsikret på deltid kan fradraget for hver arbejdsdag højst udgøre 1/5 af den gennemsnitlige ugentlige arbejdstid før ledigheden</p>\r\n      <p class=\"TekstV\"><span class=\"Bold\">Direktoratet for Arbejdsløshedsforsikringens bekendtgørelse nr. 902 af 9. december 1999 om overskydende timer</span></p>\r\n      <p class=\"Tekst\"><span class=\"Bold\">§ 1.</span> Et fuldtidsforsikret medlem har overskydende timer, hvis medlemmet i 12 uger/3 måneder forud for ledigheden har haft lønnet arbejde eller fået kontant dækning for mere end 37 timer pr. uge, jf. dog § 2 og § 3. Kun arbejde og indtægter i medlemsperioder medregnes.</p>\r\n      <p class=\"Tekst\"><span class=\"Italic\">Stk. 2.</span> Tilsvarende gælder for et deltidsforsikret medlem, som har haft lønnet arbejde eller fået kontant dækning for mere end 30 timer pr. uge.</p>\r\n      <p class=\"Tekst\"><span class=\"Italic\">Stk. 3.</span> Medlemmet vil ikke være dagpengeberettiget, før de overskydende timer er afviklet eller bortfaldet, jf. § 15 og § 16.</p>\r\n      <p class=\"Tekstoverskrift\">Hvornår opgøres overskydende timer</p>\r\n      <p class=\"Tekst\"><span class=\"Bold\">§ 4.</span> Der skal opgøres overskydende timer, når et medlem bliver ledig, tilmelder sig Arbejdsformidlingen og anmoder om dagpenge.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/08/2009"
        },
        {
            "displayName": "Accession",
            "displayValue": "W20081027625"
        },
        {
            "displayName": "Entydig dokumentidentifikation",
            "displayValue": "BE003574"
        },
        {
            "displayName": "Dato for indlæggelse",
            "displayValue": "22/08/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10276"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "28/11/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5100256-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}