{
    "id": 222136,
    "title": "Bekendtgørelse om kompensation for faste omkostninger til virksomheder i økonomisk krise som følge af COVID-19",
    "documentTypeId": "60",
    "isSagsforlobPeriodValid": true,
    "shortName": "BEK nr 571 af 16/03/2021",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#id1fb676d5-3751-4fd4-ab44-222dab2259e8\">Kapitel 1</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Bekendtgørelsens anvendelsesområde</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id16d02145-0f05-4d19-882d-51c777b8027f\">Kapitel 2</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Definitioner</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id369adcaa-ee72-4466-8378-99fbec19316e\">Kapitel 3</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Kompensationsberettigede omkostninger</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id7740befc-811a-4ba4-a21a-7ab2ea9f869f\">Kapitel 4</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Betingelser for at modtage kompensation</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id5be9507d-08f9-4c28-b8f9-e84e54717675\">Kapitel 5</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Kontrol, tilsyn og sanktioner</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id014ac9e6-2f18-41dc-b6d9-eec24444ac93\">Kapitel 6</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Klage, straf og ikrafttræden</span>\r\n         </td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om kompensation for faste omkostninger til virksomheder i økonomisk krise som følge af COVID-19</p>\r\n<p class=\"Indledning2\">I medfør af § 3, stk. 1, § 7, stk. 4, og § 23, stk. 3, i lov nr. 1518 af 18. december 2018 om erhvervsfremme og i medfør af akt nr. 124 af 27. marts 2020 og akt nr. 152 af 24. april 2020 fastsættes:</p>\r\n<p class=\"Kapitel\" id=\"id1fb676d5-3751-4fd4-ab44-222dab2259e8\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">\r\n   <span class=\"Italic\">Bekendtgørelsens anvendelsesområde</span>\r\n</p>\r\n<p class=\"Paragraf\" id=\"idd467cdf4-708b-4ec7-b20b-0b813bf016f7\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Efter denne bekendtgørelse ydes kompensation som bidrag til dækning af faste omkostninger for virksomheder, der er registreret i Det Centrale Virksomhedsregister (CVR), hvis virksomhederne som følge af udbruddet af Coronavirussygdom (COVID-19) har en forventet omsætningsnedgang på minimum 35 pct., jf. § 3, stk. 2, eller som har forbud mod at holde åbent, jf. § 3, stk. 3.</p>\r\n<p class=\"Stk2\">\r\n   <span class=\"StkNr\" id=\"id92796125-7b53-4c3e-ad25-3c0f30d03e57\">Stk. 2.</span> Organer inden for den offentlige forvaltning falder uden for bekendtgørelsens anvendelsesområde.</p>\r\n<p class=\"Stk2\">\r\n   <span class=\"StkNr\" id=\"ide2310088-76c6-4e94-8131-3fa976252038\">Stk. 3.</span> Kompensationsordningen, jf. stk. 1, gælder fra og med den 9. marts til og med den 8. juli 2020.</p>\r\n<p class=\"Kapitel\" id=\"id16d02145-0f05-4d19-882d-51c777b8027f\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">\r\n   <span class=\"Italic\">Definitioner</span>\r\n</p>\r\n<p class=\"Paragraf\" id=\"id45a9612a-2b20-4d86-97a4-f1d2e158c94b\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id8e517e28-c6c6-448a-afde-149460066830\">1)</span> Virksomhed: En privatretlig juridisk person samt personligt ejede virksomheder, der senest den 9. marts 2020 er registreret i Det Centrale Virksomhedsregister (CVR), herunder foreninger, fonde og selvejende institutioner, jf. dog nr. 5.</p>\r\n<p class=\"Liste1\">\r\n   <span class=\"Liste1Nr\" id=\"id1efb7b01-3057-421a-b02f-6b2cfc0a876d\">2)</span> Faste omkostninger: Dokumenterbare omkostninger relateret til virksomhedens aktiviteter, der er uafhængige af virksomhedens salg, produktion og distribution, og som virksomheden vil skulle afholde, selv om den ikke har omsætning i en periode, herunder typisk afskrivninger, husleje, anden leje og leasing samt renteomkostninger. Endvidere er omkostninger reguleret efter § 5, stk. 2 – 5, omfattet. Virksomheden skal opgøre de faste omkostninger ud fra de samme principper som i virksomhedens seneste godkendte regnskab. Hvis virksomheden ikke tidligere har udarbejdet et regnskab, skal virksomheden opgøre de faste omkostninger i overensstemmelse med den for virksomheden gældende regnskabslovgivning. Der er udarbejdet særskilt vejledning om ansøgning til den midlertidige kompensationsordning for virksomheders faste omkostninger, herunder om opgørelse af faste omkostninger.</p>\r\n<p class=\"Liste1\">\r\n   <span class=\"Liste1Nr\" id=\"id006cc480-d483-43e6-8d82-5048e46ac294\">3)</span> Løn: Den ansattes samlede A-indkomst medregnet virksomhedens og den ansattes eget ATP-bidrag, samt eventuelle bidrag til arbejdsgiverbetalt pensionsordning.</p>\r\n<p class=\"Liste1\">\r\n   <span class=\"Liste1Nr\" id=\"id361abfb7-a30b-49a6-847b-c1ee46c29d5c\">4)</span> Ansatte: Lønmodtagere med fast, kontraktuel tilknytning til virksomheden, ansat med fast arbejdssted i Danmark.</p>\r\n<p class=\"Liste1\">\r\n   <span class=\"Liste1Nr\" id=\"id9fbb8360-66ff-45af-a2e2-d1f5dd21d9ef\">5)</span> Organer inden for den offentlige forvaltning: Statslige myndigheder og statsfinansierede selvejende institutioner, der er omfattet af § 2, stk. 1, nr. 1 og 2, i bekendtgørelse om statens regnskabsvæsen m.v., kommuner og regioner, kommunale og regionale organisationer og selskaber m.v., som er oprettet i henhold til lov om kommunernes styrelse, samt institutioner hvor statslige, regionale eller kommunale tilskud til drift udgør halvdelen eller mere og forventes vedvarende at dække halvdelen eller mere af institutionens ordinære driftsudgifter.</p>\r\n<p class=\"Liste1\">\r\n   <span class=\"Liste1Nr\" id=\"iddacdb03b-bd44-43a7-ac6d-4bf78464fe14\">6)</span> Omsætning: Salgsværdien af produkter og tjenesteydelser m.v. med fradrag af prisnedslag, merværdiafgift og anden skat, der er direkte forbundet med salgsbeløbet. Virksomheden skal opgøre omsætningen ud fra de samme principper som i virksomhedens senest godkendte regnskab. Hvis virksomheden ikke tidligere har udarbejdet et godkendt regnskab, skal virksomheden opgøre omsætningen i overensstemmelse med den for virksomheden gældende regnskabslovgivning. Virksomheden kan alene medtage omsætning, der er skattepligtig i Danmark, for den del af virksomheden, som er lokaliseret i Danmark, og for produktion i Danmark. Med tjenesteydelser og varer produceret i Danmark skal forstås alle produkter og tjenesteydelser mv., som er solgt fra den danske virksomhed, således at omsætningen kan henføres til virksomhedens danske CVR-nummer. Dette omfatter alt, der faktureres fra Danmark, uanset om produktet er produceret helt eller delvist i udlandet. Tjenesteydelser og varer produceret i Danmark til eksport kan medtages i opgørelsen.</p>\r\n<p class=\"Liste1\">\r\n   <span class=\"Liste1Nr\" id=\"id85b6b4ee-fdf8-47cf-87d4-888877eab349\">7)</span> Referenceperiode: Den sammenligningsperiode, virksomhedens nedgang i omsætning opgøres i forhold til. Referenceperioden er:</p>\r\n<p class=\"Liste2\">\r\n   <span class=\"Liste2Nr\" id=\"idfde0bf34-a38f-44ab-9534-31be7f8e9e1d\">a)</span> Perioden fra og med 1. april 2019 til og med 30. juni 2019, jf. dog litra b, d og e.</p>\r\n<p class=\"Liste2\">\r\n   <span class=\"Liste2Nr\" id=\"id073780a3-1e8d-4d6b-b001-3a1f1df89532\">b)</span> For virksomheder, der ikke har haft omsætning i perioden omtalt i litra a, danner perioden fra og med 1. december 2019 til og med 29. februar 2020 grundlag for opgørelsen, jf. dog litra c, d og e.</p>\r\n<p class=\"Liste2\">\r\n   <span class=\"Liste2Nr\" id=\"id5f7dc61f-36b6-4af9-90fb-3234bc6abf43\">c)</span> For virksomheder, der ikke har haft omsætning i hele perioden omtalt i litra a eller b, danner perioden fra stiftelsestidspunktet frem til og med den 9. marts 2020 grundlag for opgørelsen, dog jf. litra e. Opgørelsen skal dog minimum dække en hel måned.</p>\r\n<p class=\"Liste2\">\r\n   <span class=\"Liste2Nr\" id=\"idc2a896da-cba5-4e97-b20f-5065feec926e\">d)</span> Virksomheder omfattet af en i litra a–c angiven periode, der grundet helt særlige omstændigheder, jf. § 8, stk. 1, nr. 4 og 5, ikke vurderer, at denne referenceperiode giver et retvisende sammenligningsgrundlag for virksomheden, kan søge om at anvende en referenceperiode, der som minimum opgøres over tre sammenhængende måneder. Denne referenceperiode skal starte den 1. april 2019 eller senere og slutte senest den 9. marts 2020.</p>\r\n<p class=\"Liste2\">\r\n   <span class=\"Liste2Nr\" id=\"id63ed5cef-daec-47d7-9388-089bb2c2b023\">e)</span> Virksomheder omfattet af § 4, stk. 3, skal anvende samme periode, hvormed den under § 4, stk. 3, dokumenterer, at virksomhedens seneste resultat er negativt som følge af ekstraordinære omstændigheder.</p>\r\n<p class=\"Liste1\">\r\n   <span class=\"Liste1Nr\" id=\"id86474951-417e-4768-8018-09b3104857ff\">8)</span> Kompensationsperioden: Perioden, for hvilken der ydes kompensation for virksomhedens faste omkostninger, jf. § 1, stk. 3. Virksomheden skal søge om kompensation for en af følgende perioder:</p>\r\n<p class=\"Liste2\">\r\n   <span class=\"Liste2Nr\" id=\"id86375f3c-c268-4b57-a0b6-d53e684d5527\">a)</span> Tre måneder beregnet fra og med den 9. marts 2020 til og med den 8. juni 2020.</p>\r\n<p class=\"Liste2\">\r\n   <span class=\"Liste2Nr\" id=\"id2af5f8ec-5836-48e6-ae68-2cb6a6811ed1\">b)</span> Fire måneder beregnet fra og med den 9. marts 2020 til og med den 8. juli 2020.</p>\r\n<p class=\"Liste2\">\r\n   <span class=\"Liste2Nr\" id=\"id3dc950ad-ee1a-4d81-92ac-cb6fbfd71525\">c)</span> Virksomheder, som har forbud mod at holde åbent, kan supplere perioden i litra a eller b ved at søge om kompensation for den særskilte periode, hvor virksomheden har forbud mod at holde åbent.</p>\r\n<p class=\"Liste1\">\r\n   <span class=\"Liste1Nr\" id=\"id280bfdee-f44b-4ce7-9dae-44e5126cf5ef\">9)</span> Forbud mod at holde åbent: Virksomheden er midlertidigt forpligtet til at holde sine lokaler fuldt lukket for offentligheden for at inddæmme smittespredning, jf. bekendtgørelse om forbud mod større forsamlinger og forbud mod adgang til og restriktioner for visse lokaler i forbindelse med håndtering af Coronavirussygdom 2019 (COVID-19).</p>\r\n<p class=\"Liste1\">\r\n   <span class=\"Liste1Nr\" id=\"idb9d02f58-9a43-4288-8456-c33ff6b52395\">10)</span> Seneste resultat:</p>\r\n<p class=\"Liste2\">\r\n   <span class=\"Liste2Nr\" id=\"id8ce4b5e5-11bc-4ce9-98d6-7208f1449e9c\">a)</span> Hvis virksomheden senest den 8. marts 2020 har aflagt årsregnskab med balancedag den 28. februar 2019 eller senere, anvendes årets resultat i dette årsregnskab, jf. dog litra b-d.</p>\r\n<p class=\"Liste2\">\r\n   <span class=\"Liste2Nr\" id=\"id64eca9d7-7124-4718-8138-4d601c4d1c01\">b)</span> Hvis virksomheden ikke kan opgøre seneste resultat efter litra a, og virksomheden senest den 8. marts 2020 har aflagt halvårsregnskab med balancedag den 31. august 2019 eller senere, anvendes denne periodes resultat i halvårsregnskabet multipliceret med to, jf. dog litra c-d.</p>\r\n<p class=\"Liste2\">\r\n   <span class=\"Liste2Nr\" id=\"id08ebac59-c3d3-480e-a561-6442985aa81f\">c)</span> Hvis virksomheden ikke kan opgøre seneste resultat efter litra a eller b, og virksomheden senest den 8. marts 2020 har aflagt kvartalsregnskab med balancedag den 30. november 2019 eller senere, anvendes denne periodes resultat i kvartalsregnskabet multipliceret med fire, jf. dog litra d.</p>\r\n<p class=\"Liste2\">\r\n   <span class=\"Liste2Nr\" id=\"idc28ae70c-4375-4773-9133-e8640259db73\">d)</span> Hvis virksomheden ikke kan opgøre seneste resultat efter litra a-c, skal virksomheden opgøre årets resultat for kalenderåret 2019. Virksomheden skal opgøre årets resultat i henhold til bilag to, skema 3 og 4 i årsregnskabsloven.</p>\r\n<p class=\"Kapitel\" id=\"id369adcaa-ee72-4466-8378-99fbec19316e\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">\r\n   <span class=\"Italic\">Kompensationsberettigede omkostninger</span>\r\n</p>\r\n<p class=\"Paragraf\" id=\"id368d9b94-ea47-4376-92f2-70281ac3e893\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Der ydes kompensation for faste omkostninger, som virksomheden har anvendt og afholdt i Danmark, uagtet om den faktiske betaling for omkostningen falder i kompensationsperioden.</p>\r\n<p class=\"Stk2\">\r\n   <span class=\"StkNr\" id=\"idb518ea74-0d89-488e-b45e-03ba940c59db\">Stk. 2.</span> Omkostningerne, jf. § 2, nr. 2, og § 5, stk. 2-5, kompenseres med følgende procentsats:</p>\r\n<p class=\"Liste1\">\r\n   <span class=\"Liste1Nr\" id=\"id383b3f08-729e-48d4-9eca-49d3c1d9ea1f\">1)</span> 80 pct., hvis omsætningsnedgangen har været fra og med 80 pct. til og med 100 pct.</p>\r\n<p class=\"Liste1\">\r\n   <span class=\"Liste1Nr\" id=\"id3ca8790d-2ae2-46d5-9fb6-582c996e721d\">2)</span> 50 pct., hvis omsætningsnedgangen har været fra og med 60 pct. op til 80 pct.</p>\r\n<p class=\"Liste1\">\r\n   <span class=\"Liste1Nr\" id=\"idc473e793-0941-4ec0-9de5-80dd1f489bdb\">3)</span> 25 pct., hvis omsætningsnedgangen har været fra og med 35 pct. op til 60 pct.</p>\r\n<p class=\"Stk2\">\r\n   <span class=\"StkNr\" id=\"id6369827b-0af4-489b-8868-b19369f78d95\">Stk. 3.</span> Virksomheder, som har forbud mod at holde åbent, jf. § 2, nr. 9, kompenseres med 100 pct. af virksomhedens faste omkostninger, i det tidsrum forbuddet er gældende, jf. dog stk. 4 og 5, hvis virksomheden ikke har haft omsætning i denne periode.</p>\r\n<p class=\"Stk2\">\r\n   <span class=\"StkNr\" id=\"id4e8b74e4-9306-4323-9dce-534b6306ced0\">Stk. 4.</span> For virksomheder omfattet af stk. 3, som har forbud mod at holde åbent i henhold til § 7, stk. 1, i bekendtgørelse nr. 630 af 17. maj 2020 om ændring af bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19, beregnes perioden i stk. 3, fra og med den 18. marts 2020, og så længe forbuddet er gældende. For virksomheder omfattet af stk. 3, som har forbud mod at holde åbent i henhold til § 7, stk. 2, i bekendtgørelse nr. 630 af 17. maj 2020 om ændring af bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19, beregnes perioden i stk. 3, fra og med den 1. maj 2020, og så længe forbuddet er gældende.</p>\r\n<p class=\"Stk2\">\r\n   <span class=\"StkNr\" id=\"id5173cc81-7761-44d4-9610-d2394f4146d8\">Stk. 5.</span> En virksomhed kan maksimalt opnå kompensation på 82,5 mio. kr. efter reglerne i denne bekendtgørelse, jf. dog § 3, stk. 6, for en kompensationsperiode for tre måneder, jf. § 2, nr. 8, litra a. Tilsvarende kan en virksomhed maksimalt opnå kompensation på 110 mio. kr., jf. dog § 3, stk. 6, for en kompensationsperiode for fire måneder, jf. § 2, nr. 8, litra b.</p>\r\n<p class=\"Stk2\">\r\n   <span class=\"StkNr\" id=\"ide287ce9e-2553-4ef7-a7d7-27de0d3a582a\">Stk. 6.</span> For at modtage kompensation på mere end 60 mio. kr. efter denne bekendtgørelse, er det en betingelse, at virksomheden ikke har kapitalafgang, herunder udbetaler udbytte, eller foretager aktietilbagekøb, i regnskabsår med balancedag i 2020 og 2021, jf. § 8, stk. 3, medmindre aktietilbagekøbet sker som følge af individuel aftale med medarbejdere i virksomheden eller virksomhedens datterselskab eller virksomhedens bestyrelsesmedlemmer indgået før 9. marts 2020.</p>\r\n<p class=\"Stk2\">\r\n   <span class=\"StkNr\" id=\"id62729452-3b0f-43e7-9ac9-7524ad0882fb\">Stk. 7.</span> Kompensationen for faste omkostninger kan ikke overstige den nominelle nedgang i omsætningen fra referenceperioden til kompensationsperioden.</p>\r\n<p class=\"Stk2\">\r\n   <span class=\"StkNr\" id=\"idccca8dc5-761a-4b6b-b497-b745be195aaf\">Stk. 8.</span> Der ydes ikke kompensation til virksomheder, hvis faste omkostninger udgør mindre end 12.500 kr. for en kompensationsperiode på tre måneder, jf. § 2, nr. 8, litra a. For en kompensationsperiode på fire måneder, jf. § 2, nr. 8, litra b, ydes der ikke kompensation til virksomheder, hvis faste omkostninger, udgør mindre end 16.666 kr.</p>\r\n<p class=\"Stk2\">\r\n   <span class=\"StkNr\" id=\"id1f74dfc5-7492-41f1-a35e-530d5cc3f7df\">Stk. 9.</span> Der kan ikke ydes kompensation for faste omkostninger i kompensationsperioden, som virksomheden med rimelighed kunne have afværget.</p>\r\n<p class=\"Stk2\">\r\n   <span class=\"StkNr\" id=\"id98092ff7-a9fa-48f9-a767-02e9311662d4\">Stk. 10.</span> Der ydes ikke kompensation, i det omfang en nedgang i omsætning må anses at være forårsaget af, at virksomheden uretmæssigt har undladt at henføre omsætning til kompensationsperioden.</p>\r\n<p class=\"Paragraf\" id=\"idfed39939-d025-4933-9d3c-2e66241448f7\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Hvis virksomhedens seneste resultat, jf. § 2, nr. 10, er negativt, reduceres virksomhedens kompensation for faste omkostninger, jf. dog § 4, stk. 3. Ved en kompensationsperiode efter § 2, nr. 8, litra a, beregnes reduktionen som en fjerdedel af virksomhedens seneste resultat, svarende til kompensationsperiodens varighed på tre måneder, multipliceret med virksomhedens procentvise kompensation for faste omkostninger, jf. § 3, stk. 2 og 3. Ved en kompensationsperiode efter § 2, nr. 8, litra b, beregnes reduktionen som en tredjedel af virksomhedens seneste resultat, svarende til kompensationsperiodens varighed på fire måneder, multipliceret med virksomhedens procentvise kompensation for faste omkostninger, jf. § 3, stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"id271d5f3e-f867-4662-911e-224a4cccfd4c\">Stk. 2.</span> Hvis reduktionen efter stk. 1, er mere end 50 pct. af kompensationsbeløbet, kan Erhvervsstyrelsen efter en konkret vurdering af virksomhedens forventede negative resultat og variable omkostninger i kompensationsperioden, fastholde en udbetaling på 50 pct. af kompensationsbeløbet.</p>\r\n<p class=\"Stk2\">\r\n   <span class=\"StkNr\" id=\"id68431e28-80d9-4abd-b7fc-770fdaf27149\">Stk. 3.</span> Hvis virksomhedens seneste resultat er negativt som følge af ekstraordinære omstændigheder angivet i nummer 1 og 2, vil virksomhedens kompensation for faste omkostninger ikke blive reduceret:</p>\r\n<p class=\"Liste1\">\r\n   <span class=\"Liste1Nr\" id=\"id66bfd74c-715c-461a-946e-c0e79fd9cc86\">1)</span> Virksomhedens resultat for de tre regnskabsår med balancedag i 2017, 2018 og 2019 er samlet set positivt eller virksomhedens resultat er positivt for hvert af de tre regnskabsår med balancedag i 2016, 2017 og 2018.</p>\r\n<p class=\"Liste1\">\r\n   <span class=\"Liste1Nr\" id=\"id1647af83-2367-4830-b251-8647bf13019d\">2)</span> Virksomheden kan dokumentere, at det seneste resultat er negativt som følge af ekstraordinære omstændigheder. Der er udarbejdet særskilt vejledning om ansøgning til den midlertidige kompensationsordning for virksomheders faste omkostninger, herunder om dokumentation af ekstraordinære omstændigheder.</p>\r\n<p class=\"Paragraf\" id=\"id75a44a74-5735-41a2-9e6e-858bb5fa8eaf\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Der kan ikke ydes kompensation efter reglerne i denne bekendtgørelse for omkostninger til løn til virksomhedens ansatte, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"id664a35ac-c1cc-4fcb-a1a1-3b8694f52812\">Stk. 2.</span> Virksomheder kan få kompensation for den del af virksomhedens lønomkostninger, som er nødvendig for at opretholde en nødbemanding til nødvendig pasning af dyrene i zoologiske anlæg, jf. bekendtgørelse om zoologiske haver m.v.</p>\r\n<p class=\"Stk2\">\r\n   <span class=\"StkNr\" id=\"idaccc74f1-5d0e-4e37-88c3-d63abe8df3cc\">Stk. 3.</span> Virksomheder kan få kompensation for foder og veterinærmedicin mv. til besætninger af ildere, chinchillaer eller mink, der består af 20 dyr eller derover, jf. § 2, nr. 7, i bekendtgørelse om registrering af besætninger i CHR, når det er nødvendigt for at opretholde dyrenes ve og vel. Besætninger efter 1. pkt. skal være registreret i Miljø- og Fødevareministeriets Centrale Husdyrbrugsregister (CHR).</p>\r\n<p class=\"Stk2\">\r\n   <span class=\"StkNr\" id=\"idaf439cf9-8ddf-462f-80e0-0540ce248a82\">Stk. 4.</span> Virksomheder kan få kompensation for nedskrivninger på letfordærvelige varer med mindre end én måned mellem produktionsdato og udløbsdato, og som ikke egner sig til nedfrysning, jf. dog stk. 5. Kompensationen er dog betinget af, at virksomheden har begrænset sit tab så vidt muligt, jf. § 11, stk. 3.</p>\r\n<p class=\"Stk2\">\r\n   <span class=\"StkNr\" id=\"id404c6b25-8886-48ca-8dbe-c4fd648b16f3\">Stk. 5.</span> Slagterier, der slagter og slagtemæssigt behandler dyr, hvis kød er bestemt til konsum efter reglerne i Europa-Parlamentets og Rådets forordning (EF) nr. 853/2004 af 29. april 2004 om særlige hygiejnebestemmelser for animalske fødevarer, og som er omfattet af bekendtgørelsens § 2, nr. 1, kan få kompensation for den del af virksomhedens nedskrivninger, der følger af nedfrysning af fersk kød, som ikke før udbruddet af COVID-19 havde været planlagt til nedfrysning.</p>\r\n<p class=\"Stk2\">\r\n   <span class=\"StkNr\" id=\"idf047e34a-91fa-4477-a31c-c3248cd31a99\">Stk. 6.</span> Der ydes godtgørelse for 80 pct. af udgifterne til revisorpåtegning efter § 9, stk. 1 og 2, såfremt virksomhedens ansøgning udløser kompensation. Godtgørelsen til revision kan maksimalt udgøre 16.000 kr.</p>\r\n<p class=\"Paragraf\" id=\"idb8ededef-0867-4fc8-9eb7-0a2111c63875\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Der ydes ikke kompensation for omkostninger, som godtgøres virksomheden på anden vis, herunder ved huslejenedsættelse, forsikringsdækning, andre offentlige refusioner, tilskud m.v., eller anden statslig kompensationsordning i anledning af foranstaltninger, som har været nødvendige for at forebygge eller inddæmme udbredelsen af Coronavirussygdom (COVID-19).</p>\r\n<p class=\"Stk2\">\r\n   <span class=\"StkNr\" id=\"id2e82b280-296e-43a9-8ffb-d72a1fba6c92\">Stk. 2.</span> Retten til kompensation efter reglerne i denne bekendtgørelse er betinget af, at virksomheden for indkomståret 2020 har betalt eller vil betale den skat, som den er forpligtet til i henhold til gældende internationale aftaler og nationale regler. Det indebærer, at retten til kompensation er betinget af, at virksomheden ikke er skattemæssigt hjemmehørende i et land, som optræder på EU’s liste over ikkesamarbejdsvillige skattejurisdiktioner. Retten til kompensation er endvidere betinget af, at en legal ejer, der har kontrol med virksomheden, f.eks. som følge af besiddelse af en ejerandel på mindst 25 pct., ikke er skattemæssigt hjemmehørende i et land, som optræder på EU’s liste over ikkesamarbejdsvillige skattejurisdiktioner. Betingelsen i 3. pkt. finder tilsvarende anvendelse for det øverste danske moderselskab i en eventuel dansk sambeskatning, hvori virksomheden indgår.</p>\r\n<p class=\"Stk2\">\r\n   <span class=\"StkNr\" id=\"id813a78d3-cd5f-40c4-8ff9-b3c46e540ec6\">Stk. 3.</span> Såfremt virksomheden indirekte kontrolleres af en fysisk eller juridisk person, der er skattemæssigt hjemmehørende i et land, som optræder på EU’s liste over ikkesamarbejdsvillige skattejurisdiktioner, er retten til kompensation betinget af, at der ikke er blevet indsat mellemliggende selskaber i ejerskabsstrukturen mellem virksomheden og den pågældende fysiske eller juridiske person med opfyldelse af betingelsen i stk. 2, som hovedformål eller et af hovedformålene.</p>\r\n<p class=\"Stk2\">\r\n   <span class=\"StkNr\" id=\"id3d133c9b-3b76-440e-ab53-9a4d2c6e33dc\">Stk. 4.</span> Kompensationen kan udbetales forud for afholdelse af de faste omkostninger, der ydes kompensation for.</p>\r\n<p class=\"Kapitel\" id=\"id7740befc-811a-4ba4-a21a-7ab2ea9f869f\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">\r\n   <span class=\"Italic\">Betingelser for at modtage kompensation</span>\r\n</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ansøgning og dokumentation</span>\r\n   </span>\r\n</p>\r\n<p class=\"Paragraf\" id=\"id6f908c6c-6c9b-42b7-8a49-fd1d8a55ac92\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Ansøgning om kompensation indsendes til Erhvervsstyrelsen via Virksomhedsguiden.dk senest den 30. september 2020.</p>\r\n<p class=\"Stk2\">\r\n   <span class=\"StkNr\" id=\"idbc2a48a5-8868-4bde-90aa-773c02acfd09\">Stk. 2.</span> Ansøgningen skal udarbejdes i et særligt skema, der er tilgængeligt via Virksomhedsguiden.dk. Skemaet vedlægges de foreskrevne bilag samt dokumentation, jf. §§ 8 og 9.</p>\r\n<p class=\"Stk2\">\r\n   <span class=\"StkNr\" id=\"id6f9d73d8-2cef-4ed0-8ffa-6c64bb949867\">Stk. 3.</span> Ansøgningen omfatter en kompensationsperiode på tre eller fire måneder, jf. § 2, nr. 8, litra a og b. Virksomheden kan kun få kompensation udbetalt én gang, jf. dog stk. 4 og 5.</p>\r\n<p class=\"Stk2\">\r\n   <span class=\"StkNr\" id=\"id836f950a-a0d2-4fbb-b1f9-cf1874d5f7bd\">Stk. 4.</span> Virksomheder, som har forbud mod at holde åbent, jf. § 3, stk. 3, kan i ansøgningen særskilt anmode om kompensation for perioden, hvor virksomheden har forbud mod at holde åbent, jf. § 2, nr. 8, litra c.</p>\r\n<p class=\"Stk2\">\r\n   <span class=\"StkNr\" id=\"idb8334866-5554-44e6-b58d-2fbe59dc60ae\">Stk. 5.</span> Virksomheder, der ansøger om kompensation for en kompensationsperiode på tre måneder, jf. § 2, nr. 8, litra a, kan ansøge om yderligere kompensation for følgende situationer:</p>\r\n<p class=\"Liste1\">\r\n   <span class=\"Liste1Nr\" id=\"id28d22bf9-e3b4-4315-aab2-668e3acb2e80\">1)</span> Virksomheden kan søge om kompensation på mere end 60 mio. kr., hvis denne er berettiget hertil efter reglerne i denne bekendtgørelse.</p>\r\n<p class=\"Liste1\">\r\n   <span class=\"Liste1Nr\" id=\"id9a3b140f-f1ce-4281-a25f-d45e0f51b715\">2)</span> Virksomheden kan søge om forlængelse af kompensationsperioden til fire måneder, jf. § 2, nr. 8, litra b, og modtage en for hele perioden reguleret kompensation efter reglerne for en kompensationsperiode på fire måneder.</p>\r\n<p class=\"Paragraf\" id=\"id14096797-a05f-4ae7-8e6f-22aaddd6905f\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Virksomhedens ansøgning om kompensation, jf. § 7, skal vedlægges følgende oplysninger:</p>\r\n<p class=\"Liste1\">\r\n   <span class=\"Liste1Nr\" id=\"idcdeec7ca-8797-4c63-a876-72c57be88f0f\">1)</span> Den kompensationsperiode efter § 2, nr. 8, som virksomheden ansøger om kompensation inden for.</p>\r\n<p class=\"Liste1\">\r\n   <span class=\"Liste1Nr\" id=\"idd575b4b4-4b4b-456a-a0bd-f6a8282071f3\">2)</span> En begrundelse for, hvorfor den forventede omsætningsnedgang skyldes udbruddet af COVID-19.</p>\r\n<p class=\"Liste1\">\r\n   <span class=\"Liste1Nr\" id=\"id40e03fc6-a24d-459c-92f1-54c51a6c3a6e\">3)</span> Virksomhedens forventede omsætning i kompensationsperioden, jf. § 2, nr. 8.</p>\r\n<p class=\"Liste1\">\r\n   <span class=\"Liste1Nr\" id=\"id93cf7c51-2e49-4e56-893c-3d3572a93b8c\">4)</span> Virksomhedens realiserede omsætning for referenceperioden, jf. dog litra a og b:</p>\r\n<p class=\"Liste2\">\r\n   <span class=\"Liste2Nr\" id=\"id323928e8-31b0-466b-8f1e-8e2697952803\">a)</span> Hvis referenceperioden grundet særlige omstændigheder ikke giver et retvisende sammenligningsgrundlag for virksomhedens forventede omsætning for kompensationsperioden, skal virksomheden begrunde, hvilke særlige omstændigheder, der er årsag hertil, samt hvorfor det nødvendiggør en anden opgørelsesperiode. Virksomheden skal samtidig oplyse den realiserede omsætning for denne anden opgørelsesperiode. Den anden opgørelsesperiode skal være på 3 måneder og starte den 1. april 2019 eller senere og slutte den 9. marts 2020 eller tidligere, jf. § 2, nr. 7, litra d.</p>\r\n<p class=\"Liste2\">\r\n   <span class=\"Liste2Nr\" id=\"id6e429ec4-04e7-4ca4-9367-3f55d06d2f88\">b)</span> For virksomheder stiftet efter den 1. december 2019, danner perioden fra stiftelsestidspunktet frem til den 9. marts 2020 fortsat grundlag for opgørelsen, jf. § 2, nr. 7, litra c. Opgørelsen skal minimum dække en hel måned.</p>\r\n<p class=\"Liste1\">\r\n   <span class=\"Liste1Nr\" id=\"id00561d6f-f004-4a21-afda-a1706ff7d68b\">5)</span> Virksomhedens realiserede faste omkostninger for perioden fra og med den 1. december 2019 til og med den 29. februar 2020 samt virksomhedens forventede faste omkostninger for kompensationsperioden. Virksomheden skal begrunde, hvis virksomhedens forventede faste omkostninger i kompensationsperioden afviger med mere end 10 pct. fra virksomhedens realiserede faste omkostninger for perioden fra og med den 1. december 2019 til og med den 29. februar 2020.</p>\r\n<p class=\"Liste1\">\r\n   <span class=\"Liste1Nr\" id=\"idda2ed2d2-0c80-4037-81a8-173336e1af9c\">6)</span> Hvis virksomheden er stiftet efter den 1. december 2019, skal virksomheden ud fra de realiserede faste omkostninger fra stiftelsesdatoen til og med den 9. marts 2020, angive allerede afholdte faste omkostninger samt forventede faste omkostninger for kompensationsperioden.</p>\r\n<p class=\"Liste1\">\r\n   <span class=\"Liste1Nr\" id=\"idb1893223-38eb-4223-9539-4ede9c997bc8\">7)</span> Virksomhedens seneste resultat, jf. § 2, nr. 10, såfremt dette er negativt.</p>\r\n<p class=\"Liste1\">\r\n   <span class=\"Liste1Nr\" id=\"id04b46997-3353-4f66-afcf-f9b4b8d15309\">8)</span> Virksomheder, der er omfattet af § 4, stk. 2, skal efter anmodning fra Erhvervsstyrelsen indsende virksomhedens forventede resultat og variable omkostninger for den efter § 2, nr. 8, valgte kompensationsperiode.</p>\r\n<p class=\"Liste1\">\r\n   <span class=\"Liste1Nr\" id=\"id614d015a-4f68-40ab-bac1-d1cb4ab26114\">9)</span> Dokumentation for afholdte udgifter til revisorerklæringen, jf. § 9, stk. 1 og 2.</p>\r\n<p class=\"Stk2\">\r\n   <span class=\"StkNr\" id=\"id550b3daf-bb07-45c6-99f4-02d19f810ecb\">Stk. 2.</span> Virksomheden skal under strafansvar, jf. § 17, på tro og love erklære, at de afgivne oplysninger efter stk. 1 er korrekte. Erklæringen kan tilgås via den digitale løsning på Virksomhedsguiden.dk.</p>\r\n<p class=\"Stk2\">\r\n   <span class=\"StkNr\" id=\"id447df62c-0cf1-4ede-88cb-8cf79c6756e6\">Stk. 3.</span> Virksomheder, der ansøger om kompensation på mere end 60 mio. kr., skal indsende en erklæring efter stk. 2 om, at virksomheden ikke har kapitalafgang, herunder udbetaler udbytte eller foretager aktietilbagekøb, i regnskabsår med balancedag i 2020 og 2021, jf. § 3, stk. 6.</p>\r\n<p class=\"Stk2\">\r\n   <span class=\"StkNr\" id=\"id0e333696-a4da-4878-a947-59bec2608351\">Stk. 4.</span> Virksomheden skal i ansøgningen under strafansvar på tro og love erklære, at virksomheden for indkomståret 2020 har betalt eller vil betale den skat, som den er forpligtet til i henhold til gældende internationale aftaler og nationale regler, jf. § 6, stk. 2, og at ejerskabsstrukturen ikke er blevet tilrettelagt med opfyldelse af betingelsen i § 6, stk. 2, jf. § 6, stk. 3, som hovedformål eller et af hovedformålene.</p>\r\n<p class=\"Paragraf\" id=\"idc9f047e5-1fa3-4b90-8960-f5cb8d69047e\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Ansøgning om kompensation skal påtegnes af revisor, hvilket sker ved en erklæring med høj grad af sikkerhed udarbejdet af en uafhængig, godkendt revisor. Erklæringen skal bl.a. omfatte opgørelsen over virksomhedens realiserede faste omkostninger i de efter § 8, stk. 1, nr. 5 eller nr. 6, angivne perioder. Ved indsendelse af oplysninger efter § 8, stk. 1, nr. 4 og 7, skal virksomheden anvende bistand fra en uafhængig, godkendt revisor.</p>\r\n<p class=\"Stk2\">\r\n   <span class=\"StkNr\" id=\"id5314aaf1-e055-4e0f-ae25-9da8689d844d\">Stk. 2.</span> Ved afgivelse af erklæringen efter stk. 1, finder § 7, stk. 2, i erklæringsbekendtgørelsen anvendelse.</p>\r\n<p class=\"Stk2\">\r\n   <span class=\"StkNr\" id=\"idf77cc76c-c98e-466d-aa77-030ac7db55bb\">Stk. 3.</span> Erhvervsstyrelsen fastsætter nærmere retningslinjer for revisors arbejde, jf. stk. 1 og 2.</p>\r\n<p class=\"Paragraf\" id=\"id8c0b264b-e5fb-4b3d-94ab-bdca7a9d1bf7\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Erhvervsstyrelsen kan til brug for behandlingen af ansøgninger indhente oplysninger fra andre offentlige myndigheder samt relevante offentlige registre mv., jf. lov om Erhvervsstyrelsens behandling af data.</p>\r\n<p class=\"Stk2\">\r\n   <span class=\"StkNr\" id=\"ida3c1b793-936a-4c95-81f5-8245729d18f7\">Stk. 2.</span> Erhvervsstyrelsen kan i forbindelse med kontrollen af § 6, stk. 2 og 3 vedrørende skatteforhold, udbede sig den fornødne dokumentation.</p>\r\n<p class=\"Stk2\">\r\n   <span class=\"StkNr\" id=\"id5e19adfc-2729-4cdc-9e04-4086396c057f\">Stk. 3.</span> Erhvervsstyrelsen kan udtage ansøgninger af særlig karakter, herunder hvor der ansøges om et højt kompensationsbeløb set i forhold til ansøgerens størrelse og omsætning, og ansøgninger, hvor der vurderes at være en særlig risiko for, at ansøger ikke er berettiget til den ansøgte kompensation, eksempelvis ved atypiske forhold omkring kompensationsgrundlaget, til udvidet sagsbehandling.</p>\r\n<p class=\"Stk2\">\r\n   <span class=\"StkNr\" id=\"id242415cb-56ee-46e4-9206-259c9a47336c\">Stk. 4.</span> Erhvervsstyrelsen kan pålægge enhver, der i medfør af stk. 3 udtages til udvidet sagsbehandling, at udlevere supplerende oplysninger og dokumentation til brug for afgørelsen.</p>\r\n<p class=\"Stk2\">\r\n   <span class=\"StkNr\" id=\"id165696f3-41d5-467f-a121-7a9864fd2cac\">Stk. 5.</span> Erhvervsstyrelsen kan i særlige tilfælde, herunder i særligt komplicerede sager eller hvor der i øvrigt er særligt behov for kvalitetssikring af dokumentationen, pålægge ansøgere, der i medfør af stk. 2, udtages til udvidet sagsbehandling at anvende bistand fra en uafhængig, godkendt revisor.</p>\r\n<p class=\"Stk2\">\r\n   <span class=\"StkNr\" id=\"idad5a7585-e280-44c4-91ac-27fefeb48cef\">Stk. 6.</span> Erhvervsstyrelsen fastsætter i forbindelse med indhentelse af oplysninger efter stk. 4 og 5 en frist for indsendelse af oplysningerne.</p>\r\n<p class=\"Stk2\">\r\n   <span class=\"StkNr\" id=\"id2e139ac5-bade-4654-b3e0-1114d729b0ea\">Stk. 7.</span> Der kan alene udbetales kompensation, når kompensationsgrundlaget er dokumenteret i fornødent omfang og inden for den af Erhvervsstyrelsen fastsatte frist, jf. stk. 6.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Udbetaling af kompensation</span>\r\n   </span>\r\n</p>\r\n<p class=\"Paragraf\" id=\"idc4d25798-d29f-45fb-b02a-64f52047a414\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Udbetaling af kompensation vil ske direkte til virksomheden, når virksomhedens fremsendte dokumentation, jf. §§ 8 og 9, er godkendt af Erhvervsstyrelsen.</p>\r\n<p class=\"Stk2\">\r\n   <span class=\"StkNr\" id=\"id112c57d1-b5b5-4056-9d59-e6c6a3ad2dc1\">Stk. 2.</span> Der udbetales kompensation på baggrund af virksomhedens samlede nedgang i omsætning fra referenceperioden til den valgte kompensationsperiode efter § 2, nr. 8, jf. dog § 7, stk. 4.</p>\r\n<p class=\"Stk2\">\r\n   <span class=\"StkNr\" id=\"id038a4f80-69c7-4833-b847-0e3beea7a23e\">Stk. 3.</span> Erhvervsstyrelsen kan nedsætte kompensationen helt eller delvist, hvis virksomheden ikke har iagttaget sin tabsbegrænsningspligt, jf. § 3, stk. 9.</p>\r\n<p class=\"Stk2\">\r\n   <span class=\"StkNr\" id=\"id846e2343-537d-487b-8944-6f08850c5573\">Stk. 4.</span> Udbetaling af kompensation sker direkte til virksomhedens NemKonto.</p>\r\n<p class=\"Kapitel\" id=\"id5be9507d-08f9-4c28-b8f9-e84e54717675\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">\r\n   <span class=\"Italic\">Kontrol, tilsyn og sanktioner</span>\r\n</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Efterregulering og tilbagebetaling af kompensation</span>\r\n   </span>\r\n</p>\r\n<p class=\"Paragraf\" id=\"id4af17fff-a6fa-41e3-b6bb-4faa64cd9aad\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Virksomheden skal senest den 31. maj 2021 indsende en opgørelse over virksomhedens faktiske omsætning samt virksomhedens faktiske faste omkostninger i kompensationsperioden til Erhvervsstyrelsen.</p>\r\n<p class=\"Stk2\">\r\n   <span class=\"StkNr\" id=\"id8d56fcc2-899b-46da-9794-ca174c7b5552\">Stk. 2.</span> Hvis virksomhedens seneste resultat, jf. § 2, nr. 10, er negativt skal virksomheden indsende resultat for kompensationsperioden. Den maksimale kompensation er I) resultat pr. dag i seneste resultat fratrukket resultat pr. dag i kompensationsperioden II) multipliceret med antallet af dage i kompensationsperioden. Hvis resultatet i 2. pkt. er negativt, har virksomheden ikke ret til kompensation og eventuel allerede udbetalt kompensation vil skulle tilbagebetales.</p>\r\n<p class=\"Stk2\">\r\n   <span class=\"StkNr\" id=\"idae5e6ac0-908a-4f9b-a0f9-e5f8a752ebe9\">Stk. 3.</span> Hvis virksomhedens faktiske omsætning i kompensationsperioden, faktiske faste omkostninger i kompensationsperioden, seneste resultat eller øvrige oplysninger angivet efter § 8, afviger fra det i ansøgningen anførte, træffer Erhvervsstyrelsen på grundlag af den indsendte dokumentation afgørelse om efterregulering af den udbetalte kompensation. Efterreguleringen sker, jf. § 3, stk. 2 og 3, i opadgående eller nedgående retning, afhængigt af om virksomhedens oplysninger, jf. §§ 8 og 12, stk. 1, har resulteret i, at Erhvervsstyrelsen har udbetalt en for lav eller for høj kompensation.</p>\r\n<p class=\"Stk2\">\r\n   <span class=\"StkNr\" id=\"id28261f6b-f66e-4285-81c4-f1c1e0f857b9\">Stk. 4.</span> Virksomheder, som har modtaget kompensation for en fire måneders periode, jf. § 2, nr. 8, litra b, kan i forbindelse med indsendelse af opgørelsen efter stk. 1, ændre kompensationsperioden til tre måneder, jf. § 2, nr. 8, litra a.</p>\r\n<p class=\"Stk2\">\r\n   <span class=\"StkNr\" id=\"id26659d00-5f21-4857-b6a0-bc92a3bd9a6d\">Stk. 5.</span> Hvis efterreguleringen resulterer i en opjustering, så det samlede kompensationsbeløb bliver på mere end 60 mio. kr., er det en betingelse for udbetaling af mere end 60 mio. kr., jf. § 3, stk. 6, at virksomheden indsender en erklæring efter § 8, stk. 3.</p>\r\n<p class=\"Stk2\">\r\n   <span class=\"StkNr\" id=\"idcdeb84b5-44d8-4146-90c7-577b846f5d1e\">Stk. 6.</span> Virksomheder der efter § 3, stk. 5, har fået udbetalt kompensation på mere end 60 mio. kr. og derved omfattes af betingelsen i § 3, stk. 6, kan vælge at tilbagebetale kompensation modtaget efter reglerne i denne bekendtgørelse, som er på mere end 60 mio. kr., og derved opnå at være undtaget fra betingelsen i § 3, stk. 6.</p>\r\n<p class=\"Stk2\">\r\n   <span class=\"StkNr\" id=\"id62115da2-966b-44c3-9a01-4204dd9bb802\">Stk. 7.</span> Erhvervsstyrelsen kan kræve den udbetalte kompensation helt eller delvist tilbagebetalt, hvis ikke den foreskrevne dokumentation indsendes inden for den i stk. 1, foreskrevne frist eller frist fastsat af Erhvervsstyrelsen i forbindelse med krav om supplerende dokumentation, jf. stk. 2, samt hvis dokumentationen i øvrigt vurderes utilstrækkelig. Erhvervsstyrelsen kan ligeledes foretage efterregulering af den udbetalte kompensation, hvis det i forbindelse med den efterfølgende kontrol viser sig, at en virksomhed har fået mere eller mindre i kompensation, end virksomheden er berettiget til efter reglerne i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"idd3310be6-c1ae-4438-818c-d2769f72b122\">Stk. 8.</span> Opstår der flere krav om tilbagebetaling af kompensation efter dette kapitel fra samme modtager, kan disse lægges sammen og kræves tilbagebetalt som ét samlet tilbagebetalingskrav. Stiftelses- og forfaldstidspunkt for det samlede tilbagebetalingskrav er sammenfaldende med datoen for Erhvervsstyrelsens seneste udbetaling til NemKonto af kompensation for den kompensationsperiode, jf. § 2, nr. 8, tilbagebetalingskravet dækker over.</p>\r\n<p class=\"Stk2\">\r\n   <span class=\"StkNr\" id=\"id6dc1da15-2c92-416f-96dc-96fcd4601ff4\">Stk. 9.</span> Viser resultatet af efterreguleringen efter stk. 7 og 8, at virksomheden skal tilbagebetale mindre end 200 kr. af den allerede udbetalte kompensation, vil Erhvervsstyrelsen ikke træffe afgørelse om tilbagebetaling.</p>\r\n<p class=\"Paragraf\" id=\"idd616747e-757c-476b-a7e5-a6051a4738a0\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Retten til kompensation bortfalder, hvis virksomheden har afgivet urigtige eller vildledende oplysninger, har fortiet oplysninger af betydning for sagens afgørelse eller har undladt at indsende dokumentation, jf. § 12, stk. 1 og 2.</p>\r\n<p class=\"Stk2\">\r\n   <span class=\"StkNr\" id=\"id6eeff5d4-582a-4694-a712-ae6e52b6b38b\">Stk. 2.</span> I de i stk. 1, nævnte tilfælde træffer Erhvervsstyrelsen afgørelse om tilbagebetaling af uretmæssigt udbetalt kompensation.</p>\r\n<p class=\"Stk2\">\r\n   <span class=\"StkNr\" id=\"iddd7f5ace-f85c-4526-ba30-df9cd19f6e5b\">Stk. 3.</span> Retten til godtgørelse efter § 5, stk. 6, bortfalder og allerede udbetalt godtgørelse skal fuldt ud tilbagebetales, hvis virksomheden endeligt dømmes for misbrug af kompensationsordningen for faste omkostninger til virksomheder i økonomisk krise som følge af COVID-19.</p>\r\n<p class=\"Stk2\">\r\n   <span class=\"StkNr\" id=\"idcfa00bd2-c93f-42a7-b86f-f7ee4d8d3b99\">Stk. 4.</span> Erhvervsstyrelsen kan i kontroløjemed indhente oplysninger fra relevante offentlige registre, herunder Skatteforvaltningen, jf. lov om Erhvervsstyrelsens behandling af data.</p>\r\n<p class=\"Paragraf\" id=\"idf4b2b44c-086f-4740-9e56-2728b8d9e715\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Erhvervsstyrelsen kan af virksomheden, dens ledelse og den revisor, som i henhold til § 9, stk. 1 og 2, har udarbejdet en erklæring, forlange de oplysninger, som er nødvendige for at dokumentere, at kravene i denne bekendtgørelse er overholdt. Erhvervsstyrelsen kan endvidere stille krav om, at de i medfør af § 12 indsendte oplysninger dokumenteres med bistand fra en uafhængig, godkendt revisor.</p>\r\n<p class=\"Stk2\">\r\n   <span class=\"StkNr\" id=\"id7eb0d644-48ed-45f1-8c32-4ca112c8c9fb\">Stk. 2.</span> Erhvervsstyrelsen kan i forbindelse med den efterfølgende kontrol af § 6, stk. 2 og 3 vedrørende skatteforhold, udbede sig den fornødne dokumentation.</p>\r\n<p class=\"Paragraf\" id=\"idccdb4d59-a5d5-4b12-a0a0-7948b91619a3\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Afgørelse om tilbagebetaling efter dette kapitel på mere end 10.000 kr. ledsages af et tilbud om en afdragsordning.</p>\r\n<p class=\"Stk2\">\r\n   <span class=\"StkNr\" id=\"idc0cc30a8-ccfc-42b1-924c-a597203b0b0f\">Stk. 2.</span> Afdragsordningen løber i op til et år, og afdrag betales i fire lige store rater, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"idb4d4f810-70cd-4d25-b5be-282877a60697\">Stk. 3.</span> Virksomheden har til enhver tid ret til helt at indfri sine forpligtelser til tilbagebetaling.</p>\r\n<p class=\"Stk2\">\r\n   <span class=\"StkNr\" id=\"idb63c2350-397f-4a15-bf9b-65018ff21546\">Stk. 4.</span> Erhvervsstyrelsen skal forud for indgåelse af en aftale om afdragsordning efter stk. 1, oplyse virksomheden om vilkår for aftalen, herunder det samlede beløb der skal betales, konsekvenser ved misligholdelse og mulighed for hel eller delvis indfrielse.</p>\r\n<p class=\"Kapitel\" id=\"id014ac9e6-2f18-41dc-b6d9-eec24444ac93\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">\r\n   <span class=\"Italic\">Klage, straf og ikrafttræden</span>\r\n</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Klageadgang</span>\r\n   </span>\r\n</p>\r\n<p class=\"Paragraf\" id=\"ide7deb8a6-752d-46a9-b8f9-7288a8dda4b7\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Erhvervsstyrelsens afgørelser i henhold til denne bekendtgørelse kan ikke påklages til anden administrativ myndighed.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Straf</span>\r\n   </span>\r\n</p>\r\n<p class=\"Paragraf\" id=\"iddc77d891-f7e2-49a9-8595-cdd532646c9d\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Medmindre højere straf er forskyldt efter anden lovgivning, straffes med bøde den, der i forbindelse med en ansøgning og bevilling heraf, herunder om medfinansiering og tilskud m.v., afgiver urigtige eller vildledende oplysninger eller fortier oplysninger af betydning for en sags afgørelse.</p>\r\n<p class=\"Stk2\">\r\n   <span class=\"StkNr\" id=\"idf06d3459-446f-43f5-bf9d-890789188ba4\">Stk. 2.</span> Der kan pålægges selskaber m.v. (juridiske personer), strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttrædelse og overgangsbestemmelser</span>\r\n   </span>\r\n</p>\r\n<p class=\"Paragraf\" id=\"id3c7a5148-2fbc-4981-831f-fabc0bfcd039\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Bekendtgørelsen træder i kraft den 2. april 2021.</p>\r\n<p class=\"Stk2\">\r\n   <span class=\"StkNr\" id=\"ida2ac1ee4-4a39-4ce4-9301-d8e3b04c21e7\">Stk. 2.</span> Bekendtgørelse nr. 574 af 5. maj 2020 om kompensation for faste omkostninger til virksomheder i økonomisk krise som følge af COVID-19, ophæves.</p><div class=\"Givet\" id=\"Givet\"><p class=\"Givet\" align=\"center\">Erhvervsministeriet, den 16. marts 2021</p><p class=\"Sign1\" align=\"center\">Simon Kollerup</p><p class=\"Sign2\" align=\"right\">/ Katrine Winding</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/04/2021"
        },
        {
            "displayName": "Accession",
            "displayValue": "B20210057105"
        },
        {
            "displayName": "Entydig dokumentidentifikation",
            "displayValue": "CQ001682"
        },
        {
            "displayName": "Dato for førstegangsindlæggelse",
            "displayValue": "01/04/2021"
        },
        {
            "displayName": "Dato for indlæggelse",
            "displayValue": "02/04/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "571"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "16/03/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Erhvervsstyrelsen, j.nr. 2020-4643"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}