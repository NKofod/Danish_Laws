{
    "id": 109715,
    "title": "1990 BTL 58   BETÆNKNING OVER FORSLAG TIL LOV OM ERSTATNING FOR SKADER FORÅRSAGET AF   STORMFLOD    NR L 58 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 58",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 58 </P>  \r\n\r\n<P></P>  \r\n\r\n<P>Betænkning over Forslag til lov om erstatning for skader forårsaget af  \r\n\r\n stormflod <BR>  \r\n\r\n Nr L 58 1990-91, 2. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19910425 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til industriministeren, som denne har besvaret </P>  \r\n\r\n<P>skriftligt og i samråd. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>De danske Landboforeninger, </P>  \r\n\r\n<P>Hansen, Ole Lennart, Varde, </P>  \r\n\r\n<P>Petersen, Gustav, Varde, og </P>  \r\n\r\n<P>Stormflodslauget for Varde by og Ådal. </P>  \r\n\r\n<P>Der er af industriministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Et af udvalgets spørgsmål til industriministeren og dennes besvarelse  \r\n\r\n heraf er optrykt som bilag til betænkningen. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de stillede ændringsforslag. </P>  \r\n\r\n<P>Udvalget læger vægt på de præciseringer af lovforslaget, der er en følge  \r\n\r\n af ændringsforslagene og af ministerens svar på udvalgets spørgsmål til  \r\n\r\n lovforslagets enkelte paragraffer, herunder: </P>  \r\n\r\n<P>- at det i relation til § 1 er præciseret, at Stormflodsrådet i sin  \r\n\r\n afgørelse om, hvornår der er tale om en stormflod, skal basere den på en  \r\n\r\n vurdering af de faktiske forhold ved den pågældende begivenhed. Det vil sige,  \r\n\r\n at der kan indgå flere forhold ud over Kystinspektoratets udtalelse, </P>  \r\n\r\n<P>- at det efter den foreslåede ændring til § 2 ikke kan komme på tale at  \r\n\r\n tilføje yderligere undtagelser uden en lovændring, </P>  \r\n\r\n<P>- at der ikke som følge af loven må blive tale om at affolke  \r\n\r\n stormflodstruede områder, men at Stormflodsrådet i forbindelse med særligt  \r\n\r\n udsatte arealer kan erklære, at der ikke vil blive udbetalt  \r\n\r\n stormflodserstatning fremover til genopførte eller nyopførte ejendomme, </P>  \r\n\r\n<P>- at § 5 vil blive fortolket lempeligt ved førstegangsskader efter lovens  \r\n\r\n ikrafttræden, og at der vil blive taget hensyn til den enkelte skadelidtes  \r\n\r\n vilje til at træffe forebyggende foranstaltninger, </P>  \r\n\r\n<P>- at ministeren vil anmode Stormflodsrådet om hurtigst muligt at træffe en  \r\n\r\n foreløbig afgørelse om, hvilke ejendomme der kan blive omfattet af § 5, nr. 1  \r\n\r\n (særlig truet beliggenhed), og give meddelelse herom til ejerne, </P>  \r\n\r\n<P>- at § 5 er tænkt som en motivation til ansvarlig adfærd, svarende til,  \r\n\r\n hvad der normalt gælder for nedsættelse og bortfald af erstatning ved egen  \r\n\r\n skyld, og som en forhindring mod en utilsigtet kapitalgevinst og sikring af,  \r\n\r\n at der gives erstatning for faste ejendomme, som rammes af stormflod, hvor  \r\n\r\n ejeren er i god tro om ejendommens beliggenhed. Endelig indebærer § 5, at  \r\n\r\n erstatningen vil kunne nedsættes eller bortfalde, hvis der i byggetilladelsen  \r\n\r\n eller lignende er gjort opmærksom på, at der er risiko for stormflod i  \r\n\r\n området og ejeren således ikke er i god tro. Dette forhold understreges,  \r\n\r\n fordi udvalget er opmærksomt på vanskeligheden ved at være ansvarlig i  \r\n\r\n relation til en stormflodsrisiko med tilbagevirkende kraft, </P>  \r\n\r\n<P>- at der i relation til § 11 om pålæg om forebyggende foranstaltninger som  \r\n\r\n betingelse for erstatninger ved kommende stormfloder skal gives rimelig tid  \r\n\r\n til opfyldelse, og at pålægget ikke omfatter foranstaltninger, der ikke kan  \r\n\r\n opfyldes af skadelidte uden andres medvirken, men at Stormflodsrådet i  \r\n\r\n sådanne tilfælde kan stille forslag over for offentlige myndigheder om  \r\n\r\n foranstaltninger, som rådet anser for påkrævede for at begrænse følgerne af  \r\n\r\n stormflod, samt </P>  \r\n\r\n<P>- at ministeren vil pålægge Stormflodsrådet at give indberetning til  \r\n\r\n industriministeren, når puljen har en tilstrækkelig størrelse, med henblik på  \r\n\r\n eventuelt at stoppe opkrævningen af afgiften på brandforsikringer. </P>  \r\n\r\n<P>Ændringsforslag </P>  \r\n\r\n<P>Af <I>industriministeren,</I> tiltrådt af <I>udvalget: </I></P>  \r\n\r\n<P> Til § 1 </P>  \r\n\r\n<P> <B>1)</B> Efter stk. 3 indsættes som nyt stykke: </P>  \r\n\r\n<P> <I>&#187;Stk. 4.</I> Stormflodsrådet træder sammen hurtigst muligt efter,  \r\n\r\n at en stormflodssituation er indtruffet.&#171; </P>  \r\n\r\n<P>Til § 2 </P>  \r\n\r\n<P> <B>2)</B>  <I>Stk. 3</I> udgår. </P>  \r\n\r\n<P>Til § 16 </P>  \r\n\r\n<P> <B>3)</B> I <I>stk. 2</I> indsættes efter 1. pkt. som nyt punktum: </P>  \r\n\r\n<P>&#187;Den i § 13, stk. 1, nævnte frist på 2 måneder regnes for skader  \r\n\r\n indtruffet inden lovens ikrafttræden fra ikrafttrædelsesdatoen.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ved den foreslåede ændring præciseres det, at Stormflodsrådet skal træde  \r\n\r\n sammen hurtigst muligt efter at have modtaget Kystinspektoratets udtalelse  \r\n\r\n med henblik på at træffe afgørelse om, hvorvidt der har været stormflod. </P>  \r\n\r\n<P>Til nr. 2 </P>  \r\n\r\n<P>Det er fundet hensigtsmæssigt ikke at give ministeren en bemyndigelse til  \r\n\r\n at fastsætte andre undtagelser end de i loven nævnte. </P>  \r\n\r\n<P>Til nr. 3 </P>  \r\n\r\n<P>Da Stormflodsrådet først efter lovens ikrafttræden kan træffe bestemmelse  \r\n\r\n om, hvorvidt der har været stormflod, jf. § 1, stk. 3, i perioden mellem den  \r\n\r\n 1. oktober 1990 og lovens ikrafttræden, skal tomånedersreglen i § 13, stk. 1,  \r\n\r\n først gælde fra lovens ikrafttræden. </P>  \r\n\r\n<P> <I>Lotte Henriksen (S) Ole Vagn Christensen (S) Sonja Mikkelsen (S)  \r\n\r\n Erling Olsen (S) Nyrup Rasmussen (S)</I> fmd. <I>Løvig Simonsen (S) Tommy  \r\n\r\n Dinesen (SF) Rahbæk Møller (SF) Sonja Albrink (CD) Flemming Hansen (KF)</I>  \r\n\r\n nfmd. <I>Kai Dige Bach (KF) Svend Heiselberg (V) Pia Larsen (V) Helge Sander  \r\n\r\n (V) Annette Just (FP) Lone Dybkjær (RV) Lysholm Christensen (KRF)</I>  </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til industriministeren og dennes besvarelse  \r\n\r\n heraf </P>  \r\n\r\n<P>  <I>Spørgsmål: </I></P>  \r\n\r\n<P>Ad § 2, stk. 2, nr. 5 </P>  \r\n\r\n<P> Kan ministeren bekræfte, at afgrøder vil være omfattet af  \r\n\r\n stormflodserstatningen? </P>  \r\n\r\n<P> <I>Svar: </I></P>  \r\n\r\n<P> Kun skader på jord er ifølge lovforslagets § 2, stk. 2, pkt. 5, undtaget  \r\n\r\n fra erstatning. Afgrøder derimod, jf. betænkning nr. 1208 om Dækningsordning  \r\n\r\n for skader forårsaget af stormflod, side 16, er omfattet af ordningen, hvis  \r\n\r\n de er brandforsikret. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/07/1991"
        },
        {
            "displayName": "Accession",
            "displayValue": "199024K00058"
        },
        {
            "displayName": "Entydig dokumentidentifikation",
            "displayValue": "CL002852"
        },
        {
            "displayName": "Dato for førstegangsindlæggelse",
            "displayValue": "16/07/1991"
        },
        {
            "displayName": "Dato for indlæggelse",
            "displayValue": "16/07/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "58"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}