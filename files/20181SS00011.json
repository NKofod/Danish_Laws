{
    "id": 208904,
    "title": "Beretning om ministeren for fiskeri og ligestillings håndtering af sagen om forsøgsfiskeri i Storebælt",
    "documentTypeId": "370",
    "isSagsforlobPeriodValid": true,
    "shortName": "2018/1 BR 11",
    "documentHtml": "<div class=\"bjelke\">Den fulde tekst</div><p class=\"DokumentHoved\">Beretning afgivet af Miljø- og Fødevareudvalget den 23. april 2019</p>\r\n<p class=\"TitelPrefiks1\">Beretning</p>\r\n<p class=\"TitelPrefiks2\">om</p>\r\n<p class=\"Titel2\">ministeren for fiskeri og ligestillings håndtering af sagen om forsøgsfiskeri i Storebælt</p>\r\n<p class=\"BetaenkningsTekst1\">1. Udvalgsarbejdet</p>\r\n<p class=\"TekstGenerel\">Udvalget afgav den 20. februar 2019 beretning om ministeren for fiskeri og ligestillings gennemførelse af en model for det fremtidige muslinge- og østersfiskeri i Limfjorden.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Udvalget har herudover stillet et spørgsmål til ministeren for fiskeri og ligestilling til mundtlig besvarelse, som denne har besvaret i et åbent samråd med udvalget den 10. april 2019. Ministeren har efterfølgende sendt udvalget det talepapir, der dannede grundlag for ministerens mundtlige besvarelse af spørgsmålet. Se MOF alm. del – samrådsspm. BA og MOF alm. del – svar på spm. 519.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Der henvises i øvrigt til udvalgets beretning nr. 2 i folketingsåret 2016-2017, hvormed et flertal uden om regeringen vedtog en politisk aftale om en Vækst- og Udviklingspakke for dansk fiskeri. Regeringen har efterfølgende tiltrådt aftalen.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet beretningen i 1 møde.</p>\r\n<p class=\"BetaenkningsTekst1\">2. Politiske bemærkninger</p>\r\n<p class=\"TekstGenerel\">Et flertal i udvalget (S, DF, EL, ALT og SF) udtrykker kritik af ministeren for fiskeri og ligestilling for ministerens håndtering af Folketinget i sagen om forsøgsfiskeri i Storebælt. Flertallet påtaler, at ministeren og ministeriet, herunder Fiskeristyrelsen, ikke har taget sagen alvorligt nok, idet flertallet lægger vægt på, at udvalget tidligere har udtrykt kritik af manglende orientering og opfølgning.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Flertallet udtaler ligeledes sin kritik af, at ministeren ikke har været god nok til at se Folketingets behov for indsigt og information i en for udvalget vigtig sag. Der er således tilbageholdt central viden for Folketinget i sagen om forsøgsfiskeri i Storebælt, og ministeren har ikke involveret Folketingets partier i sagen, som flertallet understreger udspringer direkte fra Vækst- og Udviklingspakken for dansk fiskeri, som et flertal i Folketinget vedtog den 7. december 2016.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Flertallet finder det ydermere utilfredsstillende, at ministerens håndtering af sagen vedrørende forsøgsfiskeri i Storebælt har skabt en ulige adgang for bl.a. lokale fiskere.</p>\r\n<p class=\"TekstGenerel\">\r\n</p>\r\n<p class=\"TekstGenerel\">På denne baggrund finder flertallet samlet set ministerens håndtering af sagen om forsøgsfiskeri i Storebælt utilfredsstillende og henstiller til, at ministerens samarbejde med udvalget forbedres.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Et mindretal i udvalget (V, LA og KF) noterer med tilfredshed, at ministeren har skabt gennemsigtige og lige vilkår for deltagelse i forsøgsfiskeri, at ministeren har oplyst Folketinget fyldestgørende, og at flertallets ønske om at være involveret i sager af administrativ karakter er en uhensigtsmæssig sammenblanding af det ansvar, der påhviler henholdsvis den lovgivende og den udøvende magt.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Et andet mindretal i udvalget (RV) tager ministeren for fiskeri og ligestillings besvarelse i et åbent samråd med udvalget om sagen den 10. april 2019 til efterretning, jf. MOF alm. del – samrådsspm. BA. RV lægger vægt på ministerens løfte om fremtidig involvering af udvalget i sager om forsøgsfiskeri.</p>\r\n<p class=\"BeretningsUnderskriverPUV\">P.u.v.</p>\r\n<p class=\"BeretningsUnderskriverTekst\">Pia Adelsteen</p>\r\n<p class=\"BeretningsUnderskriverTekst\">formand</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/04/2019"
        },
        {
            "displayName": "Accession",
            "displayValue": "20181SS00011"
        },
        {
            "displayName": "Entydig dokumentidentifikation",
            "displayValue": "AX023526"
        },
        {
            "displayName": "Dato for førstegangsindlæggelse",
            "displayValue": "25/04/2019"
        },
        {
            "displayName": "Dato for indlæggelse",
            "displayValue": "25/04/2019"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "11"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}