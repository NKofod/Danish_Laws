{
    "id": 76168,
    "title": "Skrivelse om forsøg med gruppeeksamen i gymnasiet og på kursus til højere forberedelseseksamen ",
    "documentTypeId": "200",
    "isSagsforlobPeriodValid": false,
    "shortName": "SKR nr 22079 af 23/08/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om forsøg med gruppeeksamen i  \r\n\r\n gymnasiet og på kursus til højere forberedelseseksamen </H1>  \r\n\r\n<P></P>  \r\n\r\n<BR>  \r\n\r\n<P> Skrivelse om forsøg med gruppeeksamen i gymnasiet og på kursus til  \r\n\r\n  højere forberedelseseksamen </P>  \r\n\r\n<P>Efter at der gennem en årrække har været afholdt forsøg med gruppeeksamen,  \r\n\r\n har direktoratet gennemført en evaluering af disse og kan herefter meddele,  \r\n\r\n at efterfølgende retningslinjer vil blive lagt til grund for behandlingen af  \r\n\r\n ansøgningen om forsøg med gruppeeksamen. </P>  \r\n\r\n<P> Generelle forhold </P>  \r\n\r\n<P>Ansøgninger om forsøg med ændrede eksamensformer, herunder forsøg med  \r\n\r\n gruppeeksamen, indsendes til direktoratet senest den 25.september året før  \r\n\r\n eksamen skal afholdes. </P>  \r\n\r\n<P>Det er en forudsætning, at alle elever på det hold, for hvilket der søges  \r\n\r\n om gruppeeksamen, er indforstået med den ansøgte ordning, og at denne  \r\n\r\n omfatter hele holdet, således at alle elever følger de samme regler. </P>  \r\n\r\n<P>Den enkelte elev kan normalt højst aflægge een eksamen som gruppeeksamen.  \r\n\r\n Hvis der er tale om større undervisningsforsøg, hvor de anvendte  \r\n\r\n undervisningsformer gør det berettiget, at der afsluttes med gruppeeksamen,  \r\n\r\n kan direktoratet dog tillade flere gruppeeksaminer for den enkelte elev. </P>  \r\n\r\n<P>Hvis der er tale om afslutning på 2- eller 3-årige forløb i gymnasiet,  \r\n\r\n skal det anføres, hvorvidt eleverne har haft eller vil få lejlighed til at  \r\n\r\n afprøve eksamensformen ved årsprøver eller lignende. </P>  \r\n\r\n<P>Ved tværfaglige gruppeeksaminer skal det i ansøgningen anføres, hvor mange  \r\n\r\n og hvilke fag, der deltager. Normalt bør ikke mere end to eller tre fag være  \r\n\r\n repræsenteret. Tværfaglige gruppeeksaminer, hvori der undtagelsesvis indgår  \r\n\r\n mere end tre fag, skal altid suppleres med en anden form for eksamen, f.eks.  \r\n\r\n en større individuel skriftlig opgave eller en individuel mundtlig eksamen.  \r\n\r\n</P>  \r\n\r\n<P> Gruppesammensætning </P>  \r\n\r\n<P>Hver gruppe skal normalt bestå af 3-4 elever: i f.eks. fag med  \r\n\r\n eksperimentelt arbejde og i matematik vil det dog undertiden være  \r\n\r\n hensigtsmæssigt med 2 elever pr. gruppe. </P>  \r\n\r\n<P>Gruppeinddelingen foretages af elever og lærer(e) i fællesskab. </P>  \r\n\r\n<P> Censorer og eksaminatorer </P>  \r\n\r\n<P>Ved gruppeeksamen i eet fag medvirker een eksaminator og een censor. Ved  \r\n\r\n tværfaglige eksaminer medvirker som eksaminatorer de lærere, der har haft  \r\n\r\n holdet i de pågældende fagområder, og som censorer een eller flere lærere,  \r\n\r\n der udpeges således, at de har kompetence til at dække de fagområder, der har  \r\n\r\n været integreret i undervisningen. </P>  \r\n\r\n<P>Skolens ansøgning og direktoratets godkendelsesskrivelse med eventuelle  \r\n\r\n betingelser ud over de i denne skrivelse nævnte sendes af skolen til  \r\n\r\n censorerne, så snart deres navne er offentliggjorte. </P>  \r\n\r\n<P> Eksamensspørgsmål </P>  \r\n\r\n<P>Der skal være mindst to spørgsmål mere end antallet af grupper. Det samme  \r\n\r\n spørgsmål må ikke gå igen i flere grupper. </P>  \r\n\r\n<P>Senest 10 dage før eksaminationen skal finde sted, fremsendes spørgsmålene  \r\n\r\n til godkendelse hos censor(erne), evt. sammen med projektrapporter eller  \r\n\r\n andet materiale. Dette materiale bør dog begrænses til det strengt  \r\n\r\n nødvendige. </P>  \r\n\r\n<P>Ved udarbejdelsen af eksamensspørgsmålene skal man sikre, dels at de som  \r\n\r\n helhed dækker alle væsentlige dele af det opgivne stof, dels at de giver  \r\n\r\n eleverne lejlighed til perspektivering, således at besvarelsen kan få både  \r\n\r\n bredde og dybde. </P>  \r\n\r\n<P>Spørgsmålene bør på den ene side udformes således, at de giver den enkelte  \r\n\r\n gruppe mulighed for selv at disponere besvarelsen. På den anden side skal de  \r\n\r\n formuleres så præcist, at de enkelte grupper ved, hvad der skal nås i  \r\n\r\n forberedelsestiden. I forbindelse hermed bør det klart fremgå, hvilket  \r\n\r\n materiale, f.eks. statistikker, tabeller og artikler, de skal benytte til  \r\n\r\n besvarelsen. </P>  \r\n\r\n<P>Det vil i mange faglige og tværfaglige sammenhænge være naturligt, at  \r\n\r\n spørgsmålene lægger op til udførelse af laboratoriearbejde, indsamling og  \r\n\r\n behandling af data, løsning af praktiske opgaver etc. </P>  \r\n\r\n<P>Ved tværfaglige eksaminer bør spørgsmålene udformes som overordnede  \r\n\r\n tværfaglige spørgsmål med efterfølgende angivelse af de særfaglige elementer,  \r\n\r\n der skal indgå i besvarelsen. </P>  \r\n\r\n<P>Spørgsmålene og materialets omfang må afpasses efter forberedelsestidens  \r\n\r\n længde. </P>  \r\n\r\n<P>Fremmedsprog vil kun i særlige tilfælde kunne indgå i tværfaglige  \r\n\r\n eksaminer. Hvis et fremmedsprog har deltaget i et tværfagligt samarbejde, kan  \r\n\r\n materiale på vedkommende sprog indgå i en eventuel tværfaglig eksamen i de  \r\n\r\n øvrige deltagende fag. </P>  \r\n\r\n<P>Ved gruppeeksamen i fremmedsprog skal der være individuel prøve i ulæst  \r\n\r\n tekst på det fremmede sprog. </P>  \r\n\r\n<P> Forberedelsestid </P>  \r\n\r\n<P>Der kan forekomme tre typer forberedelsestid: </P>  \r\n\r\n<P>A. Forberedelsestid lig med antallet af gruppedeltagere gange med et  \r\n\r\n tidsrum svarende til individuel forberedelsestid for det/de pågældende fag.  \r\n\r\n</P>  \r\n\r\n<P>B. Fast forberedelsestid uanset antallet af gruppedeltagere, fra 1 til 2  \r\n\r\n timer pr. gruppe. </P>  \r\n\r\n<P>C. Et døgns forberedelsestid. </P>  \r\n\r\n<P>Ved gruppeeksamen i enkelte fag vil type A eller B være det mest  \r\n\r\n hensigtsmæssige, og kun disse kan anvendes ved gruppeeksamen i fremmedsprog.  \r\n\r\n Omfanget af forberedelsestiden i type B vil bl.a. afhænge af faget, hvorvidt  \r\n\r\n der indgår praktiske elementer m.v. </P>  \r\n\r\n<P>Ved gruppeeksamen i tværfag vil type B eller C være det naturlige. </P>  \r\n\r\n<P>Tildelingen af spørgsmål sker ved lodtrækning. Ved type C ledes  \r\n\r\n lodtrækningen af rektor og overværes af mindst een eksaminator. Ved type A og  \r\n\r\n B foregår lodtrækningen på sædvanlig måde eller ledes af rektor i overværelse  \r\n\r\n af mindst een eksaminator. </P>  \r\n\r\n<P>I forbindelse med lodtrækningen skal eksaminator evt. ved at stille  \r\n\r\n spørgsmål sikre sig, at gruppen har forstået opgaveformuleringen </P>  \r\n\r\n<P>Der må ikke være kontakt mellem eksaminator og grupper i  \r\n\r\n forberedelsestiden. Kun hvis der i gruppen opstår tvivl på væsentlige  \r\n\r\n punkter, skal den gennem rektor have mulighed for at kontakte  \r\n\r\n eksaminatorerne. I de tilfælde, hvor det sker, skal censor oplyses herom.  \r\n\r\n</P>  \r\n\r\n<P> Eksamination </P>  \r\n\r\n<P>Eksaminationstiden er lig med antallet af gruppedeltagere gange  \r\n\r\n eksaminationstiden ved en tilsvarende individuel eksamen. </P>  \r\n\r\n<P>Eksamen skal afspejle den daglige undervisning både med hensyn til fagligt  \r\n\r\n indhold og arbejdsmetode. </P>  \r\n\r\n<P>Det vil være nærliggende, at selve eksaminationen indledes med at gruppen  \r\n\r\n redegør for, hvorledes den har disponeret sit arbejde. </P>  \r\n\r\n<P>Hvert gruppemedlem giver på et tidspunkt under eksaminationen et kortere  \r\n\r\n selvstændigt oplæg af ca. 5 minutters varighed. Det må ikke holdes som et  \r\n\r\n foredrag ud fra et færdigt udarbejdet manuskript, men skal fremlægges på  \r\n\r\n grundlag af en disposition, der er udarbejdet i forberedelsestiden. Man bør  \r\n\r\n gøre grupperne opmærksom på, at det ofte vil være uhensigtsmæssigt og  \r\n\r\n trættende at placere alle oplæggene i begyndelsen af eksaminationen. </P>  \r\n\r\n<P>Under eksaminationen kan inddrages bilagsmateriale, figurer, tabeller,  \r\n\r\n citater etc., som har været anvendt i forberedelsestiden. Herudover må  \r\n\r\n eksaminanderne kun støtte sig til en i forberedelsestiden udarbejdet  \r\n\r\n disposition. </P>  \r\n\r\n<P>Samtalen mellem gruppemedlemmerne indbyrdes og mellem gruppen og  \r\n\r\n eksaminator skal være det centrale i eksaminationen. Eksaminator(erne) skal  \r\n\r\n sørge for, at alle gruppemedlemmer inddrages i samtalen. </P>  \r\n\r\n<P>Censorer kan deltage i samtalen med gruppen og kan stille spørgsmål til de  \r\n\r\n enkelte eksaminander. Dog har eksaminator mulighed for at afvise spørgsmål.  \r\n\r\n</P>  \r\n\r\n<P>Ved tværfaglige eksamener skal eksaminatorerne sikre, at samtlige  \r\n\r\n fagområder inddrages i eksamen, dog ikke nødvendigvis med lige stor vægt i  \r\n\r\n den enkelte eksamination. </P>  \r\n\r\n<P> Karakterfastsættelse </P>  \r\n\r\n<P>Der gives individuelle karakterer. Ved tværfaglige eksaminer gives een  \r\n\r\n karakter, der tæller enkelt. </P>  \r\n\r\n<P>De normale procedureregler for karakterfastsættelse følges: dette gælder  \r\n\r\n også, hvor der er flere eksaminatorer og/eller censorer, idet gruppen af  \r\n\r\n eksaminatorer opfattes som een person og gruppen af censorer ligeledes som  \r\n\r\n een person. </P>  \r\n\r\n<P> Rapportering </P>  \r\n\r\n<P>Censorerne indsender indberetning til direktoratet gennem eksamensskolens  \r\n\r\n rektor, jfr. vejledning om censorindberetning vedrørende eksamen i  \r\n\r\n forbindelse med forsøg af den 15.april 1985, RS 01-19. </P>  \r\n\r\n<P>Lærerne rapporterer efter reglerne i cirkulære om forsøg af den 7.  \r\n\r\n september 1984, RS 01-19. </P>  \r\n\r\n<P> Reeksamination </P>  \r\n\r\n<P>Ved eventuel reeksamination i eet fag går eleven op efter de normale  \r\n\r\n regler. Hvis der har været afholdt tværfaglig eksamen, skal også  \r\n\r\n reeksaminationen være tværfaglig. Gruppeeksamen kan ikke etableres. </P>  \r\n\r\n<P>Skrivelse af 3.oktober 1980 om forsøg med gruppeeksamen i enkelte fag og  \r\n\r\n tværfag i gymnasiet og på hf-kursus, RS 01-19, ophæves hermed. </P>  \r\n\r\n<P>P.d.v. </P>  \r\n\r\n<P>Steffen Jensen </P>  \r\n\r\n<P>undervisningsinspektør </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19852207954"
        },
        {
            "displayName": "Entydig dokumentidentifikation",
            "displayValue": "CM035374"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22079"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "23/08/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Gymmasieskolerne og Højere Forberedelseseksamen"
        },
        {
            "displayName": "Ressortministeriets journalnummer",
            "displayValue": "Undervisningsmin. DGHF j.nr. 30-00-00.9/85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}