{
    "id": 228665,
    "title": "Bekendtgørelse om pulje til dækning af kasserede letfordærvelige varer til sociale og faglige arrangementer i december 2021",
    "documentTypeId": "60",
    "isSagsforlobPeriodValid": true,
    "shortName": "BEK nr 16 af 07/01/2022",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#id311a7928-6d84-42a5-b973-0f31086425d7\">Kapitel 1</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Bekendtgørelsens anvendelsesområde</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idd078d316-124e-4023-b543-92365cfaa7ac\">Kapitel 2</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Definitioner</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idb15128b7-3634-4ed5-aa3a-ee9d9ef1e445\">Kapitel 3</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Betingelser for at modtage tilskud</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id5f97eea2-f97f-4746-a7f1-aa09e5732e64\">Kapitel 4</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Ansøgning og dokumentation</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id92d9d46d-8921-4d81-804b-d16ec56811ef\">Kapitel 5</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Kontrol, tilsyn og tilbagebetaling af tilskud</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idb11278bd-ac6c-44a7-9bac-8f8545105a63\">Kapitel 6</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Klage, straf og ikrafttræden</span>\r\n         </td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om pulje til dækning af kasserede letfordærvelige varer til sociale og faglige arrangementer i december 2021</p>\r\n<p class=\"Indledning2\">I medfør af § 3, stk. 1, § 7, stk. 3, og § 23, stk. 3, i lov nr. 1518 af 18. december 2018 om erhvervsfremme fastsættes:</p>\r\n<p class=\"Kapitel\" id=\"id311a7928-6d84-42a5-b973-0f31086425d7\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">\r\n   <span class=\"Italic\">Bekendtgørelsens anvendelsesområde</span>\r\n</p>\r\n<p class=\"Paragraf\" id=\"id3d37254f-8cd5-4bd0-8949-d85eddd3e19a\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Efter denne bekendtgørelse ydes engangstilskud til virksomheder, som skulle have været leverandører til sociale og faglige arrangementer, som blev aflyst som følge af COVID-19. Tilskuddet ydes til dækning af letfordærvelige varer indkøbt med henblik på levering i perioden fra og med den 10. december 2021 til og med den 19. december 2021. Der ydes ikke tilskud til dækning af omkostninger, som leverandørernes kunder er aftaleretligt forpligtet til at afholde.</p>\r\n<p class=\"Stk2\">\r\n   <span class=\"StkNr\" id=\"id3c3b47b6-8eb2-4d1a-be5d-9b906cf9421c\">Stk. 2.</span> Organer inden for den offentlige forvaltning kan ikke søge om tilskud efter denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id760da002-f2ad-4565-8428-4abf79ab0e6b\">Stk. 3.</span> Tilskuddet ydes som de minimis-støtte i overensstemmelse med Europa-Kommissionens forordning (EU) nr. 1407/2013 af 18. december 2013 om anvendelse af artikel 107 og 108 i traktaten om Den Europæiske Unions funktionsmåde på de minimis-støtte, som senest ændret ved Europa-Kommissionens forordning nr. 2020/972 af 2. juli 2020.</p>\r\n<p class=\"Kapitel\" id=\"idd078d316-124e-4023-b543-92365cfaa7ac\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">\r\n   <span class=\"Italic\">Definitioner</span>\r\n</p>\r\n<p class=\"Paragraf\" id=\"id7e4b39e9-9d04-4cf5-b9c2-672160275127\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"idd1b671db-ddd8-427a-b67b-4787ef2e86de\">1)</span> Virksomhed: En privatretlig juridisk person samt personligt ejede virksomheder, herunder foreninger, fonde og selvejende institutioner, der senest den 7. december 2021 er registreret i Det Centrale Virksomhedsregister (CVR), jf. dog § 1, stk. 2. Ved beregning af   de i denne bekendtgørelse omhandlede statsstøttelofter under de minimis-forordningen skal alle enheder, som de jure eller de facto kontrolleres af én og samme enhed, betragtes som én virksomhed.</p>\r\n<p class=\"Liste1\">\r\n   <span class=\"Liste1Nr\" id=\"id32b81c42-ba9d-481e-9773-9d217c9e01d0\">2)</span> Organer inden for den offentlige forvaltning: Statslige myndigheder og statsfinansierede selvejende institutioner, der er omfattet af § 2, stk. 1, nr. 1 og 2, i bekendtgørelse om statens regnskabsvæsen m.v., kommuner og regioner, kommunale og regionale organisationer og selskaber m.v., som er oprettet i henhold til lov om kommunernes styrelse, samt institutioner hvor statslige, regionale eller kommunale tilskud til drift udgør halvdelen eller mere og forventes vedvarende at dække halvdelen eller mere af institutionens ordinære driftsudgifter.</p>\r\n<p class=\"Liste1\">\r\n   <span class=\"Liste1Nr\" id=\"id6b4e5f53-7955-467b-8b63-3ecc0c5f1de3\">3)</span> Letfordærvelige varer: Råvarer med kort holdbarhed, blomster og øvrige ikke-holdbare dekorationer, der er indkøbt med henblik på anvendelse i forbindelse med sociale og faglige arrangementer, jf. nr. 4.</p>\r\n<p class=\"Liste1\">\r\n   <span class=\"Liste1Nr\" id=\"id4d895205-303a-4680-818a-c5370a66a1a4\">4)</span> Sociale og faglige arrangementer: Arrangementer uden offentlig adgang med 50 eller flere deltagere, som var planlagt til afholdelse uden for private hjem, herunder i restauranter, på hoteller eller i selskabslokaler i perioden fra og med den 10. december 2021 til og med den 19. december 2021.</p>\r\n<p class=\"Kapitel\" id=\"idb15128b7-3634-4ed5-aa3a-ee9d9ef1e445\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">\r\n   <span class=\"Italic\">Betingelser for at modtage tilskud</span>\r\n</p>\r\n<p class=\"Paragraf\" id=\"idf34b6f91-d555-441a-860e-c6fc73740315\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Der ydes tilskud svarende til kostprisen på de varer, som virksomheden som følge af aflysningen, jf. § 1, stk. 1, var nødsaget til at kassere eller give væk uden fortjeneste. Der ydes ikke tilskud for varer, der har en værdiforringelse som følge af opbevaring til senere brug eller som er videresolgt med prisnedslag.</p>\r\n<p class=\"Stk2\">\r\n   <span class=\"StkNr\" id=\"id266094f7-ec32-482c-90d2-93c36d9fa422\">Stk. 2.</span> Tilskuddet efter stk. 1 kan maksimalt udgøre 40.000 kr. pr. virksomhed.</p>\r\n<p class=\"Paragraf\" id=\"id4e12e11c-034e-4fb3-aa09-4753c31d2be7\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Der ydes ikke tilskud til omkostninger, som godtgøres virksomheden på anden vis, herunder ved forsikringsdækning, andre offentlige refusioner, tilskud m.v., eller anden statslig kompensationsordning i anledning af foranstaltninger, som har været nødvendige for at forebygge eller inddæmme udbredelsen af Coronavirussygdom (COVID-19).</p>\r\n<p class=\"Stk2\">\r\n   <span class=\"StkNr\" id=\"id317f374e-b006-4452-9dd6-c7bcaa67cbe6\">Stk. 2.</span> Retten til tilskud bortfalder, hvis tilskuddet er i strid med Europa-Kommissionens forordning (EU) nr. 1407/2013 (de minimis-forordningen).</p>\r\n<p class=\"Kapitel\" id=\"id5f97eea2-f97f-4746-a7f1-aa09e5732e64\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">\r\n   <span class=\"Italic\">Ansøgning og dokumentation</span>\r\n</p>\r\n<p class=\"Paragraf\" id=\"id432bbc45-5c57-40df-ba50-88ccfff6df9b\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Ansøgning om tilskud efter denne bekendtgørelse indsendes til Erhvervsstyrelsen via virk.dk senest den 14. februar 2022.</p>\r\n<p class=\"Stk2\">\r\n   <span class=\"StkNr\" id=\"id80e5d6d1-1cac-4f15-a7e0-d8338b69171c\">Stk. 2.</span> Ansøgningen skal udarbejdes i et særligt skema, der er tilgængeligt via Virk.dk. Skemaet vedlægges de foreskrevne bilag samt dokumentation.</p>\r\n<p class=\"Paragraf\" id=\"ide458d6bf-1f38-4f33-86e7-fd3c5fd519b7\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Virksomhedens ansøgning om tilskud, jf. § 5, skal vedlægges følgende oplysninger:</p>\r\n<p class=\"Liste1\">\r\n   <span class=\"Liste1Nr\" id=\"id5d77f57c-d2c7-4900-a425-f588d185310b\">1)</span> Redegørelse for det/de arrangement(er), der søges tilskud for.</p>\r\n<p class=\"Liste1\">\r\n   <span class=\"Liste1Nr\" id=\"id382c0b00-b864-43ee-bd14-f1dc499a8830\">2)</span> Dokumentation for at virksomheden har indgået en aftale om at levere til et socialt eller fagligt arrangement fra og med den 10. december 2021 til og med den 19. december 2021, der er aflyst som følge af COVID-19.</p>\r\n<p class=\"Liste1\">\r\n   <span class=\"Liste1Nr\" id=\"id1e851872-dcd6-45d2-9790-58d902c692bc\">3)</span> Dokumentation for kostpriser på de varer, der søges kompenseret.</p>\r\n<p class=\"Stk2\">\r\n   <span class=\"StkNr\" id=\"idf4d7d6b6-f949-4e9a-b71f-56cab8685453\">Stk. 2.</span> Virksomheden skal indsende en erklæring om al øvrig de minimis-støtte, som virksomheden har modtaget i indeværende og de to foregående regnskabsår i medfør af Europa-Kommissionens forordning (EU) nr. 1407/2013 eller øvrige de minimis-forordninger. Virksomheder, der inden for de seneste tre regnskabsår har modtaget de minimis-støtte svarende til 200.000 EUR eller derover, kan ikke tildeles støtte efter denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"ida3259a47-88ba-4045-a3c8-594dcde17e0f\">Stk. 3.</span> Virksomheden skal under strafansvar, jf. § 13, på tro og love erklære, at de afgivne oplysninger efter stk. 1 og 2, er korrekte. Erklæringen kan tilgås via den digitale løsning på virk.dk.</p>\r\n<p class=\"Stk2\">\r\n   <span class=\"StkNr\" id=\"id915c5116-2ac4-40bc-9870-8c0d92090a68\">Stk. 4.</span> Virksomheden har pligt til at give Erhvervsstyrelsen meddelelse om forhold, der kan medføre tilskuddets bortfald.</p>\r\n<p class=\"Paragraf\" id=\"id9ec5d0d2-f2a7-43b9-bda9-aa49142932f6\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Erhvervsstyrelsen kan til brug for behandlingen af ansøgninger indhente oplysninger fra andre offentlige myndigheder samt relevante offentlige registre m.v., jf. lov om Erhvervsstyrelsens behandling af data.</p>\r\n<p class=\"Stk2\">\r\n   <span class=\"StkNr\" id=\"id039182ca-84eb-42dc-98bc-403369c4efaa\">Stk. 2.</span> Erhvervsstyrelsen kan i forbindelse med kontrollen efter § 9, udbede sig den fornødne dokumentation.</p>\r\n<p class=\"Stk2\">\r\n   <span class=\"StkNr\" id=\"idaef216a6-ff27-4ae5-ba12-0a94974ec7e8\">Stk. 3.</span> Erhvervsstyrelsen kan udtage ansøgninger af særlig karakter, herunder hvor der vurderes at være en særlig risiko for, at ansøger ikke er berettiget til det ansøgte tilskud, eksempelvis ved atypiske forhold omkring ansøgningsgrundlaget, til udvidet sagsbehandling.</p>\r\n<p class=\"Stk2\">\r\n   <span class=\"StkNr\" id=\"ide231958e-6e01-4ae0-8b88-f5d6a9c381b0\">Stk. 4.</span> Erhvervsstyrelsen kan pålægge enhver, der i medfør af stk. 2 udtages til udvidet sagsbehandling, at udlevere supplerende oplysninger og dokumentation til brug for afgørelsen.</p>\r\n<p class=\"Stk2\">\r\n   <span class=\"StkNr\" id=\"ida9e5686b-5ab8-4f15-9226-21c08929fb42\">Stk. 5.</span> Erhvervsstyrelsen fastsætter i forbindelse med indhentelse af oplysninger efter stk. 2 og stk. 3 en frist for indsendelse af oplysningerne.</p>\r\n<p class=\"Stk2\">\r\n   <span class=\"StkNr\" id=\"id501fae67-49d7-4de5-a4ac-207d312de7a6\">Stk. 6.</span> Der kan alene udbetales tilskud, når sagen er dokumenteret i fornødent omfang og inden for den af Erhvervsstyrelsen fastsatte frist, jf. stk. 5.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Udbetaling af tilskud</span>\r\n   </span>\r\n</p>\r\n<p class=\"Paragraf\" id=\"id85a8a58c-18a4-48f3-b910-65fe537c4b12\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Efter udløb af ansøgningsperioden, jf. § 4, stk. 1, behandler Erhvervsstyrelsen alle ansøgninger efter tilskudsbetingelserne i denne bekendtgørelse med henblik på udbetaling af puljens samlede midler.</p>\r\n<p class=\"Stk2\">\r\n   <span class=\"StkNr\" id=\"ida9311060-00bb-4914-a133-77ea572499b6\">Stk. 2.</span> Overstiger summen af de tilskudsberettigede ansøgninger tilskudspuljens størrelse, vil tilskuddene blive nedjusteret forholdsmæssigt med de ansøgte beløb, så den samlede udbetaling svarer til puljens størrelse.</p>\r\n<p class=\"Stk2\">\r\n   <span class=\"StkNr\" id=\"idf735a331-c4c5-4c29-bb87-b5163f2e3c83\">Stk. 3.</span> Udbetaling af tilskud vil ske direkte til virksomheden, når virksomhedens fremsendte dokumentation, jf. § 6 og 7, er godkendt af Erhvervsstyrelsen og når summen af de tilskudsberettigede ansøgninger er klarlagt og eventuelt er reduceret, jf. stk. 2. Udbetaling af tilskud sker direkte til virksomhedens NemKonto.</p>\r\n<p class=\"Stk2\">\r\n   <span class=\"StkNr\" id=\"id7bbc8df6-7a21-43cd-8caa-828e81df054d\">Stk. 4.</span> Erhvervsstyrelsen kan nedsætte tilskuddet helt eller delvist, hvis virksomheden ikke i tilstrækkelig grad har kunne dokumentere kostpriser på letfordærvelige varer, jf. § 6, stk. 2.</p>\r\n<p class=\"Kapitel\" id=\"id92d9d46d-8921-4d81-804b-d16ec56811ef\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">\r\n   <span class=\"Italic\">Kontrol, tilsyn og tilbagebetaling af tilskud</span>\r\n</p>\r\n<p class=\"Paragraf\" id=\"id904ae75f-8403-4f86-9cc2-95fb446552a4\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Erhvervsstyrelsen gennemfører en efterfølgende stikprøvekontrol af, om virksomhederne har anvendt modtagne tilskud i overensstemmelse med reglerne i denne bekendtgørelse.</p>\r\n<p class=\"Paragraf\" id=\"id23bf9e63-b72a-440a-a806-b9cd1d7fcdbb\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Retten til tilskud bortfalder, hvis virksomheden har afgivet urigtige eller vildledende oplysninger, har fortiet oplysninger af betydning for sagens afgørelse eller har undladt at indsende dokumentation, jf. § 6 og 7.</p>\r\n<p class=\"Stk2\">\r\n   <span class=\"StkNr\" id=\"id5b70897c-e7b2-462f-ae04-71c87b510286\">Stk. 2.</span> I de i stk. 1 nævnte tilfælde træffer Erhvervsstyrelsen afgørelse om tilbagebetaling af uretmæssigt udbetalt tilskud.</p>\r\n<p class=\"Stk2\">\r\n   <span class=\"StkNr\" id=\"id1f6ba552-95d8-477e-a544-64b65a422b37\">Stk. 3.</span> Erhvervsstyrelsen kan i kontroløjemed indhente oplysninger fra relevante offentlige registre, herunder Skatteforvaltningen, jf. lov om Erhvervsstyrelsens behandling af data.</p>\r\n<p class=\"Paragraf\" id=\"idffe7e020-1871-407a-88f7-d523dde159de\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Erhvervsstyrelsen kan af virksomheden og dens ledelse forlange de oplysninger, som er nødvendige for at dokumentere, at kravene i denne bekendtgørelse er overholdt.</p>\r\n<p class=\"Stk2\">\r\n   <span class=\"StkNr\" id=\"id06b29555-4184-4b14-8a8b-2cfa3f3effa8\">Stk. 2.</span> Erhvervsstyrelsen kan i forbindelse med den efterfølgende kontrol efter § 9 udbede sig den fornødne dokumentation.</p>\r\n<p class=\"Kapitel\" id=\"idb11278bd-ac6c-44a7-9bac-8f8545105a63\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">\r\n   <span class=\"Italic\">Klage, straf og ikrafttræden</span>\r\n</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Klageadgang</span>\r\n   </span>\r\n</p>\r\n<p class=\"Paragraf\" id=\"id7fb4ada6-0da6-4fd5-9a42-ebf09fc9eb12\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Erhvervsstyrelsens afgørelser i henhold til denne bekendtgørelse kan ikke påklages til anden administrativ myndighed.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Straf</span>\r\n   </span>\r\n</p>\r\n<p class=\"Paragraf\" id=\"idd809c152-402f-4c8d-8c0d-069c3994b9c4\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Medmindre højere straf er forskyldt efter anden lovgivning, straffes med bøde den, der i forbindelse med en ansøgning og bevilling heraf, herunder om medfinansiering og tilskud m.v., afgiver urigtige eller vildledende oplysninger eller fortier oplysninger af betydning for en sags afgørelse.</p>\r\n<p class=\"Stk2\">\r\n   <span class=\"StkNr\" id=\"id974e688c-bd8d-442e-b0fe-34cc37e8ce96\">Stk. 2.</span> Der kan pålægges selskaber m.v. (juridiske personer), strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttræden</span>\r\n   </span>\r\n</p>\r\n<p class=\"Paragraf\" id=\"id327d6441-6b81-4ed4-a86f-67a8c5613342\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Bekendtgørelsen træder i kraft den 13. januar 2022.</p><div class=\"Givet\" id=\"Givet\"><p class=\"Givet\" align=\"center\">Erhvervsministeriet, den 7. januar 2022</p><p class=\"Sign1\" align=\"center\">Simon Kollerup</p><p class=\"Sign2\" align=\"right\">/ Katrine Winding</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/01/2022"
        },
        {
            "displayName": "Accession",
            "displayValue": "B20220001605"
        },
        {
            "displayName": "Entydig dokumentidentifikation",
            "displayValue": "CQ002052"
        },
        {
            "displayName": "Dato for førstegangsindlæggelse",
            "displayValue": "12/01/2022"
        },
        {
            "displayName": "Dato for indlæggelse",
            "displayValue": "12/01/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "16"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "07/01/2022"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Erhvervsstyrelsen, j.nr. 2022-533"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}