{
    "id": 112653,
    "title": "1985 LSF 70   FORSLAG TIL LOV FOR GRØNLAND OM FORLÆNGELSE OG FORNYELSE AF KOLLEKTIVE   OVERENSKOMSTER OG AFTALER M.V. OG OM ÆNDRING AF DYRTIDSREGULERING ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 70",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 70 </P>  \r\n\r\n<P></P>  \r\n\r\n<P>Forslag til Lov for Grønland om forlængelse og fornyelse af kollektive  \r\n\r\n overenskomster og aftaler m.v. og om ændring af dyrtidsregulering </P>  \r\n\r\n<P></P>  \r\n\r\n<P>Fremsat af Ministeren for Grønland </P>  \r\n\r\n<P></P>  \r\n\r\n<P>den 12. november 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Loven gælder kun for ansættelsesforhold til staten og for </P>  \r\n\r\n<P>lønninger, vederlag m.v., der er optjent i et ansættelsesforhold </P>  \r\n\r\n<P>til staten, eller som ydes af staten. </P>  \r\n\r\n<P>§ 2. Kollektive overenskomster og aftaler m.v. vedrørende løn- og </P>  \r\n\r\n<P>arbejdsvilkår i Grønland, efter hvilke lønninger reguleres på </P>  \r\n\r\n<P>grundlag af det grønlandske reguleringspristal, som beregnes efter </P>  \r\n\r\n<P>§ 7 i lov nr. 4 af 9. juni 1971 om tjenestemandslønninger m.m. og </P>  \r\n\r\n<P>klassificering af statens tjenestemandsstillinger i Grønland med </P>  \r\n\r\n<P>senere ændringer (Lovtidende B), forlænges henholdsvis fornys for </P>  \r\n\r\n<P>en periode af 2 år fra det tidspunkt, til hvilket den enkelte </P>  \r\n\r\n<P>overenskomst eller aftale er opsagt eller kan opsiges. Dette </P>  \r\n\r\n<P>gælder dog kun, hvis overenskomsten eller aftalen er opsagt eller </P>  \r\n\r\n<P>kunne opsiges til udløb inden 1. april 1985, uden at der inden den </P>  \r\n\r\n<P>12. november 1985 er indgået ny overenskomst eller aftale. </P>  \r\n\r\n<P>Stk. 2. De af en offentlig myndighed fastsatte eller godkendte </P>  \r\n\r\n<P>almindelige bestemmelser om løn- og arbejdsvilkår i Grønland, der </P>  \r\n\r\n<P>er omfattet af dyrtidsregulering i henhold til den i stk. 1 nævnte </P>  \r\n\r\n<P>lov, og som er gældende ved lovens ikrafttræden, forlænges indtil </P>  \r\n\r\n<P>den 31. marts 1987. </P>  \r\n\r\n<P>Stk. 3. Den i stk. 1 og 2 bestemte forlængelse henholdsvis fornyelse </P>  \r\n\r\n<P>sker med uændret indhold bortset fra de i §§ 3 og 4 fastsatte </P>  \r\n\r\n<P>ændringer. </P>  \r\n\r\n<P>§ 3. Inden for de af § 2, stk. 1, omfattede lønområder kan der ved </P>  \r\n\r\n<P>aftale mellem parterne gennemføres ændringer af de faste løndele </P>  \r\n\r\n<P>svarende til en forhøjelse på indtil 5,95 pct. af den årlige </P>  \r\n\r\n<P>lønsum på det enkelte overenskomst- eller aftaleområde m.v. </P>  \r\n\r\n<P>opgjort pr. 31. marts 1985. Indtil 3/4 kan anvendes med virkning </P>  \r\n\r\n<P>fra 1. april 1986 og resten med virkning fra 1. oktober 1986. </P>  \r\n\r\n<P>Stk. 2. Inden for det af § 2, stk. 2, omfattede lønområde kan der </P>  \r\n\r\n<P>gennemføres tilsvarende ændringer som i stk. 1. </P>  \r\n\r\n<P>§ 4. Hvor der er aftalt eller fastsat dyrtidsregulering af </P>  \r\n\r\n<P>arbejdsvederlag m.v. på grundlag af det grønlandske </P>  \r\n\r\n<P>reguleringspristal, bortfalder regulering på grundlag af </P>  \r\n\r\n<P>reguleringspristallet for januar 1986 og følgende </P>  \r\n\r\n<P>reguleringspristal. </P>  \r\n\r\n<P>Stk. 2. Loven er ikke til hinder for aftaler om eller fastsættelse af </P>  \r\n\r\n<P>dyrtidsregulering af arbejdsvederlag m.v., der tidligst har </P>  \r\n\r\n<P>virkning fra 1. april 1987. </P>  \r\n\r\n<P>§ 5. Uanset bestemmelserne i § 2, stk. 1 og 2, og § 4 kan der fortsat </P>  \r\n\r\n<P>ske regulering af ydelser, der skal give dækning for omkostninger </P>  \r\n\r\n<P>ved arbejdets udførelse, således at de giver den samme dækning som </P>  \r\n\r\n<P>forudsat ved aftalen om eller fastsættelsen af de hidtidige </P>  \r\n\r\n<P>gældende satser. </P>  \r\n\r\n<P>§ 6. Opnås ikke inden 1. april 1986 enighed om fordelingen af den i § </P>  \r\n\r\n<P>3 fastsatte ramme, afgøres spørgsmålet af en af parterne udpeget </P>  \r\n\r\n<P>opmand. Kan enighed om opmand ikke opnås, udpeges en sådan af </P>  \r\n\r\n<P>forligsinstitutionen. Fristen kan fraviges efter aftale mellem </P>  \r\n\r\n<P>parterne. </P>  \r\n\r\n<P>Stk. 2. De med stk. 1 forbundne udgifter afholdes af parterne med </P>  \r\n\r\n<P>halvdelen til hver. </P>  \r\n\r\n<P>§ 7. På overenskomst- og aftaleområder, hvor der er udbrudt konflikt, </P>  \r\n\r\n<P>genindtræder fredspligten ved lovens ikrafttræden, og de </P>  \r\n\r\n<P>arbejdsstandsninger, der er iværksat som følge af </P>  \r\n\r\n<P>uoverensstemmelser mellem parterne, skal ophøre. </P>  \r\n\r\n<P>Stk. 2. På de øvrige overenskomst- og aftaleområder forlænges også </P>  \r\n\r\n<P>den til overenskomstforholdet knyttede fredspligt for den periode, </P>  \r\n\r\n<P>hvormed overenskomsterne forlænges. </P>  \r\n\r\n<P>§ 8. Spørgsmål om overtrædelse og fortolkning af de ved denne lov </P>  \r\n\r\n<P>fornyede og forlængede overenskomster og aftaler m.v. afgøres </P>  \r\n\r\n<P>efter de sædvanlige fagretlige regler for det pågældende område. </P>  \r\n\r\n<P>§ 9. Lovforslaget kan stadfæstes straks efter vedtagelsen. </P>  \r\n\r\n<P>§ 10. Loven træder i kraft ved bekendtgørelsen i Lovtidende. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 148 </P>  \r\n\r\n<P>§ 1.Loven gælder kun for ansættelsesforhold til staten og for </P>  \r\n\r\n<P>lønninger, vederlag m.v., der er optjent i et ansættelsesforhold </P>  \r\n\r\n<P>til staten, eller som ydes af staten. </P>  \r\n\r\n<P>§ 2. Kollektive overenskomster og aftaler m.v. vedrørende løn- og </P>  \r\n\r\n<P>arbejdsvilkår i Grønland, efter hvilke lønninger reguleres på </P>  \r\n\r\n<P>grundlag af det grønlandske reguleringspristal, som beregnes efter </P>  \r\n\r\n<P>§ 7 i lov nr. 4 af 9. juni 1971 om tjenestemandslønninger m.m. og </P>  \r\n\r\n<P>klassificering af statens tjenestemandsstillinger i Grønland med </P>  \r\n\r\n<P>senere ændringer (Lovtidende B), forlænges henholdsvis fornyes for </P>  \r\n\r\n<P>en periode af 2 år fra det tidspunkt, til hvilket den enkelte </P>  \r\n\r\n<P>overenskomst eller aftale er opsagt eller kan opsiges. Dette </P>  \r\n\r\n<P>gælder dog kun, hvis overenskomsten eller aftalen er opsagt eller </P>  \r\n\r\n<P>kunne opsiges til udløb inden 1. april 1985, uden at der inden den </P>  \r\n\r\n<P>12. november 1985 er indgået ny overenskomst eller aftale. </P>  \r\n\r\n<P>Stk. 2. De af en offentlig myndighed fastsatte eller godkendte </P>  \r\n\r\n<P>almindelige bestemmelser om løn- og arbejdsvilkår i Grønland, der </P>  \r\n\r\n<P>er omfattet af dyrtidsregulering i henhold til den i stk. 1 nævnte </P>  \r\n\r\n<P>lov, og som er gældende ved lovens ikrafttræden, forlænges indtil </P>  \r\n\r\n<P>den 31. marts 1987. </P>  \r\n\r\n<P>Stk. 3. Den i stk. 1 og 2 bestemte forlængelse henholdsvis fornyelse </P>  \r\n\r\n<P>sker med uændret indhold bortset fra de i §§ 3 og 4 fastsatte </P>  \r\n\r\n<P>ændringer. </P>  \r\n\r\n<P>§ 3. Inden for de af § 2, stk. 1, omfattede lønområder kan der ved </P>  \r\n\r\n<P>aftale mellem parterne gennemføres ændringer af de faste løndele </P>  \r\n\r\n<P>svarende til en forhøjelse på indtil 5,95 pct. af den årlige </P>  \r\n\r\n<P>lønsum på det enkelte overenskomst- eller aftaleområde m.v. </P>  \r\n\r\n<P>opgjort pr. 31. marts 1985. Indtil 1,95 pct. kan anvendes med </P>  \r\n\r\n<P>virkning fra 1. april 1986 og resten med virkning fra 1. oktober </P>  \r\n\r\n<P>1986. </P>  \r\n\r\n<P>Stk. 2. Inden for det af § 2, stk. 2, omfattede lønområde kan der </P>  \r\n\r\n<P>gennemføres tilsvarende ændringer som i stk. 1. </P>  \r\n\r\n<P>§ 4. Hvor der er aftalt eller fastsat dyrtidsregulering af </P>  \r\n\r\n<P>arbejdsvederlag m.v. på grundlag af det grønlandske </P>  \r\n\r\n<P>reguleringspristal, bortfalder regulering på grundlag af </P>  \r\n\r\n<P>reguleringspristallet for januar 1986 og følgende </P>  \r\n\r\n<P>reguleringspristal. </P>  \r\n\r\n<P>Stk. 2. Loven er ikke til hinder for aftaler om eller fastsættelse af </P>  \r\n\r\n<P>dyrtidsregulering af arbejdsvederlag m.v., der tidligst har </P>  \r\n\r\n<P>virkning fra 1. april 1987. </P>  \r\n\r\n<P>§ 5. Uanset bestemmelserne i § 2, stk. 1 og 2 og § 4, kan der fortsat </P>  \r\n\r\n<P>ske regulering af ydelser, der skal give dækning for omkostninger </P>  \r\n\r\n<P>ved arbejdets udførelse, således at de giver den samme dækning som </P>  \r\n\r\n<P>forudsat ved aftalen om eller fastsættelsen af de hidtidige </P>  \r\n\r\n<P>gældende satser. </P>  \r\n\r\n<P>§ 6. Opnås ikke inden 1. april 1986 enighed om fordelingen af den i § </P>  \r\n\r\n<P>3 fastsatte ramme, afgøres spørgsmålet af en af parterne udpeget </P>  \r\n\r\n<P>opmand. Kan enighed om opmand ikke opnås, udpeges en sådan af </P>  \r\n\r\n<P>forligsinstitutionen. Fristen kan fraviges efter aftale mellem </P>  \r\n\r\n<P>parterne. </P>  \r\n\r\n<P>Stk. 2. De med stk. 1 forbundne udgifter afholdes af parterne med </P>  \r\n\r\n<P>halvdelen til hver. </P>  \r\n\r\n<P>§ 7. På overenskomst- og aftaleområder, hvor der er udbrudt konflikt, </P>  \r\n\r\n<P>genindtræder fredspligten ved lovens ikrafttræden, og de </P>  \r\n\r\n<P>arbejdsstandsninger, der er iværksat som følge af </P>  \r\n\r\n<P>uoverensstemmelser mellem parterne, skal ophøre. </P>  \r\n\r\n<P>Stk. 2. På de øvrige overenskomst- og aftaleområder forlænges også </P>  \r\n\r\n<P>den til overenskomstforholdet knyttede fredspligt for den periode, </P>  \r\n\r\n<P>hvormed overenskomsterne forlænges. </P>  \r\n\r\n<P>§ 8. Spørgsmål om overtrædelse og fortolkning af de ved denne lov </P>  \r\n\r\n<P>fornyede og forlængede overenskomster og aftaler m.v. afgøres </P>  \r\n\r\n<P>efter de sædvanlige fagretlige regler for det pågældende område. </P>  \r\n\r\n<P>§ 9. Lovforslaget kan stadfæstes straks efter vedtagelsen. </P>  \r\n\r\n<P>§ 10. Loven træder i kraft ved bekendtgørelsen i Lovtidende. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Ved gennemførelsen af lov nr. 123 af 31. marts 1985 om fornyelse og </P>  \r\n\r\n<P>forlængelse af kollektive overenskomster og aftaler m.v. blev den </P>  \r\n\r\n<P>væsentligste del af det grønlandske arbejdsmarked undtaget, idet </P>  \r\n\r\n<P>loven ikke gælder for kollektive overenskomster og aftaler </P>  \r\n\r\n<P>vedrørende lønninger, der reguleres efter det grønlandske </P>  \r\n\r\n<P>reguleringspristal, som beregnes i henhold til § 7 i den </P>  \r\n\r\n<P>grønlandske lønningslov nr. 4 af 9. juni 1971, som ændret senest </P>  \r\n\r\n<P>ved lov nr. 618 af 21. december 1983. </P>  \r\n\r\n<P>Ved lov nr. 618 af 21. december 1983 blev det fastsat, at det </P>  \r\n\r\n<P>grønlandske reguleringspristal, der benyttes ved dyrtidsregulering </P>  \r\n\r\n<P>af lønninger m.v. til ansatte under staten i Grønland med virkning </P>  \r\n\r\n<P>fra den 31. december 1983 skulle beregnes med januar 1984 = 100. </P>  \r\n\r\n<P>Herved sikredes, at der ikke ville finde udløsning af </P>  \r\n\r\n<P>dyrtidsportioner sted på grundlag af det grønlandske </P>  \r\n\r\n<P>reguleringspristal pr. 1. april 1984, samt at forhøjelsen af </P>  \r\n\r\n<P>dyrtidsportionerne tidligst kunne få virkning ved reguleringer pr. </P>  \r\n\r\n<P>1. oktober 1984. </P>  \r\n\r\n<P>Ved lov nr. 619 af 21. december 1983 for Grønland om ændring af </P>  \r\n\r\n<P>dyrtidsregulering fastsattes rammerne for den grønlandske </P>  \r\n\r\n<P>dyrtidsreguleringsordning samtidig således, at dyrtidsregulering </P>  \r\n\r\n<P>af lønninger m.v. på grundlag af det grønlandske </P>  \r\n\r\n<P>reguleringspristal med virkning fra den 31. december 1983 for hver </P>  \r\n\r\n<P>fulde 3 points' udsving i reguleringspristallet udover 100 sker </P>  \r\n\r\n<P>med 90 øre i timen for personer over 18 år og med 45 øre i timen </P>  \r\n\r\n<P>for personer under 18 år. </P>  \r\n\r\n<P>Bestemmelserne i lov nr. 619 af 21. december 1983 om </P>  \r\n\r\n<P>dyrtidsregulering af lønninger m.v. på grundlag af det grønlandske </P>  \r\n\r\n<P>reguleringspristal finder kun anvendelse for lønninger, vederlag </P>  \r\n\r\n<P>m.v., der er optjent i et ansættelsesforhold til staten eller ydes </P>  \r\n\r\n<P>af staten. </P>  \r\n\r\n<P>Grønlands landsting vedtog imidlertid den 2. december 1983 en </P>  \r\n\r\n<P>tilsvarende lov om nulstilling af det grønlandske </P>  \r\n\r\n<P>reguleringspristal fra januar 1984 og forhøjelse af </P>  \r\n\r\n<P>dyrtidsportionernes størrelse. </P>  \r\n\r\n<P>Landstingsloven omfatter lønninger og vederlag m.v., som er optjent </P>  \r\n\r\n<P>under Grønlands hjemmestyre, de grønlandske kommuner eller private </P>  \r\n\r\n<P>arbejdsgivere, og der finder således i Grønland en ensartet </P>  \r\n\r\n<P>dyrtidsregulering sted af lønninger m.v. på grundlag af det </P>  \r\n\r\n<P>grønlandske reguleringspristal. </P>  \r\n\r\n<P>Pr. 1. april 1985 er der udløst 1 dyrtidsportion og pr. 1. oktober </P>  \r\n\r\n<P>1985 yderligere 1 dyrtidsportion. I overenskomstperioden 1985/87 </P>  \r\n\r\n<P>er der således allerede udløst 2 dyrtidsportioner svarende til en </P>  \r\n\r\n<P>månedlig lønforbedring på i alt kr. 312,00 til personer over 18 </P>  \r\n\r\n<P>år. </P>  \r\n\r\n<P>Inflationstakten i Grønland har i 1985 været lavere end i Danmark, </P>  \r\n\r\n<P>idet stigningen i det grønlandske reguleringspristal fra januar </P>  \r\n\r\n<P>til juli 1985 har været svagere end i forudgående år. Dæmpningen </P>  \r\n\r\n<P>af inflationen i Grønland har dog ikke hidtil været tilstrækkelig </P>  \r\n\r\n<P>kraftig til helt at undgå udløsning af dyrtidsportioner, og ikke </P>  \r\n\r\n<P>mindst som følge af den fortsatte automatiske dyrtidsregulering af </P>  \r\n\r\n<P>lønninger m.v. har de samlede lønstigninger i Grønland været af en </P>  \r\n\r\n<P>betydelig størrelsesorden. </P>  \r\n\r\n<P>I medfør af lov nr. 182 af 14. maj 1980 for Grønland om Det </P>  \r\n\r\n<P>offentlige Aftalenævn indtrådte aftalenævnet med virkning fra den </P>  \r\n\r\n<P>1. april 1981 i de rettigheder, som følger af kollektive aftaler </P>  \r\n\r\n<P>og overenskomster indgået af ministeren for Grønland før lovens </P>  \r\n\r\n<P>ikrafttræden. Oprettelsen af Det offentlige Aftalenævn er et led i </P>  \r\n\r\n<P>indførelsen af hjemmestyre i Grønland. </P>  \r\n\r\n<P>Det offentlige Aftalenævn har i medfør af denne lov ført </P>  \r\n\r\n<P>forhandlinger med en række grønlandske og danske </P>  \r\n\r\n<P>lønmodtagerorganisationer med henblik på en fornyelse af </P>  \r\n\r\n<P>kollektive overenskomster og aftaler m.v. for perioden 1985/87, på </P>  \r\n\r\n<P>en sådan måde at udviklingen i pengeindkomsterne kunne bremses og </P>  \r\n\r\n<P>inflationstakten dæmpes yderligere. </P>  \r\n\r\n<P>Det er lykkedes Det offentlige Aftalenævn at nå til enighed med den </P>  \r\n\r\n<P>største grønlandske lønmodtagerorganisation Sulinermik </P>  \r\n\r\n<P>Inuutissarsiuteqartut Kattufiat (SIK) og øvrige grønlandske </P>  \r\n\r\n<P>lønmodtagerorganisationer samt de danske lønmodtagerorganisationer </P>  \r\n\r\n<P>Handels- og Kontorfunktionærernes forbund i Danmark og </P>  \r\n\r\n<P>Landsorganisationen i Danmark (LO) om lønforbedringer svarende til </P>  \r\n\r\n<P>en forhøjelse på i alt 6 pct. af lønsummen samt om bortfald af </P>  \r\n\r\n<P>dyrtidsregulering på grundlag af det grønlandske </P>  \r\n\r\n<P>reguleringspristal for januar 1986 og indtil videre. De </P>  \r\n\r\n<P>overenskomster m.v., som er indgået med disse organisationer for </P>  \r\n\r\n<P>perioden 1985/87, og som omfatter omkring 2/3 af det offentligt </P>  \r\n\r\n<P>ansatte personale i Grønland, er derfor ikke omfattet af </P>  \r\n\r\n<P>forslaget. </P>  \r\n\r\n<P>Størstedelen af de danske lønmodtagerorganisationer har imidlertid </P>  \r\n\r\n<P>ikke ønsket at forny overenskomster og aftaler m.v. for perioden </P>  \r\n\r\n<P>1985/87 på tilsvarende vilkår. </P>  \r\n\r\n<P>På tjenestemandsområdet har der i overensstemmelse med gældende </P>  \r\n\r\n<P>aftaler været ført forhandlinger om aftalefornyelser, men </P>  \r\n\r\n<P>tjenestemandsorganisationerne har i oktober 1985 meddelt Det </P>  \r\n\r\n<P>offentlige Aftalenævn, at man betragter forhandlingerne som brudt </P>  \r\n\r\n<P>sammen. </P>  \r\n\r\n<P>Maskinmestrenes Forening har siden 1. september 1985 blokeret </P>  \r\n\r\n<P>samtlige stillinger under staten, hjemmestyret og de grønlandske </P>  \r\n\r\n<P>kommuner og har afvist at indgå en aftale om friholdelse af visse </P>  \r\n\r\n<P>stillinger fra blokaden. </P>  \r\n\r\n<P>Dansk Sygeplejeråd har fra 1. oktober 1985 etableret blokade af </P>  \r\n\r\n<P>samtlige stillinger under sundhedsvæsenet og har herudover </P>  \r\n\r\n<P>iværksat strejke på Egedesminde og Holsteinsborg sygehuse samt på </P>  \r\n\r\n<P>væsentlige afdelinger på Dronning Ingrids Hospital i Godthåb. </P>  \r\n\r\n<P>Hertil kommer, at jordemødre, fysioterapeuter, ergoterapeuter, </P>  \r\n\r\n<P>økonomaassistenter, tandplejeinstruktører og hospitalslaboranter </P>  \r\n\r\n<P>pr. 1. november 1985 har påbegyndt blokade og på visse områder </P>  \r\n\r\n<P>strejke. Oldfrueassistenterne har varslet blokade pr. 1. december </P>  \r\n\r\n<P>1985. </P>  \r\n\r\n<P>Danmarks Jurist- og Økonomforbund iværksatte strejke og blokade pr. </P>  \r\n\r\n<P>1. oktober 1985. </P>  \r\n\r\n<P>For så vidt angår maskinmester- og sygeplejeområdet er det </P>  \r\n\r\n<P>regeringens opfattelse, at en yderligere forlængelse af de løbende </P>  \r\n\r\n<P>konflikter hurtigt vil kunne få vidtrækkende konsekvenser for det </P>  \r\n\r\n<P>grønlandske samfund. </P>  \r\n\r\n<P>På de strejkeramte sygehuse er der indgået aftale med Dansk </P>  \r\n\r\n<P>Sygeplejeråd om vagtberedskab, men dette beredskab har vist sig </P>  \r\n\r\n<P>utilstrækkeligt. </P>  \r\n\r\n<P>På maskinmesterområdet vil blokaden og det store antal ubesatte </P>  \r\n\r\n<P>stillinger kunne medføre, at et eller flere el- og vandværker på </P>  \r\n\r\n<P>et tidspunkt lammes. Konsekvenserne af en sådan situation kan i </P>  \r\n\r\n<P>den enkelte by blandt andet blive, at boligerne ved de lave </P>  \r\n\r\n<P>udendørstemperaturer bliver ubeboelige, og institutioner lukker, </P>  \r\n\r\n<P>fordi varmeforsyningen afbrydes. </P>  \r\n\r\n<P>Af de tjenestemandsstillinger, som er normeret på dette område, er </P>  \r\n\r\n<P>det kun lykkedes at besætte et begrænset antal på </P>  \r\n\r\n<P>tjenestemandsvilkår. </P>  \r\n\r\n<P>På denne baggrund finder regeringen det nødvendigt, at de løbende </P>  \r\n\r\n<P>konflikter søges bragt til ophør. </P>  \r\n\r\n<P>Samtlige berørte lønmodtagerorganisationer har fået tilbudt samme </P>  \r\n\r\n<P>ramme for lønforbedringer som de organisationer, der som ovenfor </P>  \r\n\r\n<P>nævnt har indgået aftale om bortfald af dyrtidsregulering fra 1. </P>  \r\n\r\n<P>januar 1986 og indtil videre som et led i overenskomstfornyelsen </P>  \r\n\r\n<P>for perioden 1985/87. Størstedelen af lønmodtagerorganisationerne </P>  \r\n\r\n<P>og herunder tjenestemandsorganisationerne har imidlertid ikke </P>  \r\n\r\n<P>accepteret dette tilbud. Det har derfor måttet konstateres, at </P>  \r\n\r\n<P>aftaler ikke vil kunne indgås. </P>  \r\n\r\n<P>Efter bestemmelserne i den grønlandske tjenestemandslovs § 42 skal </P>  \r\n\r\n<P>der, for så vidt angår tjenestemænd, fremsættes lovforslag. </P>  \r\n\r\n<P>Under indtryk af afstanden mellem parterne på såvel de konfliktramte </P>  \r\n\r\n<P>områder som på de øvrige områder anses det for hensigtsmæssigt at </P>  \r\n\r\n<P>medtage bestemmelser for hele den statslige sektor i lovforslaget. </P>  \r\n\r\n<P>Udgangspunktet for det offentliges lønpolitik i Grønland har gennem </P>  \r\n\r\n<P>en årrække været, at der skulle etableres et særligt grønlandsk </P>  \r\n\r\n<P>lønniveau. </P>  \r\n\r\n<P>I årene efter 1971 har statens lønpolitik været præget af en yderst </P>  \r\n\r\n<P>restriktiv holdning med hensyn til lønforbedringer for medlemmer </P>  \r\n\r\n<P>af danske organisationer i Grønland. Da indkomstskatten i Grønland </P>  \r\n\r\n<P>er en proportionalskat på 19-29 procent, er den disponible </P>  \r\n\r\n<P>indkomst dog fortsat højere end for tilsvarende lønmodtagergrupper </P>  \r\n\r\n<P>i Danmark. Hertil kommer, at højere lønnede grupper i større </P>  \r\n\r\n<P>omfang end lavere lønnede grupper vil bevare en forholdsvis høj </P>  \r\n\r\n<P>grønlandspræmie henset til forskellen ved tilsvarende gruppers </P>  \r\n\r\n<P>beskatning i Danmark. </P>  \r\n\r\n<P>Hovedsigtet med den af staten hidtil førte lønpolitik for det </P>  \r\n\r\n<P>offentlige område har været en udjævning af lønforskellene mellem </P>  \r\n\r\n<P>det hjemmehørende og det ikke-hjemmehørende personale, og ønsket </P>  \r\n\r\n<P>om at fortsætte denne politik er blevet bekræftet af Det </P>  \r\n\r\n<P>offentlige Aftalenævn, hvis medlemmer er udpeget af henholdsvis </P>  \r\n\r\n<P>ministeren for Grønland, Grønlands hjemmestyre og De grønlandske </P>  \r\n\r\n<P>kommuners Landsforening. </P>  \r\n\r\n<P>Regeringen finder principielt, at lønaftaler m.v. bør afgøres ved </P>  \r\n\r\n<P>frie forhandlinger parterne imellem. </P>  \r\n\r\n<P>På baggrund af de af lovforslaget omfattede </P>  \r\n\r\n<P>lønmodtagerorganisationers krav og stillingtagen under de førte </P>  \r\n\r\n<P>forhandlinger om en fornyelse af overenskomster og aftaler m.v. </P>  \r\n\r\n<P>for perioden 1985-87 har det imidlertid ikke været muligt for Det </P>  \r\n\r\n<P>offentlige Aftalenævn at opnå en forhandlingsløsning på et sådant </P>  \r\n\r\n<P>grundlag, at de hidtidige lønrelationer til Danmark ville kunne </P>  \r\n\r\n<P>opretholdes. </P>  \r\n\r\n<P>For at hindre en indkomstudvikling i Grønland, som vil forrykke disse </P>  \r\n\r\n<P>lønrelationer og fremme inflationstendenserne, finder regeringen </P>  \r\n\r\n<P>det nødvendigt at foreslå en løsning af overenskomstsituationen, </P>  \r\n\r\n<P>som gør det muligt at begrænse lønfremgangen inden for en ramme, </P>  \r\n\r\n<P>der er afstemt med de lønforbedringer, der er opnået på det danske </P>  \r\n\r\n<P>arbejdsmarked for overenskomstperioden 1985/87. I Grønland vil der </P>  \r\n\r\n<P>dog ikke finde arbejdstidsnedsættelse sted i perioden. </P>  \r\n\r\n<P>Kollektive overenskomster og aftaler m.v. på det offentlige </P>  \r\n\r\n<P>arbejdsmarked i Grønland foreslås forlænget for en 2-årig periode, </P>  \r\n\r\n<P>idet der samtidig foreslås fastsat en ramme for lønforbedringer på </P>  \r\n\r\n<P>indtil 5,95 pct. af lønsummen. Hertil kommer, at Grønlands </P>  \r\n\r\n<P>nationaldag, den 21. juni, fra 1986 vil være søgnehelligdag i </P>  \r\n\r\n<P>Grønland. </P>  \r\n\r\n<P>Endvidere foreslås dyrtidsregulering på grundlag af det grønlandske </P>  \r\n\r\n<P>reguleringspristal suspenderet fra 1. januar 1986 og indtil </P>  \r\n\r\n<P>videre. Efter udløbet af den 2-årige forlængelsesperiode vil det </P>  \r\n\r\n<P>imidlertid kunne aftales, at der på ny skal kunne finde </P>  \r\n\r\n<P>dyrtidsregulering sted inden for de rammer, der blev fastsat </P>  \r\n\r\n<P>herfor ved lov nr. 619 af 21. december 1983 for Grønland om </P>  \r\n\r\n<P>ændring af dyrtidsregulering. </P>  \r\n\r\n<P>På de lønområder, der er omfattet af lovforslaget, finder der ikke </P>  \r\n\r\n<P>taktregulering sted. </P>  \r\n\r\n<P>Opnås der ikke enighed om fordelingen af rammen, udpeges ved </P>  \r\n\r\n<P>forligsinstitutionens medvirken en uvildig opmand, der træffer </P>  \r\n\r\n<P>afgørelsen inden for lovens økonomiske rammer. </P>  \r\n\r\n<P>Ifølge de enkelte bestemmelser etableres fredspligt i og </P>  \r\n\r\n<P>overenskomstperioden, og uoverensstemmelser om indholdet af de </P>  \r\n\r\n<P>forlængede og fornyede overenskomster må løses efter de sædvanlige </P>  \r\n\r\n<P>fagretlige regler for området. </P>  \r\n\r\n<P>Lovforslaget gælder kun for ansættelsesforhold til staten og for </P>  \r\n\r\n<P>lønninger, vederlag m.v., der er optjent i et ansættelsesforhold </P>  \r\n\r\n<P>til staten. Grønlands landsting har imidlertid tilkendegivet at </P>  \r\n\r\n<P>kunne tilslutte sig forslaget og at ville fremsætte et tilsvarende </P>  \r\n\r\n<P>lovforslag i landstinget for det private arbejdsmarked og den ikke </P>  \r\n\r\n<P>statslige del af det offentlige arbejdsmarked. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Grønlands landsting har tilkendegivet, at der i landstinget vil blive </P>  \r\n\r\n<P>fremsat et lovforslag, der for det private arbejdsmarked og den </P>  \r\n\r\n<P>ikke statslige del af det offentlige arbejdsmarked i Grønland </P>  \r\n\r\n<P>fastsætter tilsvarende bestemmelser som i dette lovforslag. </P>  \r\n\r\n<P>Bestemmelsen tilsigter på denne baggrund at sikre ensartet </P>  \r\n\r\n<P>dyrtidsregulering af lønninger m.v. på det offentlige </P>  \r\n\r\n<P>arbejdsmarked i Grønland. </P>  \r\n\r\n<P>Til § 2 </P>  \r\n\r\n<P>Forslaget omfatter kollektive overenskomster med tilhørende </P>  \r\n\r\n<P>protokollater, aftaler og almindelige bestemmelser vedrørende løn- </P>  \r\n\r\n<P>og arbejdsvilkår i Grønland, som er opsagt eller kunne opsiges </P>  \r\n\r\n<P>inden den 1. april 1985, og som er indgået med </P>  \r\n\r\n<P>lønmodtagerorganisationer med hjemsted i og uden for Grønland, </P>  \r\n\r\n<P>herunder grønlandske lønmodtagerorganisationer, der ved medlemskab </P>  \r\n\r\n<P>er tilknyttet danske lønmodtagerorganisationer. Den foreslåede </P>  \r\n\r\n<P>forlængelse vil omfatte den statslige del af det offentlige </P>  \r\n\r\n<P>arbejdsmarked i Grønland og vil omfatte såvel hjemmehørende som </P>  \r\n\r\n<P>ikke hjemmehørende personale. </P>  \r\n\r\n<P>Forslaget omfatter endvidere de kollektive aftaler, som er indgået </P>  \r\n\r\n<P>for personale, der er ansat som tjenestemænd eller på </P>  \r\n\r\n<P>tjenestemandslignende vilkår. </P>  \r\n\r\n<P>Begrænsningen til de i forslaget nævnte overenskomster og aftaler </P>  \r\n\r\n<P>m.v., der reguleres efter det grønlandske reguleringspristal, </P>  \r\n\r\n<P>drager grænsen over for de lønmodtagere, der er omfattet af de </P>  \r\n\r\n<P>danske love om henholdsvis fortsat ændring af dyrtidsregulering og </P>  \r\n\r\n<P>om fornyelse og forlængelse af kollektive overenskomster og </P>  \r\n\r\n<P>aftaler m.v. </P>  \r\n\r\n<P>Flere lønmodtagerorganisationer med hjemsted i eller uden for </P>  \r\n\r\n<P>Grønland har på det offentlige arbejdsmarked indgået kollektive </P>  \r\n\r\n<P>overenskomster og aftaler m.v. for overenskomstperioden 1985-87. </P>  \r\n\r\n<P>Disse overenskomster og aftaler m.v. er ikke omfattet af </P>  \r\n\r\n<P>forslaget. </P>  \r\n\r\n<P>Forslaget til stk. 2 omfatter regler om løn- og arbejdsvilkår, som </P>  \r\n\r\n<P>gælder for offentligt ansatte under staten i Grønland, der ikke er </P>  \r\n\r\n<P>omfattet af en overenskomst eller aftale, og som derfor ikke er </P>  \r\n\r\n<P>opsagt eller kan opsiges. </P>  \r\n\r\n<P>Til § 3 </P>  \r\n\r\n<P>Det foreslås, at der for hvert af de af § 2 omfattede områder kan </P>  \r\n\r\n<P>gennemføres ændringer svarende til en forhøjelse på indtil 5,95 </P>  \r\n\r\n<P>pct. af lønsummen, idet 1,95 pct. kan anvendes med virkning fra 1. </P>  \r\n\r\n<P>april 1986 og resten med virkning fra 1. oktober 1986. </P>  \r\n\r\n<P>Forbedringerne foreslås udmøntet som en forhøjelse af de ansattes </P>  \r\n\r\n<P>faste løndele, og det er herved tillagt væsentlig betydning, at </P>  \r\n\r\n<P>der ikke generelt sker forskydninger i den offentlige lønstruktur, </P>  \r\n\r\n<P>og at der ikke i overenskomstperioden vil ske </P>  \r\n\r\n<P>arbejdstidsnedsættelse på de områder, hvor der er indgået </P>  \r\n\r\n<P>overenskomst vedrørende en periode, som ligger efter 1. april </P>  \r\n\r\n<P>1985. </P>  \r\n\r\n<P>På tjenestemandsområdet vil en del af rammen kunne anvendes til </P>  \r\n\r\n<P>eventuel gennemførelse af regulering af opsatte pensioner i lighed </P>  \r\n\r\n<P>med de ændringer, der finder sted på området i Danmark. </P>  \r\n\r\n<P>Det er hensigten at opgøre og fordele rammen inden for hvert af de </P>  \r\n\r\n<P>enkelte overenskomst- og aftaleområder hver for sig. Efter aftale </P>  \r\n\r\n<P>mellem en offentlig myndighed og en lønmodtagerorganisation vil </P>  \r\n\r\n<P>der dog kunne ske opgørelse og fordeling for flere overenskomst- </P>  \r\n\r\n<P>og aftaleområder under et. </P>  \r\n\r\n<P>Den lønsum hvoraf forhøjelsen beregnes, omfatter alle løndele, </P>  \r\n\r\n<P>herunder f.eks. dyrtids- og overarbejdsbetaling samt </P>  \r\n\r\n<P>feriegodtgørelse ifølge kollektiv overenskomst. Derimod medregnes </P>  \r\n\r\n<P>ikke godtgørelse af udgifter i forbindelse med arbejdet som f.eks. </P>  \r\n\r\n<P>time- og dagpenge. </P>  \r\n\r\n<P>Fra 1986 indføres desuden Grønlands nationaldag den 21. juni som </P>  \r\n\r\n<P>søgnehelligdag i Grønland, hvilket svarer til en lønforbedring på </P>  \r\n\r\n<P>0,05 pct. for alle offentligt ansatte. </P>  \r\n\r\n<P>Ved indgåelse af kollektiv overenskomst eller aftale på områder, hvor </P>  \r\n\r\n<P>der ved lovens ikrafttræden gælder almindelige bestemmelser om </P>  \r\n\r\n<P>løn- og arbejdsvilkår, der er fastsat eller godkendt af en </P>  \r\n\r\n<P>offentlig myndighed, kan der kun ske samme lønforbedringer i den i </P>  \r\n\r\n<P>§ 2, stk. 2 fastsatte forlængelsesperiode, som hvis de pågældende </P>  \r\n\r\n<P>lønmodtagere var forblevet på de nævnte almindelige bestemmelser. </P>  \r\n\r\n<P>Til § 4 </P>  \r\n\r\n<P>Det foreslås, at dyrtidsregulering på grundlag af det grønlandske </P>  \r\n\r\n<P>reguleringspristal for januar 1986 og følgende reguleringspristal </P>  \r\n\r\n<P>bortfalder. </P>  \r\n\r\n<P>Ved lov nr. 619 af 21. december 1983 for Grønland om ændring af </P>  \r\n\r\n<P>dyrtidsregulering fastsattes rammerne for den grønlandske </P>  \r\n\r\n<P>dyrtidsreguleringsordning således, at dyrtidsregulering for hver </P>  \r\n\r\n<P>fulde 3 points' udsving i reguleringspristallet udover 100 sker </P>  \r\n\r\n<P>med 90 øre i timen for personer over 18 år og med 45 øre i timen </P>  \r\n\r\n<P>for personer under 18 år. </P>  \r\n\r\n<P>Ved lov nr. 618 af 21. december 1983 om ændring af lov om </P>  \r\n\r\n<P>tjenestemandslønninger m.m. og klassificering af statens </P>  \r\n\r\n<P>tjenestemandsstillinger i Grønland (ændring af bestemmelser om det </P>  \r\n\r\n<P>grønlandske reguleringspristal) blev det samtidig fastsat, at det </P>  \r\n\r\n<P>grønlandske reguleringspristal, der benyttes ved dyrtidsregulering </P>  \r\n\r\n<P>af lønninger m.v. til ansatte under staten i Grønland med virkning </P>  \r\n\r\n<P>fra den 31. december 1983 skulle beregnes med januar 1984 = 100. </P>  \r\n\r\n<P>Taktregulering af lønningerne finder ikke sted. </P>  \r\n\r\n<P>Flere lønmodtagerorganisationer med hjemsted i eller uden for </P>  \r\n\r\n<P>Grønland har på det offentlige arbejdsmarked i Grønland indgået </P>  \r\n\r\n<P>kollektive overenskomster og aftaler m.v., som indeholder </P>  \r\n\r\n<P>bestemmelser om bortfald af dyrtidsregulering på grundlag af, at </P>  \r\n\r\n<P>reguleringspristallet for januar 1986 og indtil videre bortfalder. </P>  \r\n\r\n<P>Forslaget omfatter dyrtidsregulering såvel efter kollektive </P>  \r\n\r\n<P>overenskomster og aftaler m.v. som efter individuelle aftaler samt </P>  \r\n\r\n<P>de af en offentlig myndighed fastsatte eller godkendte almindelige </P>  \r\n\r\n<P>bestemmelser om løn- og arbejdsvilkår i Grønland. Udover egentlige </P>  \r\n\r\n<P>arbejdsvederlag omfatter forslaget også dyrtidsregulering af </P>  \r\n\r\n<P>ulempevederlag, rådighedstillæg og andre ydelser i det omfang, de </P>  \r\n\r\n<P>ikke er omkostningsdækkende, jfr. forslagets § 5. </P>  \r\n\r\n<P>Bestemmelsen tilsigter at sikre en ensartet dyrtidsreguleringsordning </P>  \r\n\r\n<P>på det offenlige arbejdsmarked i Grønland. </P>  \r\n\r\n<P>Forslaget om bortfald af dyrtidsregulering på grundlag af det </P>  \r\n\r\n<P>grønlandske reguleringspristal for januar 1986 og følgende </P>  \r\n\r\n<P>reguleringspristal indebærer, at der efter den 1. januar 1986 og </P>  \r\n\r\n<P>indtil videre ikke vil kunne udløses yderligere dyrtidsportioner. </P>  \r\n\r\n<P>Stk. 2 indebærer, at det tidligst med virkning fra 1. april 1987 kan </P>  \r\n\r\n<P>aftales eller fastsættes, at der kan ske dyrtidsregulering af </P>  \r\n\r\n<P>arbejdsvederlag m.v. på grundlag af det grønlandske </P>  \r\n\r\n<P>reguleringspristal med januar 1984 = 100 og inden for de ved lov </P>  \r\n\r\n<P>nr. 619 af 21. december 1983 for Grønland om ændring af </P>  \r\n\r\n<P>dyrtidsregulering fastsatte rammer for den grønlandske </P>  \r\n\r\n<P>dyrtidsregulering. </P>  \r\n\r\n<P>Det gælder såvel ved den ved forslagets § 2, stk. 1 og 2, fastsatte </P>  \r\n\r\n<P>forlængelse henholdsvis fornyelse som ved de af en offentlig </P>  \r\n\r\n<P>myndighed fastsatte bestemmelser om løn- og arbejdsvilkår og ved </P>  \r\n\r\n<P>indgåelse af kollektive eller individuelle aftaler eller </P>  \r\n\r\n<P>kollektive overenskomster eller aftaler på hidtil </P>  \r\n\r\n<P>ikke-overenskomstdækkende områder, at der ikke kan indgås aftaler </P>  \r\n\r\n<P>om dyrtidsregulering af arbejdsvederlag m.v. før tidligst med </P>  \r\n\r\n<P>virkning fra den 1. april 1987. </P>  \r\n\r\n<P>Til § 5 </P>  \r\n\r\n<P>En automatisk dyrtidsregulering af omkostningsdækkende ydelser, som </P>  \r\n\r\n<P>inden den 12. november 1985 er aftalt i kollektiv overenskomst </P>  \r\n\r\n<P>eller aftale, vil herefter fortsat være lovlig. Som eksempel på </P>  \r\n\r\n<P>sådanne ydelser kan nævnes time- og dagpenge. </P>  \r\n\r\n<P>Til § 6 </P>  \r\n\r\n<P>Det er ved § 3 i lovforslaget foreslået, at fordelingen af den </P>  \r\n\r\n<P>foreslåede ramme skal ske efter forhandling mellem parterne for de </P>  \r\n\r\n<P>enkelte områder. </P>  \r\n\r\n<P>Det foreslås at give parterne i de af § 2 omfattede overenskomst- og </P>  \r\n\r\n<P>aftaleforhold en frist til at forhandle om anvendelse af de i § 3 </P>  \r\n\r\n<P>nævnte rammer og med adgang til at få spørgsmål, som der ikke </P>  \r\n\r\n<P>opnås enighed om, afgjort ved opmandskendelse. </P>  \r\n\r\n<P>Reglerne om adgang til at få afgjort uenighed om indholdet af de </P>  \r\n\r\n<P>forlængede henholdsvis fornyede overenskomster og aftaler ved </P>  \r\n\r\n<P>opmandskendelse fortrænger for tjenestemænds vedkommende den </P>  \r\n\r\n<P>særlige procedure i tjenestemandslovgivningen. </P>  \r\n\r\n<P>Til § 7 </P>  \r\n\r\n<P>Bestemmelsen indebærer, at der fra lovens ikrafttræden etableres </P>  \r\n\r\n<P>fredspligt, og at der indtil de af forslaget omfattede </P>  \r\n\r\n<P>overenskomster og aftaler udløber, er den samme adgang - hverken </P>  \r\n\r\n<P>videre eller snævrere til at iværksætte arbejdsstandsning </P>  \r\n\r\n<P>(strejke, blokade, lock-out eller boycot), som hvis der havde </P>  \r\n\r\n<P>været tale om en på normal måde fornyet overenskomst eller aftale. </P>  \r\n\r\n<P>Til § 8 </P>  \r\n\r\n<P>Ifølge bestemmelsen må uoverensstemmelser om indholdet løses ved </P>  \r\n\r\n<P>mægling eller faglig voldgift efter de for det pågældende område </P>  \r\n\r\n<P>fastsatte bestemmelser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00070"
        },
        {
            "displayName": "Entydig dokumentidentifikation",
            "displayValue": "CL006055"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}