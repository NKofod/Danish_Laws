{
    "id": 109029,
    "title": "1994 BTL 260   BETÆNKNING OVER FORSLAG TIL LOV OM ÆNDRING AF LOV OM BESKATNINGEN AF   PENSIONSORDNINGER M.V. OG LOV OM OPKRÆVNING AF INDKOMST- OG FORMUESKAT FOR   PERSONER M.V. (KILDESKAT) (ORLOVSFINANSIERING M.V.)    NR L 260 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 260",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 260 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om beskatningen af  \r\n\r\n pensionsordninger m.v. og lov om opkrævning af indkomst- og formueskat for  \r\n\r\n personer m.v. (kildeskat) (Orlovsfinansiering m.v.) <BR>  \r\n\r\n Nr L 260 1994-95, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19950524 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til skatteministeren, som denne har besvaret skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>AMP-samarbejdet, </P>  \r\n\r\n<P>Arbejdsmarkedspensionsrådet, </P>  \r\n\r\n<P>Assurandør-Societetet, </P>  \r\n\r\n<P>Bulow-Lehnsby, Peter, Holte, </P>  \r\n\r\n<P>Finansrådet og </P>  \r\n\r\n<P>Foreningen af Firmapensionskasser. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>mindretal</I> (Socialdemokratiets, Det Radikale  \r\n\r\n Venstres og Centrum-Demokraternes medlemmer af udvalget) lovforslaget til  \r\n\r\n<I>vedtagelse</I> med de stillede ændringsforslag. </P>  \r\n\r\n<P>Et <I>andet mindretal</I> (Venstres og Det Konservative Folkepartis  \r\n\r\n medlemmer af udvalget) indstiller lovforslaget til <I>forkastelse</I> ved 3.  \r\n\r\n behandling. Mindretallet vil stemme hverken for eller imod de stillede  \r\n\r\n ændringsforslag. </P>  \r\n\r\n<P>Et <I>tredje mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>vedtagelse.</I> Mindretallet vil redegøre for  \r\n\r\n sin stilling til de stillede ændringsforslag ved 2. behandling. </P>  \r\n\r\n<P>Et <I>fjerde mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling.  \r\n\r\n Mindretallet vil stemme imod de stillede ændringsforslag. </P>  \r\n\r\n<P>Et <I>femte mindretal</I> (Enhedslistens medlem af udvalget) indstiller  \r\n\r\n lovforslaget til <I>vedtagelse.</I> Mindretallet vil stemme imod de stillede  \r\n\r\n ændringsforslag. </P>  \r\n\r\n<P>ÆndringsforslagAf <I>skatteministeren</I> tiltrådt af et <I>mindretal</I>  \r\n\r\n (S, RV og CD): </P>  \r\n\r\n<P>Til § 1 <B>1)</B>  <I>Nr. 1</I> affattes således: </P>  \r\n\r\n<P> <B>&#187;1.</B> I <I>§ 2, nr. 4, litra a,</I> ændres  \r\n\r\n &#187;udbetaling&#171; til: &#187;udbetalinger sker over mindst 10 år  \r\n\r\n og&#171;.' </P>  \r\n\r\n<P> <B>2)</B>  <I>Nr. 3</I> affattes således: </P>  \r\n\r\n<P> <B>&#187;3.</B> Efter § 5 indsættes som nye paragraffer: </P>  \r\n\r\n<P> <B>&#187;§ 5 A.</B> Forsikringer og pensionsordninger oprettet i  \r\n\r\n pensionskasser, i hvis ydelser der indgår en alderspension, der er sammensat  \r\n\r\n af en del, der har en varighed på mindst 10 år, og en del, der har en  \r\n\r\n varighed på under 10 år, men som i øvrigt opfylder betingelserne i § 2, nr.  \r\n\r\n 4, jf. §§ 3 eller 4, behandles efter reglerne for pensionsordninger med  \r\n\r\n løbende udbetalinger, såfremt udbetalingerne fra den første ophørende del af  \r\n\r\n alderspensionen udelukkende udgør kompensation for manglende adkomst til  \r\n\r\n folkepension og ATP fra pensioneringstidspunktet og indtil det fyldte 67. år.  \r\n\r\n</P>  \r\n\r\n<P> <B>§ 5 B.</B> Forsikringer og pensionsordninger oprettet i  \r\n\r\n pensionskasser, i hvis ydelser der indgår en alderspension, der har en  \r\n\r\n varighed på under 10 år, men som i øvrigt opfylder betingelserne i § 2, nr.  \r\n\r\n 4, jf. §§ 3 eller 4, behandles efter reglerne for pensionsordninger med  \r\n\r\n løbende udbetalinger, såfremt alle indbetalinger er foretaget af en tidligere  \r\n\r\n arbejdsgiver og udbetalingerne fra alderspensionen udelukkende udgør  \r\n\r\n kompensation for vederlag i penge for personligt arbejde i tjenesteforhold i  \r\n\r\n perioden fra fratrædelse frem til det tidligere med arbejdsgiveren aftalte  \r\n\r\n fratrædelsestidspunkt.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 1 Efter den ved lovforslagets § 1, nr. 1, foreslåede ændring af  \r\n\r\n pensionsbeskatningslovens § 2, nr. 4, skal alderspensionsdelen af en  \r\n\r\n pensionsordning med løbende udbetalinger være livsvarig. I modsat fald er  \r\n\r\n ordningen ikke omfattet af pensionsbeskatningslovens afsnit I. </P>  \r\n\r\n<P>Det har under behandlingen af lovforslaget vist sig, at der eksisterer et  \r\n\r\n praktisk behov for at kunne oprette ophørende pensionsordninger med løbende  \r\n\r\n udbetalinger ved siden af muligheden for at oprette ratepensionsordninger.  \r\n\r\n Dette skyldes bl.a., at aldersgrænsen for oprettelse af ratepensionsordninger  \r\n\r\n er 55 år, mens der ikke gælder nogen øvre aldersgrænse for oprettelse af  \r\n\r\n pensionsordninger med løbende udbetalinger, hvortil kommer, at de sidstnævnte  \r\n\r\n kan oprettes uden helbredsoplysninger. </P>  \r\n\r\n<P>Som følge heraf foreslås det, at kravet om, at alderspensionen skal være  \r\n\r\n livsvarig, erstattes med et krav om, at alderspensionen skal have en varighed  \r\n\r\n på mindst 10 år svarende til den kortest mulige løbetid for  \r\n\r\n ratepensionsordninger. </P>  \r\n\r\n<P>Til nr. 2 Ved ændringsforslaget til § 1, nr. 3, foreslås en modifikation i  \r\n\r\n kravet om, at alderspensionsdelen af en pensionsordning med løbende  \r\n\r\n udbetalinger skal være livsvarig. Det tillades således i den foreslåede nye §  \r\n\r\n 5 a i pensionsbeskatningsloven, at alderspensionen kan være sammensat af en  \r\n\r\n livsvarig del og en ophørende del. Ydelserne fra den ophørende del må dog  \r\n\r\n højst udgøre 50 pct. af ydelserne fra den livsvarige del. </P>  \r\n\r\n<P>Modifikationen er begrundet i et hensyn til de i praksis almindeligt  \r\n\r\n forekommende ordninger, hvor den forud aftalte pensionsalder er lavere end 67  \r\n\r\n år, og hvor alderspensionen derfor er tilrettelagt således, at der opnås en  \r\n\r\n forhøjet ydelse frem til det fyldte 67. år, hvorefter ydelsen nedsættes  \r\n\r\n svarende til den folkepension og eventuelt tillige ATP-pension, som personen  \r\n\r\n er blevet berettiget til ved det fyldte 67. år. </P>  \r\n\r\n<P>Foreningen af Firmapensionskasser har gjort opmærksom på, at visse  \r\n\r\n pensionskassemedlemmer med en relativ lav indkomst som erhvervsaktiv ikke vil  \r\n\r\n kunne tegne sådanne ordninger fremover, fordi de ikke vil kunne opfylde  \r\n\r\n betingelsen om, at deres varige alderspension skal være dobbelt så stor som  \r\n\r\n deres folkepension og ATP. </P>  \r\n\r\n<P>Det foreslås derfor, at 50 pct.-reglen erstattes af en bestemmelse, der  \r\n\r\n klargør, at der altid kan tegnes ordninger, hvor den ophørende del af  \r\n\r\n alderspensionen svarer til den folkepension og ATP, som pensionisten vil  \r\n\r\n blive berettiget til ved det fyldte 67. år. </P>  \r\n\r\n<P>Ved folkepension forstås både grundbeløb, pensionstillæg og særligt  \r\n\r\n pensionstillæg. </P>  \r\n\r\n<P>Det foreslås tillige, at særreglen omformuleres som følge af den under nr.  \r\n\r\n 1 foreslåede ændring, hvorefter kravet om livsvarighed skal afløses af et  \r\n\r\n krav om en varighed på mindst 10 år. </P>  \r\n\r\n<P>Endvidere har Assurandør-Societetet gjort opmærksom på, at der eksisterer  \r\n\r\n et praktisk behov for at kunne oprette meget kortvarige pensionsordninger med  \r\n\r\n løbende udbetalinger. Det drejer sig om tilfælde, hvor en persons  \r\n\r\n pensionsmæssige forhold allerede er tilrettelagt med henblik på pensionering  \r\n\r\n på et givet tidspunkt, men hvor personen afskediges forinden. Det bør da være  \r\n\r\n muligt for personens tidligere arbejdsgiver i forbindelse med afskedigelsen  \r\n\r\n at tegne en ophørende forsikring, der alene skal kompensere for manglende løn  \r\n\r\n og lignende vederlag, indtil personen når den oprindelig forudsatte  \r\n\r\n pensionsalder og således kan aktivere sine øvrige pensionsordniger. </P>  \r\n\r\n<P>Det foreslås, at der som en ny § 5 b i pensionsbeskatningsloven indsættes  \r\n\r\n en særregel, der gør det muligt fortsat at oprette sådanne ophørende  \r\n\r\n ordninger inden for rammerne af pensionsbeskatningslovens afsnit I. </P>  \r\n\r\n<P>Jacob Buksti (S) nfmd. <I>Pia Gjellerup (S) Martin Glerup (S) Lis Greibe  \r\n\r\n (S) Per Kaalund (S) Jes Lunde (SF) Elisabeth Arnold (RV) Frank Aaen (EL)  \r\n\r\n Sonja Albrink (CD) Peter Brixtofte (V) Svend Aage Jensby (V) Charlotte  \r\n\r\n Antonsen (V) Jens Løgstrup Madsen (V) Flemming Hansen (KF)</I> fmd. <I>Gitte  \r\n\r\n Seeberg (KF) Brian Mikkelsen (KF) Kristian Thulesen Dahl (FP) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/07/1995"
        },
        {
            "displayName": "Accession",
            "displayValue": "199414K00260"
        },
        {
            "displayName": "Entydig dokumentidentifikation",
            "displayValue": "CL000437"
        },
        {
            "displayName": "Dato for førstegangsindlæggelse",
            "displayValue": "12/07/1995"
        },
        {
            "displayName": "Dato for indlæggelse",
            "displayValue": "12/07/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "260"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}