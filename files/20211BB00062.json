{
    "id": 228481,
    "title": "Forslag til folketingsbeslutning om en forenkling af skiltningsreglerne",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 62",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 22. december 2021 af Kristian Pihl Lorentzen (V), Erling Bonnesen (V), Jacob Jensen (V), Peter Juel-Jensen (V) og Torsten Schack Pedersen (V)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om en forenkling af skiltningsreglerne</p>\r\n<p class=\"NormalInd\">Folketinget pålægger regeringen senest den 1. marts 2022 at invitere partierne til forhandlinger om initiativer, der skal sikre en mere lempelig skiltelovgivning, som gør det nemmere for lokale erhvervsdrivende, foreninger, institutioner m.fl. at opsætte relevante skilte med henblik på styrke aktiviteten uden for de større bysamfund.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Beslutningsforslaget er udarbejdet med afsæt i det overordnede mål om et sammenhængende Danmark i bedre balance. Et land, hvor der er god plads til udvikling, aktiviteter, attraktioner og handelsliv i både de større byer og de små lokalsamfund.</p>\r\n<p class=\"NormalInd\">\r\n</p>\r\n<p class=\"NormalInd\">Der er i naturbeskyttelseslovens § 21 (lovbekendtgørelse nr. 1986 af 27. oktober 2021) et generelt forbud mod reklameskiltning i det åbne land. Forbuddet har til formål at beskytte naturen mod reklameskilte for at beskytte de landskabelige værdier, hvilket naturligvis skal respekteres. Det er vigtigt, at vi ikke får det åbne danske landskab plastret til med skilte og store farverige reklameskilte, som vi ser det i eksempelvis USA og nogle sydeuropæiske lande.</p>\r\n<p class=\"NormalInd\">\r\n</p>\r\n<p class=\"NormalInd\">Den nuværende lovgivning efterlader imidlertid ikke tilstrækkeligt med råderum for kommunerne til at opsætte skilte i forhold til lokale seværdigheder og lokale butikker og virksomheder, uden at de skal forholde sig til en tvetydig lovgivning, hvor anselige gråzoner er dominerende. Forbuddet indeholder nemlig en række undtagelser, som beror på subjektive vurderinger og er tvetydigt formuleret, hvilket gør det svært at navigere i reglerne. Dette hæmmer lokal vækst og udvikling – særlig i de små byer. Det er uhensigtsmæssigt og modarbejder målet om et Danmark i bedre balance.</p>\r\n<p class=\"NormalInd\">\r\n</p>\r\n<p class=\"NormalInd\">Den 1. juli 2018 trådte en ny regulering på skilteområdet i kraft (bekendtgørelse nr. 817 af 20. juni 2018 om opsætning af skilte og andre indretninger i reklame- og propagandaøjemed i det åbne land). Formålet med ændringerne var at forbedre mulighederne for at tiltrække besøgende og kunder og dermed understøtte potentialet for vækst og udvikling i landdistrikterne (»Vejledning om opsætning af reklamer i det åbne land – Naturbeskyttelseslovens § 21«, vejledning nr. 9353, Miljøministeriet, den 15. april 2021). På trods af den nye vejledning gør skiltereglerne det stadig unødigt besværligt at reklamere og informere.</p>\r\n<p class=\"NormalInd\">\r\n</p>\r\n<p class=\"NormalInd\">Som et eksempel på disse til tider rigide regler for skiltning kan nævnes, hvordan naturbeskyttelseslovens § 21 har medvirket til, at Vordingborg Kommune er blevet politianmeldt af Vejdirektoratet for en 20 m høj pylon (»Kommune politianmeldt i sag om 20 meter høj ulovlig reklamesøjle«, nyheder.tv2.dk, den 12. maj 2021). Vurderingen af, om reklamen er opført i det åbne land er uafhængig af, hvilken zonestatus erhvervsområdet har. Det åbne land anses som værende alt andet end by og bymæssig bebyggelse. Der er derfor tale om et skøn, hvad angår det åbne land, som er forvirrende for erhvervsdrivende. Eftersom der ikke dispenseres fra naturbeskyttelseslovens § 21, hæmmer man den lokale erhvervsudvikling i Vordingborg, selv om der efter forslagsstillernes opfattelse er tale om et motorvejsnært udviklingsområde med adskillige virksomheder.</p>\r\n<p class=\"NormalInd\">\r\n</p>\r\n<p class=\"NormalInd\">Landsbyerne bebos glædeligvis af mange lokale ildsjæle, der frivilligt bruger tid og kræfter på at skabe lokal aktivitet. De støtter bl.a.  egnsmuseer og andre kulturelle aktiviteter, hvor det selvsagt er afgørende at kunne tiltrække besøgende. De lokale ildsjæle støder dog gang på gang panden mod muren i lovgivningen, hvor restriktive regler gør det svært at finde hoved og hale i, hvad de må. Alt for ofte giver kommunen eller Vejdirektoratet afslag på fornuftig skiltning, der ellers kunne understøtte lokale attraktioner, aktiviteter og butikker.</p>\r\n<p class=\"NormalInd\">\r\n</p>\r\n<p class=\"NormalInd\">Et eksempel på dette problem findes i relation til Blicheregnens Museum i Thorning i Silkeborg Kommune, hvor museet kun har tilladelse til et skilt, der viser vej til museet. Skiltet er placeret ved statsvejen rute 13 vest for Thorning. Det hjælper imidlertid ikke potentielle besøgende, som kommer fra Silkeborg-Kjellerupsiden via kommunevejen rute 52. Alligevel er der givet afslag på museets relevante ansøgning om at skilte ved rute 52 i Kjellerup, med henvisning til at museet allerede har placeret et skilt. Dette uforståelige afslag påvirker museets besøgstal negativt (»Politiker ønsker bedre skiltning i Kjellerup«, Midtjyllands Avis, den 18. november 2020). Et tilsvarende eksempel findes i forhold til automobilmuseet i Gjern i Silkeborg Kommune, hvor der er tilsvarende afslag på skiltning fra statsvejen rute 26 ved Nårup. Museet er endog blevet pålagt at fjerne et tidligere opsat skilt, så skiltestativet nu henstår uden skilt. Det er efter forslagsstillernes opfattelse meningsløst. Der er derfor et behov for at åbne for skiltning fra det primære vejnet fra flere retninger for at optimere antallet af besøgende til lokale attraktioner og aktiviteter.</p>\r\n<p class=\"NormalInd\">\r\n</p>\r\n<p class=\"NormalInd\">En anden problemstilling knytter sig til mindre bysamfund, hvor der er anlagt en omfartsvej. Når trafikken igennem byen nedlægges til fordel for nye omfartsveje, kan de besøgende ikke finde vej til de lokale aktiviteter og butikker, som man tidligere passerede forbi på vejen gennem byen. Mange steder opleves derfor et behov for bedre skiltning fra omfartsvejen med henblik på at styrke den lokale omsætning og øge antallet af besøgende. Forslagsstillerne mener, at det skal være markant nemmere for små erhvervsdrivende at reklamere ved omfartsveje, fordi det vil understøtte væksten i de små byer. En yderligere lempelse af reglerne for at opsætte skilte vil desuden forbedre mulighederne for at tiltrække besøgende og/eller kunder og dermed generelt understøtte mulighederne for vækst og udvikling i landdistrikterne.</p>\r\n<p class=\"NormalInd\">\r\n</p>\r\n<p class=\"NormalInd\">Med beslutningsforslaget pålægger forslagsstillerne derfor regeringen til at indkalde partierne senest den 1. marts 2022 til forhandling om, hvordan vi får lempet de nuværende rigide skiltningsregler ud fra målet om et Danmark i bedre balance og styrkelse af de små lokalsamfund. Dette ønskes gennemført, uden at det danske landskab skal plastres til med store og grimme reklameskilte. Disse to vigtige hensyn kan sagtens forenes i en moderniseret lovgivning, hvis der er politisk vilje til det.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Kristian Pihl Lorentzen</span> (V):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om en forenkling af skiltningsreglerne.</p>\r\n<p class=\"ForslagsNummer\">(Beslutningsforslag nr. B 62)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 62",
            "stateLabel": "Bortfaldet",
            "references": [
                {
                    "shortName": "2021/1 BSF 62",
                    "title": "Forslag til folketingsbeslutning om en forenkling af skiltningsreglerne",
                    "presentationName": "Beslutningsforslag som fremsat",
                    "documentTypeId": 480,
                    "documentId": 228481,
                    "eliUri": "/eli/ft/20211BB00062",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b62/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "23/12/2021"
        },
        {
            "displayName": "Accession",
            "displayValue": "20211BB00062"
        },
        {
            "displayName": "Entydig dokumentidentifikation",
            "displayValue": "AX027219"
        },
        {
            "displayName": "Dato for førstegangsindlæggelse",
            "displayValue": "23/12/2021"
        },
        {
            "displayName": "Dato for indlæggelse",
            "displayValue": "23/12/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "62"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}