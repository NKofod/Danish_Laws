{
    "id": 81617,
    "title": "AT-anvisning nr. 2.2.2.1 af marts 1996, erstatter: februar 1988 Mejetærskere ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3201 af 01/03/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>AT-anvisning nr. 2.2.2.1 af marts 1996,  \r\n\r\n erstatter: februar 1988 Mejetærskere </H1>  \r\n\r\n<P></P>  \r\n\r\n<BR>  \r\n\r\n<P> <B>Indledning</B>  </P>  \r\n\r\n<P>Denne anvisning knytter sig til kapitel 3 i Arbejdstilsynets  \r\n\r\n bekendtgørelse nr. 561 af 24. juni 1994 om indretning af tekniske  \r\n\r\n hjælpemidler. Bekendtgørelsen indeholder bl.a. krav om, at tekniske  \r\n\r\n hjælpemidler skal konstrueres, udstyres m.v. således, at farer ved  \r\n\r\n hjælpemidlet er imødegået, og at betjening, reparation og rengøring m.v. kan  \r\n\r\n ske sikkerheds- og sundhedsmæssigt fuldt forsvarligt. </P>  \r\n\r\n<P>Anvisningen giver nærmere retningslinier for, hvorledes bekendtgørelsens  \r\n\r\n regler om indretning kan opfyldes for mejetærskere. </P>  \r\n\r\n<P>Anvisningen gælder dog ikke, hvis mejetærskeren omfattes af kapitel 2 i  \r\n\r\n nævnte bekendtgørelse. I så fald finder alene bestemmelserne i kapitel 2 samt  \r\n\r\n bekendtgørelsens bilag I anvendelse, og mejetærskeren skal være CE-mærket  \r\n\r\n efter reglerne i bilag III. Afgørende for, om dette er tilfældet, vil normalt  \r\n\r\n være, om mejetærskeren som ny er leveret til brug efter den 31. december  \r\n\r\n 1994. </P>  \r\n\r\n<P>I At-anvisning nr. 2.2.0.1 om maskiner og maskinanlæg er nærmere redegjort  \r\n\r\n for anvendelsesområdet for kapitel 3 og kapitel 2 i nævnte bekendtgørelse.  \r\n\r\n</P>  \r\n\r\n<P>Arbejdstilsynet kræver, at mejetærskere, som er leveret efter september  \r\n\r\n 1988, og som ikke tidligere har været i brug her i landet, er indrettet fuldt  \r\n\r\n ud i overensstemmelse med anvisningen eller på anden lige så forsvarlig måde.  \r\n\r\n Mejetærskere, der er i overensstemmelse med anvisningen, anses umiddelbart at  \r\n\r\n opfylde bekendtgørelsen. Hvor særlige omstændigheder gør det nødvendigt, kan  \r\n\r\n Arbejdstilsynet dog stille yderligere krav. </P>  \r\n\r\n<P>For mejetærskere der er taget i brug her i landet før 1. oktober 1988, vil  \r\n\r\n anvisningens bestemmelser indtil videre dog kun blive gjort gældende i  \r\n\r\n følgende omfang: </P>  \r\n\r\n<P>Mejetærskere taget i brug første gang her i landet i perioden 1. januar  \r\n\r\n 1973 - 30. semptember 1988: pkt. 1.1, 1.2, 2.1.1-2.1.6, 2.1.9-2.1.12, 2.2.2,  \r\n\r\n 2.2.3, 2.2.5-2.2.9, 2.2.11, 2.2.12 og 2.3.1-2.3.3. </P>  \r\n\r\n<P>Mejetærskere leveret inden 1. januar 1973: pkt. 1.1, 1.2, 2.1.2-2.1.6,  \r\n\r\n 2.1.12, 2.2.3, 2.2.7, 2.2.8, 2.2.12 og 2.3.1-2.3.3. </P>  \r\n\r\n<P>Som ovenfor nævnt er CE-mærkede mejetærskere omfattede af ovennævnte  \r\n\r\n bekendtgørelses bilag I, og detaljer vedrørende indretning kan findes i de  \r\n\r\n relevante harmoniserede europæiske standarder. </P>  \r\n\r\n<P>Anvisningen omhandler ikke de krav, der i medfør af anden lovgivning, som  \r\n\r\n fx færdselslovgivningen, måtte stilles til mejetærskere. </P>  \r\n\r\n<P>Anvisningen er udarbejdet af Direktoratet for Arbejdstilsynet. </P>  \r\n\r\n<P CLASS=PUNKT> <B>1.</B> Almene retningslinier </P>  \r\n\r\n<P>1.1 Mejetærskere skal være sikret, så føreren eller andre ikke udsættes  \r\n\r\n for fare. Dette skal så vidt muligt ske gennem konstruktionen og ellers ved  \r\n\r\n sikkerhedsudstyr. Sikringen skal udføres i overensstemmelse med At-anvisning  \r\n\r\n nr. 2.2.0.1 om maskiner og maskinanlæg og nedennævnte særlige retningslinier.  \r\n\r\n</P>  \r\n\r\n<P> <B>1.2</B> Skilte med tekst på mejetærskeren vedrørende pasning og  \r\n\r\n sikkerhedsforanstaltninger skal være på dansk. </P>  \r\n\r\n<P CLASS=PUNKT> <B>2.</B> Særlige retningslinier </P>  \r\n\r\n<P>2.1 Fælles bestemmelser </P>  \r\n\r\n<P>2.1.1 Skærebordet skal være forsynet med en mekanisk låseanordning eller  \r\n\r\n et støtteben, hvormed det kan understøttes i hævet stilling. </P>  \r\n\r\n<P> <B>2.1.2</B> Fritgående knivender skal være afskærmet. </P>  \r\n\r\n<P> <B>2.1.3</B> Der skal være transportskærme - forsynet med sort/gule  \r\n\r\n advarselsstriber - til afskærmning af knivbjælker og stråskillere under  \r\n\r\n transport af mejetærskeren, og når den ikke er i arbejde. </P>  \r\n\r\n<P> <B>2.1.4</B> Motorventilatorer og renseblæsere skal være forsynet med  \r\n\r\n beskyttelse mod utilsigtet berøring af blæservingerne. </P>  \r\n\r\n<P> <B>2.1.5</B> Halmrystere, soldkasser o.l. og deres forbindelsesarme skal  \r\n\r\n udformes eller afskærmes, så der ikke er klemnings- eller klipningsfare. </P>  \r\n\r\n<P> <B>2.1.6</B> Fordelersnegle og tømmersnegle i korntanke skal være  \r\n\r\n udformet, anbragt eller afskærmet således, at de ikke frembyder ulykkesfare.  \r\n\r\n</P>  \r\n\r\n<P> <B>2.1.7</B> I og uden på korntanke og andre steder, hvor det er  \r\n\r\n nødvendigt at komme op på mejetærskeren, skal der være anbragt nødvendige  \r\n\r\n trin og håndtag til at sikre farefri op- og nedstigning ved inspektion og  \r\n\r\n vedligeholdelse. </P>  \r\n\r\n<P> <B>2.1.8</B> Ved adgangssteder til korntanke skal være anbragt følgende  \r\n\r\n advarselstekst: <I>Gå ikke ned i tanken, når motoren er i gang.</I>  </P>  \r\n\r\n<P> <B>2.1.9</B> Ved renselemme til elevatorer, snegletransportører og  \r\n\r\n lignende skal være anbragt følgende advarselstekst: <I>Stik ikke hånden ind i  \r\n\r\n renseåbningen, når motoren er i gang.</I>  </P>  \r\n\r\n<P> <B>2.1.10</B> Arbejdsplatforme skal være forsynet med 1 meter højt  \r\n\r\n rækværk med knæ- og fodliste (se dog pkt. 2.2.2). Foran lejderen skal ved  \r\n\r\n behov findes en oplukkelig håndliste eller kæde. Platformens gulv skal være  \r\n\r\n skridsikkert. </P>  \r\n\r\n<P> <B>2.1.11</B> På lejdere, som ikke fører til platforme med rækværk, skal  \r\n\r\n den ene vange være forlænget 1 meter over øverste trin, dersom der ikke  \r\n\r\n findes anden støttemulighed, fx håndtag, oven for lejderen. </P>  \r\n\r\n<P> <B>2.1.12</B> Aftagelige og opklappelige lejdere eller lejderdele skal  \r\n\r\n kunne fastlåses forsvarligt i begge stillinger. </P>  \r\n\r\n<P> <B>2.1.13</B> Alle flader, der betrædes ved inspektion og  \r\n\r\n vedligeholdelse, skal være skridsikre. </P>  \r\n\r\n<P> <B>2.1.14</B> Hvis mejetærskeren er monteret med halmsnitter, skal denne  \r\n\r\n fra førerpladsen kunne til- og frakobles sammen med tærskeværket. </P>  \r\n\r\n<P> <B>2.1.15</B> På halmsnittere skal afstanden fra kant af udblæsningstragt  \r\n\r\n til knivenes arbejdsområde være mindst 550 mm. </P>  \r\n\r\n<P>(2.1.16 På udblæsningstragten skal være anbragt følgende tekst:  \r\n\r\n<I>ADVARSEL. Pas på de roterende knive</I> . </P>  \r\n\r\n<P> <B>2.1.17</B> Såfremt snitteren kan anbringes, så halmen passerer forbi  \r\n\r\n uden at blive snittet, må knivene i denne stilling ikke kunne være  \r\n\r\n tilkoblede, eller knivene skal være afskærmede mod berøring. </P>  \r\n\r\n<P> <B>2.1.18</B> Hvis mejetærskeren har en lynkobling til skærebordet, skal  \r\n\r\n lynkoblingen være indrettet sådan, at alle skærebordets arbejdsorganer -  \r\n\r\n kniv, vinde, samlesnegl, indføringselevator m.v. - frakobles med samme  \r\n\r\n håndtag eller kontakt. </P>  \r\n\r\n<P> <B>2.2. Selvkørende mejetærskere </B></P>  \r\n\r\n<P>2.2.1 Lejderen til førerplatformen skal have dybe trinflader eller  \r\n\r\n dobbelte rundjernstrin og på bagsiden være forsynet med en plade eller  \r\n\r\n trådnet i ca. 20 cm's afstand fra trinenes forkant. Desuden skal der være  \r\n\r\n hensigtsmæssigt udførte håndtag og håndlister. </P>  \r\n\r\n<P> <B>2.2.2</B> Af hensyn til udsynet kan det i pkt. 2.1.10 nævnte rækværk  \r\n\r\n gøres lavere foran rattet. Rattet skal sammen med rækværket give tilsvarende  \r\n\r\n beskyttelse som pkt. 2.1.10. </P>  \r\n\r\n<P> <B>2.2.3</B> Et førerhus kan helt eller delvis erstatte rækværket om  \r\n\r\n førerplatformen, hvis førerhuset i styrke og udformning mindst giver samme  \r\n\r\n beskyttelse som pkt. 2.1.10. </P>  \r\n\r\n<P> <B>2.2.4</B> Førerhuset skal have mindst een flugtvej foruden den normale  \r\n\r\n adgangsvej og bør have en anordning, som kan fastholde døren i åben stilling.  \r\n\r\n</P>  \r\n\r\n<P> <B>2.2.5</B> Førersædet skal have rygstød og være polstret. Det skal være  \r\n\r\n affjedret og være vibrationsdæmpet. Sædet skal kunne indstilles i højde- og  \r\n\r\n længderetning samt efter førerens vægt uden brug af værktøj. </P>  \r\n\r\n<P> <B>2.2.6</B> I umiddelbar nærhed af førersædet skal der være anbragt en  \r\n\r\n effektiv ildslukker - mindst 2 kg's pulverslukker eller tilsvarende. </P>  \r\n\r\n<P> <B>2.2.7</B> Fra førerpladsen skal der være frit udsyn i videst muligt  \r\n\r\n omfang. Udsynet bagud skal om fornødent forbedres med spejle. </P>  \r\n\r\n<P> <B>2.2.8</B> Styretøj og bremser skal opfylde færdselslovgivningens  \r\n\r\n bestemmelser, uanset om mejetærskeren skal anvendes, hvor færdelslovgivningen  \r\n\r\n er gældende eller ej. </P>  \r\n\r\n<P>Separate bremsepedaler (uafhængige hjulbremser) skal kunne sammenkobles,  \r\n\r\n hvis der ikke findes en særlig pedal, der aktiverer begge hjulbremser. </P>  \r\n\r\n<P> <B>2.2.9</B> Stopanordningen for mejetærskerens motor skal være markeret  \r\n\r\n med: Stop, og den skal kunne betjenes fra førerpladsen. Stopanordningen skal  \r\n\r\n kunne blive stående i stopstilling. </P>  \r\n\r\n<P> <B>2.2.10</B> På et godt synligt sted ved førerpladsen skal være anbragt  \r\n\r\n følgende advarselstekst: <I>Stands motoren før førerpladsen forlades</I>  .  \r\n\r\n</P>  \r\n\r\n<P> <B>2.1.11</B> Motoren skal være varmeafskærmet mod førerpladsen, så  \r\n\r\n føreren ikke udsættes for generende varme fra motoren. </P>  \r\n\r\n<P> <B>2.1.12</B> Udstødningsgassen fra mejetærskerens motor og  \r\n\r\n udblæsningsluften fra mejetærskeren skal bortledes på en sådan måde, at  \r\n\r\n føreren ikke generes. Udstødningssystemet skal være således udført, at der så  \r\n\r\n vidt muligt ikke foreligger fare for antændelse af halm og lignende. </P>  \r\n\r\n<P> <B>2.2.13.</B> Mejetærskere skal indrettes, så støvkoncentrationen i  \r\n\r\n førerens indåndingszone bliver så lav som muligt, og således at  \r\n\r\n støvkoncentrationen holdes under de sundhedsskadelige grænser. </P>  \r\n\r\n<P> <B>2.3 Bugserede og traktormonterede mejetærskere </B></P>  \r\n\r\n<P>2.3.1 Kraftoverføringen mellem traktor og mejetærsker skal indrettes i  \r\n\r\n overensstemmelse med At-anvisning nr. 2.2.02 om afskærmning af  \r\n\r\n kraftoverføringsaksel mellem traktor og maskine, redskab eller vogn. Nye  \r\n\r\n kraftoverføringsaksler - efter 1. januar 1995 - skal være CE-mærkede. </P>  \r\n\r\n<P> <B>2.3.2</B> Betjeningsgreb, som under kørslen betjenes fra  \r\n\r\n traktorførerens plads, skal kunne tilpasses almindeligt forekommende  \r\n\r\n traktorer med førerværn. </P>  \r\n\r\n<P> <B>2.3.3</B> Tilkoblings- og bespændingsanordninger mellem traktor og  \r\n\r\n mejetærsker skal være udført, så de ikke kan løsne sig under kørslen. </P>  \r\n\r\n<P> <B>2.3.4</B> Bugserede og traktormonterede mejetærskere skal være  \r\n\r\n forsynede med let indstillelige støtteben eller -hjul, så mejetærskeren er  \r\n\r\n sikkert understøttet, når den ikke er koblet til en traktor. </P>  \r\n\r\n<P>Jens Andersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19960320160"
        },
        {
            "displayName": "Entydig dokumentidentifikation",
            "displayValue": "CM040921"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3201"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "01/03/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "1995-236-50"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}