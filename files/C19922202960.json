{
    "id": 76630,
    "title": "Vejledning om praktikvederlag og om arbejdstidsforhold for øvelsesskolelærere pr. 1. august 1992 (* 1) (Til alle lærerseminarier og visse kommuner) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 22029 af 28/08/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om praktikvederlag og om  \r\n\r\n arbejdstidsforhold for øvelsesskolelærere pr. 1. august 1992 (* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle lærerseminarier og visse  \r\n\r\n kommuner) </P>  \r\n\r\n<BR>  \r\n\r\n<P>Med virkning fra 1. august 1992 indføres der med den nye læreruddannelse  \r\n\r\n en ny praktikordning for de lærerstuderende. </P>  \r\n\r\n<P>Den nye praktikordning giver seminarierne en større selvbestemmelse og  \r\n\r\n fleksibilitet i - og ansvar for - tilrettelæggelse af praktikken. Dette  \r\n\r\n gælder f.eks. både med hensyn til praktikholdenes størrelse og placeringen af  \r\n\r\n praktikken i studieforløbet. </P>  \r\n\r\n<P>Læreruddannelsesloven ophæver begrebet faste øvelsesskoler og indfører en  \r\n\r\n almindelig pligt for enhver offentlig og privat skole med statstilskud til at  \r\n\r\n stille sig til rådighed for gennemførelse af praktikken. Samtidig er  \r\n\r\n begrebene time-/semesterugepraktik og periodepraktik bortfaldet. </P>  \r\n\r\n<P>En så markant ændring af praktikordningen har nødvendiggjort en  \r\n\r\n tilsvarende fornyelse af reglerne for vederlæggelse af praktikopgaverne.  \r\n\r\n Undervisningsministeriet har derfor udarbejdet en ny arbejdsbeskrivelse for  \r\n\r\n praktiklærere og praktikskoleinspektører, og efter forhandling mellem  \r\n\r\n ministeriet og Lærernes Centralorganisation er der indgået to nye aftaler om  \r\n\r\n honoreringen af opgaverne mv. </P>  \r\n\r\n<P>Ændringerne på området skal også ses i lyset af de aftaler for folkeskolen  \r\n\r\n om arbejdstid, klassificering etc., der træder i kraft i 1993, og som bl.a.  \r\n\r\n indebærer, at folkeskolelærernes forpligtelser opgøres i arbejdstimer og ikke  \r\n\r\n som hidtil i undervisningstimer. </P>  \r\n\r\n<P>De nye praktikaftaler er struktureret således, at vederlagsaftalen i det  \r\n\r\n væsentlige regulerer de fremadrettede forhold under den nye læreruddannelse,  \r\n\r\n mens øvelsesskolelæreraftalen primært regulerer vilkårene for de særligt  \r\n\r\n klassificerede øvelsesskolelærere og afviklingen af praktikken under den  \r\n\r\n gamle læreruddannelse. </P>  \r\n\r\n<P>Ved beregningen af praktikaftalernes økonomiske konsekvenser er det lagt  \r\n\r\n til grund, at praktikken i den nye læreruddannelse på det 4-årige forløb  \r\n\r\n normalt omfatter ca. 300 praktiktimer, ca. 60 vejledningstimer og ca. 40  \r\n\r\n undervisningstimer: alle timer af 45 minutters varighed. </P>  \r\n\r\n<P>Det er også lagt til grund, at praktik- og vejledningstimerne normalt  \r\n\r\n afvikles med ca. 3 studerende pr. hold og undervisningstimerne med 10-20  \r\n\r\n studerende pr. hold. </P>  \r\n\r\n<P>De indgåede praktikaftaler af 6. juli 1992 og arbejdsbeskrivelsen af 11.  \r\n\r\n juni 1992 er vedlagt som bilag. </P>  \r\n\r\n<P>I det følgende gennemgår vi en række af de nye bestemmelser om  \r\n\r\n vederlæggelse af praktik såvel under den nye læreruddannelse som under  \r\n\r\n afløbet af den hidtidige uddannelse. </P>  \r\n\r\n<P> <B> I. Aftale af 6. juli 1992 om tillæg mv. til tjenestemænd for  \r\n\r\n varetagelse af lærerstuderendes praktik i folkeskolen. (Vederlagsaftalen)</B>  \r\n\r\n</P>  \r\n\r\n<P> Aftalens område </P>  \r\n\r\n<P> Ad. §§ 1 og 9. </P>  \r\n\r\n<P>Aftalen, der træder i kraft den 1. august 1992 (jf. § 10), omfatter  \r\n\r\n praktik under den nye læreruddannelse. Bestemmelsen i § 9 omfatter særlige  \r\n\r\n vilkår for øvelsesskolelærere. </P>  \r\n\r\n<P> Praksisdel </P>  \r\n\r\n<P> Ad. § 2. </P>  \r\n\r\n<P>Vederlaget pr. praktiktime ydes som penge, nemlig 19 kr. (i grundbeløb)  \r\n\r\n pr. studerende for hver 45 minutter. </P>  \r\n\r\n<P>Vederlaget dækker også praktiklærerens bedømmelse af de studerende. </P>  \r\n\r\n<P> Ad. § 3. </P>  \r\n\r\n<P>Det er forudsat, at de studerende får mulighed for at deltage i  \r\n\r\n praktiklærerens opgaver ud over undervisning. Der ydes ikke særskilt vederlag  \r\n\r\n til praktiklæreren for de studerendes deltagelse i disse øvrige opgaver, men  \r\n\r\n læreren kan i vejledningstimerne med de studerende forberede og efterbehandle  \r\n\r\n deltagelsen i disse skoleopgaver, jf. punkt 1.3. i arbejdsbeskrivelsen. </P>  \r\n\r\n<P>Det er ikke forudsat, at praktiklærerne skal forberede sig specifikt til  \r\n\r\n vejledning af de lærerstuderende. Der ydes derfor alene vederlag for  \r\n\r\n vejledning, der foregår i samvær med de studerende. </P>  \r\n\r\n<P>Der betales for en arbejdstime (60 minutter) pr. vejledningstime, idet der  \r\n\r\n for hver 45 minutters vejledning af praktikhold beregnes yderligere 15  \r\n\r\n minutter, som dækker lærerens opgaver med kontakt til se minariet, hvis  \r\n\r\n tidsmæssige omfang ikke kan opgøres konkret. </P>  \r\n\r\n<P>Praktiklæreres vejledning af lærerstuderende og kontakt med seminariet  \r\n\r\n vederlægges pr. arbejdstime med sats II (uden forberedelse) i  \r\n\r\n Finansministeriets timelønscirkulære. </P>  \r\n\r\n<P>For praktiklærere, som er omfattet af arbejdstidsaftalen for lærere m.fl.  \r\n\r\n i folkeskolen (dvs. lærere, for hvem mindst 30% af arbejdstiden er afsat til  \r\n\r\n undervisning og forberedelse) ydes vederlaget som både tid og penge. </P>  \r\n\r\n<P>Vederlaget beregnes som differencen mellem beløbet for en arbejdstime  \r\n\r\n efter timelønssats II og betalingen for en lærerarbejdstime, beregnet efter  \r\n\r\n lærerens løntrin tillagt faste tillæg på udbetalingstidspunktet. Eksempelvis  \r\n\r\n medregnes klassificeringstillæg og undervisningstillæg, mens engangsvederlag  \r\n\r\n og ulempeydelse ikke medregnes. </P>  \r\n\r\n<P>Eksempel: </P>  \r\n\r\n<P>Læreren aflønnes efter løntrin 26, stedtillægsområde 3, uden faste tillæg.  \r\n\r\n Tidspunket er 1. august 1992, og løngrundlaget er statens lønninger. </P>  \r\n\r\n<PRE>  \r\n\r\n 1 arbejdstime efter sats II =                    160,51 kr  \r\n\r\n 1 lærerarbejdstime = 198.380 : 1924 =            103,10 kr  \r\n\r\n                                                  ---------  \r\n\r\n Betaling for 1 arbejdstime efter  \r\n\r\n indregning af 1 arbejdstime i  \r\n\r\n arbejdsopgørelsen =                               57,41 kr  \r\n\r\n                                                  =========  \r\n\r\n</PRE>  \r\n\r\n<P>For praktiklærervirksomhed, som udføres af personer, der er omfattet af  \r\n\r\n arbejdstidsaftalen for ledere m.fl. i folkeskolen, udbetales hele vederlaget.  \r\n\r\n</P>  \r\n\r\n<P> Teoridel </P>  \r\n\r\n<P> Ad. § 4. </P>  \r\n\r\n<P>Praktiklæreres undervisning af lærerstuderende på teorihold vederlægges  \r\n\r\n pr. undervisningslektion med sats II i Finansministeriets timelønscirkulære.  \r\n\r\n</P>  \r\n\r\n<P>Vederlaget ydes ligesom vederlaget i henhold til § 3 som både tid og  \r\n\r\n penge. Da forberedelsestiden efter timelønssats II er 60 minutter, og der  \r\n\r\n indregnes 2 arbejdstimer i arbejdstidsopgørelsen for hver lektion, beregnes  \r\n\r\n beløbet som følger: </P>  \r\n\r\n<P>Vederlaget for 1 undervisningslektion udgør differencen mellem beløbet for  \r\n\r\n en lektion (incl. forberedelse) efter timelønssats II og betalingen for to  \r\n\r\n lærerarbejdstimer, beregnet efter lærerens løntrin tillagt faste tillæg (jf.  \r\n\r\n ovenfor ad § 3) på udbetalingstidspunktet. </P>  \r\n\r\n<P>Eksempel: </P>  \r\n\r\n<P>Læreren aflønnes efter løntrin 26, stedtillægsområde 3, uden faste tillæg.  \r\n\r\n Tidspunket er 1. august 1992, og løngrundlaget er statens lønninger. </P>  \r\n\r\n<PRE>  \r\n\r\n 1 lektion efter sats II =                    321,02 kr  \r\n\r\n 2 lærerarbejdstimer: 2  198.380 : 1924 =     206,20 kr  \r\n\r\n                                              ---------  \r\n\r\n Vederlag for 1 lektion efter  \r\n\r\n indregning af 2 arbejdstimer i  \r\n\r\n arbejdsopgørelsen =                          114,82 kr  \r\n\r\n                                              =========  \r\n\r\n</PRE>  \r\n\r\n<P>For praktiklærervirksomhed, som udføres af personer, der er omfattet af  \r\n\r\n arbejdstidsaftalen for ledere m.fl. i folkeskolen, udbetales hele vederlaget.  \r\n\r\n</P>  \r\n\r\n<P> Ledelses- og koordineringsopgaver </P>  \r\n\r\n<P> Ad. § 5. </P>  \r\n\r\n<P>Det er skolelederens ansvar, at opgaverne, der er beskrevet i  \r\n\r\n arbejdsbeskrivelsens punkt 5.1. til 5.3., udføres forsvarligt. Derfor vil  \r\n\r\n skolelederen sammen med souschefen altid have opgaver i forbindelse med  \r\n\r\n afvikling af praktik. Vederlag for disse opgaver ydes som en løbende  \r\n\r\n betaling, jf. § 5, stk. 2 og 5. </P>  \r\n\r\n<P>Lærere, der i henhold til stk. 3. har fået delegeret ledelses- og  \r\n\r\n koordineringsopgaver, vederlægges for opgaverne med både tid og penge på  \r\n\r\n samme måde som efter § 3. </P>  \r\n\r\n<P> Omregning løntimer - arbejdstimer </P>  \r\n\r\n<P> Ad. § 8. </P>  \r\n\r\n<P>Omregningen er udelukkende en teknisk omregning mellem løntimer og  \r\n\r\n arbejdstimer. </P>  \r\n\r\n<P> Særlige forhold for øvelsesskolelærere </P>  \r\n\r\n<P> Ad. § 9. </P>  \r\n\r\n<P>Der opretholdes en forpligtelse for lærere klassificeret som  \r\n\r\n øvelsesskolelærere i lønramme 18/24/28 til at varetage praktik uden vederlag  \r\n\r\n både efter den nye læreruddannelse og den hidtidige uddannelse. </P>  \r\n\r\n<P>Øvelsesskolelærere i lønramme 18/26 med midlertidigt særligt tillæg på  \r\n\r\n 3.700 kr. i årligt grundbeløb (jf. § 3 i aftale af 30. oktober 1989 om  \r\n\r\n klassificering af stillinger som øvelsesskolelærer ...) har kun denne  \r\n\r\n forpligtelse i undervisningsåret 1992/93. </P>  \r\n\r\n<P>Det forudsættes ved varetagelse af praktik efter den hidtidige  \r\n\r\n læreruddannelse, at semesterugepraktik fortrinsvis varetages af  \r\n\r\n øvelsesskolelærere i lønramme 18/24/28 eller i lønramme 18/26 med  \r\n\r\n midlertidigt særligt tillæg på 3.700 kr. </P>  \r\n\r\n<P>Det forudsættes videre, at fortrinsvis praktiklærere i lønr. 13/24 (pr. 1.  \r\n\r\n april 1993 lønr. 15/26) varetager periodepraktik, mens de kun undtagelsesvis  \r\n\r\n varetager semesterugepraktik. </P>  \r\n\r\n<P>Hvis en øvelsesskolelærer ikke har mulighed for at opfylde  \r\n\r\n praktikforpligtelse med semesterugepraktik, udfyldes forpligtelsen med  \r\n\r\n periodepraktik efter hidtidig praksis. Forpligtelsen kan også udfyldes med  \r\n\r\n praktik efter den nye praktikordning. </P>  \r\n\r\n<P>Øvelsesskolelærere, som varetager ny praktik ud over deres forpligtelse  \r\n\r\n vederlægges efter reglerne i §§ 2 - 5. </P>  \r\n\r\n<P> <B> II. Aftale af 6. juli 1992 om løn- og arbejdstidsforhold m.v. for  \r\n\r\n øvelsesskolelærere m.fl.</B>  </P>  \r\n\r\n<UL CLASS=PLAIN-LIST>  \r\n\r\n<LI> (Øvelsesskolelæreraftalen) </LI>  \r\n\r\n</UL>  \r\n\r\n<P> Aftalens område </P>  \r\n\r\n<P> Ad. §§ 1, 2 og 9. </P>  \r\n\r\n<P>Aftalen, der træder i kraft den 1. august 1993, bortset fra § 2, der  \r\n\r\n træder i kraft den 1. april 1993 (§ 9), omfatter praktik under afviklingen af  \r\n\r\n den hidtidige læreruddannelse og særlige vilkår for øvelsesskolelærerne. </P>  \r\n\r\n<P> Lønforhold </P>  \r\n\r\n<P> Ad. § 2. </P>  \r\n\r\n<P>Øvelsesskolelærere, der er varigt klassificeret i lønrammeforløbene  \r\n\r\n 18/24/28 og 18/26, bevarer som en personlig ordning deres klassificering.  \r\n\r\n</P>  \r\n\r\n<P>Tillægget på 3.600 kr. i årligt grundbeløb til varigt udnævnte  \r\n\r\n øvelsesskolelærere indføres i forbindelse med ændringer i lønvilkårene for de  \r\n\r\n øvrige lærere m.fl. i folkeskolen pr. 1. april 1993. </P>  \r\n\r\n<P> Ad. §§ 3 og 4. </P>  \r\n\r\n<P>Bestemmelserne viderefører den hidtidige vederlæggelse til  \r\n\r\n folkeskolelærere og -inspektører for opgaver i forbindelse med praktik. Dog  \r\n\r\n ændres lærernes vederlag pr. skemalagt praktiktime fra 120 kr. til 60 kr.  \r\n\r\n</P>  \r\n\r\n<P>Tillæg til inspektører vil som følge af det dalende antal studerende efter  \r\n\r\n den hidtidige uddannelse gradvist bortfalde. </P>  \r\n\r\n<P> Arbejdstid </P>  \r\n\r\n<P> Ad. § 5. </P>  \r\n\r\n<P>Aftalerne fra marts 1992 om arbejdstid for ledere og lærere i den  \r\n\r\n kommunale folkeskole og i Københavns Kommunale Skolevæsen træder i kraft den  \r\n\r\n 1. august 1993. </P>  \r\n\r\n<P> Omregning løntimer - arbejdstimer </P>  \r\n\r\n<P> Ad. § 6. </P>  \r\n\r\n<P>Omregningen er udelukkende en teknisk omregning mellem arbejdstimer og  \r\n\r\n løntimer. </P>  \r\n\r\n<P> <B> III. Medregning i arbejdstiden </B></P>  \r\n\r\n<P>Ved opgørelse af en praktiklærers arbejdstid efter 1. august 1993 indgår  \r\n\r\n praktikopgaverne i forbindelse med vejlednings- og praktikundervisningstimer  \r\n\r\n i tiden afsat til andre opgaver end undervisning og forberedelse,  \r\n\r\n &#187;Ø-tid&#171;, jf. § 3 i aftalen om arbejdstid pr. 1. august 1993 for  \r\n\r\n lærere i folkeskolen. </P>  \r\n\r\n<P>Lærerstuderendes deltagelse i undervisning af skoleelever ændrer ikke ved,  \r\n\r\n at disse timer indgår i arbejdstiden som &#187;U-tid&#171;. </P>  \r\n\r\n<P>Med venlig hilsen </P>  \r\n\r\n<P>Kirsten M. Danielsen </P>  \r\n\r\n<P>fuldmægtig </P>  \r\n\r\n<P>Bilag 1 </P>  \r\n\r\n<P> <B>AFTALE MELLEM UNDERVISNINGSMINISTERIET OG LÆRERNES CENTRALORGANISATION  \r\n\r\n OM TILLÆG MV. TIL TJENESTEMÆND FOR VARETAGELSE AF LÆRERSTUDERENDES PRAKTIK I  \r\n\r\n FOLKESKOLEN</B>  </P>  \r\n\r\n<P>I henhold til § 45, stk. 2, i lov nr. 291 af 18. juni 1969 om tjenestemænd  \r\n\r\n i staten, folkeskolen og folkekirken med senere ændringer aftales følgende:  \r\n\r\n</P>  \r\n\r\n<P> § 1. Tjenestemænd i folkeskolen, der varetager lærerstuderendes praktik i  \r\n\r\n henhold til lov nr. 410 af 6. juni 1991 om uddannelse af lærere til  \r\n\r\n folkeskolen, vederlægges efter følgende regler: </P>  \r\n\r\n<P> <B> Praksisdel</B>  </P>  \r\n\r\n<P> § 2. Der ydes et vederlag pr. praktiktime (undervisning af elever med  \r\n\r\n deltagelse af lærerstuderende) på 19 kr. for hver deltagende lærerstuderende.  \r\n\r\n</P>  \r\n\r\n<P> Stk. 2. Vederlag efter stk. 1 ydes for lektioner af 45 minutters  \r\n\r\n varighed. Lektioner af anden varighed omregnes til enheder af 45 minutter,  \r\n\r\n hvorefter vederlaget beregnes. </P>  \r\n\r\n<P> § 3. Vejledning af lærerstuderende og kontakt med seminariet vederlægges  \r\n\r\n pr. medgået arbejdstime med sats II (uden forberedelse) i Finansministeriets  \r\n\r\n cirkulære af 3. oktober 1991 om timelønnet undervisning, jf. dog stk. 2. </P>  \r\n\r\n<P> Stk. 2. For tjenestemænd omfattet af arbejdstidsaftalen for lærere m.fl.  \r\n\r\n i folkeskolen indgår arbejdstimerne i opgørelsen af deres arbejdstid. Den  \r\n\r\n overskydende del af vederlaget udbetales. </P>  \r\n\r\n<P> <B> Teoridel</B>  </P>  \r\n\r\n<P> § 4. Undervisning af lærerstuderende vederlægges pr. lektion med sats II  \r\n\r\n i Finansministeriets cirkulære af 3. oktober 1991 om timelønnet undervisning.  \r\n\r\n</P>  \r\n\r\n<P> Stk. 2. For tjenestemænd omfattet af arbejdstidsaftalen for lærere m.fl.  \r\n\r\n i folkeskolen indgår lektionerne i opgørelsen af deres arbejdstid med 2  \r\n\r\n arbejdstimer for hver undervisningslektion. Den overskydende del af  \r\n\r\n vederlaget udbetales. </P>  \r\n\r\n<P> <B> Ledelses- og koordineringsopgaver</B>  </P>  \r\n\r\n<P> § 5. Varetagelse af den enkelte skoles ledelses- og koordineringsopgaver  \r\n\r\n i forbindelse med praktikken vederlægges med 5 kr. pr. praktiktime (jf. § 2)  \r\n\r\n og pr. undervisningstime (jf. § 4) for hver deltagende studerende. </P>  \r\n\r\n<P> Stk. 2. Beløb op til 12.000 kr. årligt samt 2/5 af overskydende beløb ud  \r\n\r\n over 12.000 kr. ydes som tillæg til skolens leder og souschef. Skolens leder  \r\n\r\n fastlægger fordelingen under hensyn til opgavefordelingen. </P>  \r\n\r\n<P> Stk. 3. 3/5 af beløb ud over 12.000 kr. årligt ydes som vederlag til  \r\n\r\n lærere m.fl. ved skolen, der under ansvar over for lederen varetager  \r\n\r\n ledelses- og koordineringsopgaver. Lærerne vederlægges pr. fastsat  \r\n\r\n arbejdstime med sats II (uden forberedelse) i Finansministeriets cirkulære af  \r\n\r\n 3. oktober 1991 om timelønnet undervisning. </P>  \r\n\r\n<P> Stk. 4. For tjenestemænd omfattet af arbejdstidsaftalen for lærere m.fl.  \r\n\r\n i folkeskolen indgår arbejdstimerne i deres årlige arbejdsforpligtelse. Den  \r\n\r\n overskydende del af vederlaget udbetales. </P>  \r\n\r\n<P> Stk. 5. For tjenestemænd omfattet af arbejdstidsaftalen for ledere m.fl.  \r\n\r\n i folkeskolen udbetales tillægget/vederlaget. </P>  \r\n\r\n<P> <B> Feriegodtgørelse</B>  </P>  \r\n\r\n<P> § 6. Til udbetalte beløb efter §§ 2 - 5 ydes der særlig feriegodtgørelse  \r\n\r\n på 1,5 pct. </P>  \r\n\r\n<P> <B> Regulering</B>  </P>  \r\n\r\n<P> § 7. Alle beløb i denne aftale er anført i grundbeløb niveau 1. oktober  \r\n\r\n 1984. </P>  \r\n\r\n<P> <B> Overgangsbestemmelser</B>  </P>  \r\n\r\n<P> § 8. I undervisningsåret 1992-93 medregnes vejledning af lærerstuderende  \r\n\r\n mv., jf. § 3, stk. 2, i årsopgørelsen med 0,67 løntime for hver arbejdstime.  \r\n\r\n</P>  \r\n\r\n<P> Stk. 2. I undervisningsåret 1992-93 medregnes undervisning af  \r\n\r\n lærerstuderende, jf. § 4, stk. 2, i årsopgørelsen med 1,33 løntime pr.  \r\n\r\n lektion. </P>  \r\n\r\n<P> <B> Praktikforpligtelse for tjenestemænd i lr. 18/24/28 og i lr.  \r\n\r\n 18/26</B>  </P>  \r\n\r\n<P> § 9. Tjenestemænd i lr. 18/24/28 er forpligtede til uden vederlag at  \r\n\r\n varetage både praktik- og vejledningstimer efter §§ 2 og 3 samt praktiktimer,  \r\n\r\n herunder konferencetimer, efter den hidtidige læreruddannelse i følgende  \r\n\r\n samlede omfang i hvert af undervisningsårene </P>  \r\n\r\n<PRE>  \r\n\r\n 1992-93: mindst 168 timer  \r\n\r\n 1993-94: højst  140 timer  \r\n\r\n 1994-95: højst  112 timer  \r\n\r\n 1995-96 og følgende år: højst 84 timer (70 + 14 timer).  \r\n\r\n</PRE>  \r\n\r\n<P> Stk. 2. Tjenestemænd i lr. 18/26 med midlertidigt særligt tillæg på 3.700  \r\n\r\n kr., er i undervisningsåret 1992-93 forpligtede til uden vederlag at varetage  \r\n\r\n både praktik- og vejledningstimer efter §§ 2 og 3 samt praktiktimer, herunder  \r\n\r\n konferencetimer, efter den hidtidige læreruddannelse i et samlet omfang af  \r\n\r\n mindst 168 timer. </P>  \r\n\r\n<P> <B> Ikrafttræden</B>  </P>  \r\n\r\n<P> § 10. Aftalen har virkning fra den 1. august 1992 og kan opsiges  \r\n\r\n skriftligt af parterne med 3 måneders varsel, dog tidligst til den 31. marts  \r\n\r\n 1993. </P>  \r\n\r\n<PRE>  \r\n\r\n København, den 6. juli 1992  \r\n\r\n Lærernes                                 Undervisningsministeriet  \r\n\r\n Centralorganisation                                p.m.v.  \r\n\r\n                                                     e.b.  \r\n\r\n Martin Rømer                             Kirsten M. Danielsen  \r\n\r\n</PRE>  \r\n\r\n<P>Bilag 2 </P>  \r\n\r\n<P> <B>AFTALE MELLEM UNDERVISNINGSMINISTEIRIET OG LÆRERNES  \r\n\r\n CENTRALORGANISATION OM LØN- OG ARBEJDSTIDSFORHOLD M.V. FOR ØVELSESSKOLELÆRERE  \r\n\r\n M.FL.</B>  </P>  \r\n\r\n<P>I henhold til § 45, stk. 2, i lov nr. 291 af 18. juni 1969 om tjenestemænd  \r\n\r\n i staten, folkeskolen og folkekirken med senere ændringer aftales følgende:  \r\n\r\n</P>  \r\n\r\n<P> <B> Aftalens område</B>  </P>  \r\n\r\n<P> § 1. Aftalen omfatter øvelsesskolelærere, der er ansat i stillinger  \r\n\r\n klassificeret i lr. 18/24/28 eller lr. 18/26, samt andre tjenestemænd i  \r\n\r\n folkeskolen, der varetager opgaver i forbindelse med praktik i henhold til  \r\n\r\n lovbekendtgørelse nr. 334 af 4. juli 1985 om uddannelse af lærere til  \r\n\r\n folkeskolen. </P>  \r\n\r\n<P> <B> Lønforhold</B>  </P>  \r\n\r\n<P> § 2. Til tjenestemænd ansat i stillinger som øvelsesskolelærer  \r\n\r\n klassificeret i lr. 18/24/28 ydes et årligt tillæg på 3.600 kr. </P>  \r\n\r\n<P> Stk. 2. Til tjenestemænd ansat i stillinger som øvelsesskolelærer  \r\n\r\n klassificeret i lr. 18/26 ydes et årligt tillæg på 3.600 kr. Efter 2 år på  \r\n\r\n slutløn i lønramme 26 (skalatrin 38) ydes yderligere et årligt tillæg på  \r\n\r\n 2.900 kr. </P>  \r\n\r\n<P> Stk. 3. Tjenestemænd i lr. 18/24/28 er forpligtede til uden vederlag at  \r\n\r\n varetage praktik i det omfang, som fremgår af § 9 i aftale af 6. juli 1992 om  \r\n\r\n tillæg mv. til tjenestemænd for varetagelse af lærerstuderendes praktik i  \r\n\r\n folkeskolen. </P>  \r\n\r\n<P> § 3. Varetager tjenestemænd i stillinger som lærer/overlærer i lr.  \r\n\r\n 15/21/26 semesterugepraktik efter den hidtidige læreruddannelse, ydes der et  \r\n\r\n vederlag pr. skemalagt praktiktime på 60 kr. </P>  \r\n\r\n<P> Stk. 2. Varetager tjenestemænd i lr. 15/21/26 periodepraktik efter den  \r\n\r\n hidtidige læreruddannelse, ydes der et vederlag pr. praktiktime (incl.  \r\n\r\n konferencetimer) på 60 kr. Herudover ydes der et vederlag pr. konferencetime  \r\n\r\n i periodepraktikken, som udgør årslønnen på skalatrin 36 (stedtillægssats 0)  \r\n\r\n divideret med 999. </P>  \r\n\r\n<P> § 4. Til skoleinspektøren og viceskoleinspektøren ved en fast kommunal  \r\n\r\n øvelsesskole ydes der tilsammen et særligt tillæg. Tillægget, der alene ydes  \r\n\r\n for studerende under den hidtidige læreruddannelse udgør følgende beløb:  \r\n\r\n Antal studerende </P>  \r\n\r\n<PRE>  \r\n\r\n           Årligt tillæg  \r\n\r\n Indtil 250                           27.100 kr.  \r\n\r\n 251 - 350                            32.300 kr.  \r\n\r\n 351 - 450                            37.800 kr.  \r\n\r\n 451 - 525                            43.000 kr.  \r\n\r\n 526 og derover                       48.600 kr.  \r\n\r\n</PRE>  \r\n\r\n<P> Stk. 2. Det samlede tillæg efter stk. 1 fordeles med 1/4 til  \r\n\r\n viceskoleinspektøren og 3/4 til skoleinspektøren. </P>  \r\n\r\n<P> Stk. 3. Til skoleinspektøren ydes der et tillæg på 3,06 kr. pr.  \r\n\r\n periodepraktiktime i den hidtidige læreruddannelse. </P>  \r\n\r\n<P> <B> Arbejdstid</B>  </P>  \r\n\r\n<P> § 5. Tjenestemænd ansat i lr. 18/24/28 eller lr. 18/26 er omfattet af  \r\n\r\n aftaler om arbejdstid for ledere og lærere i den kommunale folkeskole og  \r\n\r\n Københavns Kommunale Skolevæsen. </P>  \r\n\r\n<P> <B> Indregning af praktiktimer</B>  </P>  \r\n\r\n<P> § 6. Ved varetagelse af semesterugepraktik efter den hidtidige  \r\n\r\n læreruddannelse indregnes 1 praktiktime med børn i arbejdsforpligtelsen med  \r\n\r\n 2,25 arbejdstime, og 1 konferencetime med 3,15 arbejdstime. </P>  \r\n\r\n<P> Stk. 2. Når tjenestemænd i lr. 18/24/28 eller i lr. 18/26 varetager  \r\n\r\n periodepraktik efter den hidtidige læreruddannelse, indregnes 1  \r\n\r\n konferencetime i arbejdsforpligtelsen med 1,5 arbejdstime. </P>  \r\n\r\n<P> <B> Overtimer</B>  </P>  \r\n\r\n<P> § 7. Tjenestemænd ansat i stillinger som øvelsesskolelærer klassificeret  \r\n\r\n i lr. 18/24/28 eller lr. 18/26 er omfattet af protokollat om overtimer og  \r\n\r\n undertimer pr. 1. august 1993, indgået i tilknytning til aftaler om  \r\n\r\n arbejdstid for ledere og lærere i den kommunale folkeskole og Københavns  \r\n\r\n Kommunale Skolevæsen. </P>  \r\n\r\n<P> <B> Regulering</B>  </P>  \r\n\r\n<P> § 8. Alle beløb i denne aftale er anført i grundbeløb niveau 1. oktober  \r\n\r\n 1984. </P>  \r\n\r\n<P> <B> Ikrafttræden</B>  </P>  \r\n\r\n<P> § 9. Aftalen træder i kraft den 1. august 1993, idet dog § 2 træder i  \r\n\r\n kraft den 1. april 1993. </P>  \r\n\r\n<P> Stk. 2. Aftalen kan opsiges skriftligt af parterne med 3 måneders varsel.  \r\n\r\n</P>  \r\n\r\n<P> § 10. Følgende aftaler ophæves den 1. august 1993: </P>  \r\n\r\n<P>- Aftale af 30. oktober 1989 mellem Finansministeriet og Lærernes  \r\n\r\n Centralorganisation om klassificering af stillinger som øvelses- skolelærere  \r\n\r\n samt tillæg til tjenestemænd ved faste øvelsesskoler. </P>  \r\n\r\n<P>- Aftale af 30. oktober 1989 mellem Finansministeriet og Lærernes  \r\n\r\n Centralorganisation om tillæg til tjenestemænd for varetagelse af  \r\n\r\n lærerstuderendes praktik ved supplerende øvelsesskoler. </P>  \r\n\r\n<P>- Aftale af 30. oktober 1989 mellem Finansministeriet og Lærernes  \r\n\r\n Centralorganisation om løn- og andre ansættelsesvilkår under  \r\n\r\n åremålsansættelse som øvelsesskolelærere i lr. 18/24/28 ved faste kommunale  \r\n\r\n øvelsesskoler. </P>  \r\n\r\n<P>- Aftale mellem Undervisningsministeriet og Lærernes Central- organisation  \r\n\r\n af 30. oktober 1989 med senere ændring om tjenestetid for øvelsesskolelærere  \r\n\r\n m.fl. </P>  \r\n\r\n<P>- Aftale mellem Undervisningsministeriet og Lærernes Central- organisation  \r\n\r\n af 30. oktober 1989 om aflønning af samt afvikling af overtimer og undertimer  \r\n\r\n for øvelsesskolelærere m.fl. </P>  \r\n\r\n<PRE>  \r\n\r\n København, den 6. juli 1992  \r\n\r\n Lærernes  \r\n\r\n Centralorganisation                          Undervisningsministeriet  \r\n\r\n                                                       p.m.v.  \r\n\r\n                                                        e.b.  \r\n\r\n Martin Rømer                                 Kirsten M. Danielsen  \r\n\r\n</PRE>  \r\n\r\n</DIV>",
    "isHistorical": true,
    "editorialNotes": [
        "(* 1) Med aftale af 6. juli 1992 mellem Undervisningsministeriet og Lærernes Centralorganisation om tillæg mv. til tjenestemænd for varetagelse af lærerstuderendes praktik i folkeskolen (Vederlagsaftalen) og aftale af 6. juli 1992 mellem Undervisningsministeriet og Lærernes Centralorganisation om løn- og arbejdstidsforhold m.v. for øvelsesskolelærere m.fl. (Øvelsesskolelæreraftalen) som bilag"
    ],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19922202960"
        },
        {
            "displayName": "Entydig dokumentidentifikation",
            "displayValue": "CM035837"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "02/08/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22029"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "28/08/1992"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Økonomiafdelingen"
        },
        {
            "displayName": "Ressortministeriets journalnummer",
            "displayValue": "92-42351-33"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}