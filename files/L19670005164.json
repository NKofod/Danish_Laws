{
    "id": 71034,
    "title": "Bekendtgørelse af overenskomst af 5. april 1967 med Tanzania om frivillige fra Danmark. ",
    "documentTypeId": "220",
    "isSagsforlobPeriodValid": false,
    "shortName": "BKI nr 51 af 18/07/1967",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 5. april 1967  \r\n\r\n med Tanzania om frivillige fra Danmark. </H1>  \r\n\r\n<P></P>  \r\n\r\n<BR>  \r\n\r\n<P>Den 5. april 1967 er der i Dar es Salaam undertegnet følgende overenskomst  \r\n\r\n mellem Danmark og Tanzania om frivillige fra Danmark: </P>  \r\n\r\n<P>Overenskomst mellem den kongelige danske regering og Den forenede Republik  \r\n\r\n Tanzania om frivillige fra Danmark </P>  \r\n\r\n<P>Den kongelige danske regering og Den forenede Republik Tanzanias regering,  \r\n\r\n som ønsker at samarbejde om Tanzanias udvikling og at stille danske  \r\n\r\n frivillige til rådighed for Tanzanias regering inden for rammerne af Dansk  \r\n\r\n Ungdoms U-landsarbejde samt at indgå en overenskomst i dette øjemed, er  \r\n\r\n blevet enige om følgende: </P>  \r\n\r\n<P>Artikel 1. </P>  \r\n\r\n<P>Den danske regering, repræsenteret af Mellemfolkeligt Samvirke (i det  \r\n\r\n følgende benævnt MS), vil efter aftale mellem Tanzanias regering og MS stille  \r\n\r\n danske frivillige til rådighed til varetagelse af opgaver i Tanzania, der er  \r\n\r\n godkendt af begge parter. </P>  \r\n\r\n<P>Aftale om antallet af frivillige såvel som om deres opgaver i Tanzania  \r\n\r\n skal træffes ved særskilt brevveksling mellem Tanzanias regering og MS. </P>  \r\n\r\n<P>Artikel 2 </P>  \r\n\r\n<P>De danske frivillige vil i tjenstlig henseende være underlagt regerings-  \r\n\r\n eller andre institutioner i Tanzania i henhold til aftale mellem de to  \r\n\r\n parter. </P>  \r\n\r\n<P>Artikel 3 </P>  \r\n\r\n<P>De frivillige vil gøre tjeneste i Tanzania i et tidsrum af to år,  \r\n\r\n medmindre andet er aftalt. Under deres udsendelse vil de frivillige være  \r\n\r\n berettiget til 3 ugers ferie årligt. </P>  \r\n\r\n<P>Artikel 4 </P>  \r\n\r\n<P>For at sætte MS i stand til at opfylde sine forpligtelser i Tanzania i  \r\n\r\n henhold til dette program vil Tanzanias regering modtage en udstationeret  \r\n\r\n repræsentant fra MS (i det følgende benævnt regionallederen) og de fornødne  \r\n\r\n medarbejdere. </P>  \r\n\r\n<P>Artikel 5 </P>  \r\n\r\n<P>MS påtager sig at: </P>  \r\n\r\n<UL CLASS=PLAIN-LIST>  \r\n\r\n<LI>(a) gennemføre en forberedende uddannelse af de frivillige før deres  \r\n\r\n ankomst til Tanzania; </LI>  \r\n\r\n<LI>(b) afholde udgifterne ved de frivilliges, regionallederens og hans  \r\n\r\n medarbejderes rejse mellem Danmark og Tanzania; </LI>  \r\n\r\n<LI>(c) afholde udgifterne til de pågældendes emolumenter under deres  \r\n\r\n udsendelse til Tanzania, herunder såkaldte løntillæg, ferietillæg og  \r\n\r\n udrustningstillæg; </LI>  \r\n\r\n<LI>(d) stille et begrænset antal motorkøretøjer til rådighed, herunder  \r\n\r\n motorcykler, i det omfang det vil være nødvendigt for at sætte de frivillige,  \r\n\r\n regionallederen og medarbejderne i stand til at varetage deres opgaver. MS  \r\n\r\n vil afholde udgifterne til vedligeholdelse af de ovenfor nævnte køretøjer.  \r\n\r\n Køretøjerne vil forblive MS's ejendom; </LI>  \r\n\r\n<LI>(e) afholde forsikringsudgifter, herunder syge-, ansvars- og  \r\n\r\n ulykkesforsikring. </LI>  \r\n\r\n</UL>  \r\n\r\n<P>Artikel 6 </P>  \r\n\r\n<P>Tanzanias regering påtager sig at: </P>  \r\n\r\n<UL CLASS=PLAIN-LIST>  \r\n\r\n<LI>(a) forsyne de frivillige, regionallederen og hans medarbejdere med  \r\n\r\n nødvendige visa, indrejsetilladelser og arbejdstilladelser; </LI>  \r\n\r\n<LI>(b) give de frivillige en orientering om lokale forhold i det omfang, der  \r\n\r\n træffes aftale om; </LI>  \r\n\r\n<LI>(c) give de frivillige, regionallederen og medarbejderne samt disses  \r\n\r\n ejendele en rimelig behandling og ikke behandle dem mindre gunstigt end nogen  \r\n\r\n anden ikke tanzaniansk statsborger, der er bosat i Tanzania og udfører  \r\n\r\n lignende hverv; </LI>  \r\n\r\n<LI>(d) samordne og behørigt forberede i samråd med regionallederen den  \r\n\r\n aftalte placering af de frivillige samt at sikre loyal støtte fra de  \r\n\r\n institutioner eller projekter, hvortil der er truffet aftale om at udsende de  \r\n\r\n frivillige; </LI>  \r\n\r\n<LI>(e) fritage de frivillige, regionallederen og hans medarbejdere for alle  \r\n\r\n personlige og progressive skatter, hospitalsskat eller enhver anden form for  \r\n\r\n skat, som i Tanzania måtte blive pålagt emolumenter modtaget fra danske  \r\n\r\n kilder uden for Tanzania; </LI>  \r\n\r\n<LI>(f) fritage dem for told på alle personlige ejendele og bohave, som  \r\n\r\n indføres i forbindelse med deres ankomst til Tanzania; </LI>  \r\n\r\n<LI>(g) fritage MS for alle skatter og afgifter samt for told på udstyr,  \r\n\r\n forsyninger etc., som MS indfører i Tanzania; </LI>  \r\n\r\n<LI>(h) tillade MS frit at indføre eller foretage toldfri køb i Tanzania af  \r\n\r\n de i artikel 5 (d) omhandlede motorkøretøjer, herunder motorcykler; </LI>  \r\n\r\n<LI>(i) stille passende bolig med standardmøblering vederlagsfrit til  \r\n\r\n rådighed for de frivillige straks ved deres tiltrædelse. Ved passende bolig  \r\n\r\n forstås mindst eet værelse til hver frivillig. Hvis statsbolig ikke  \r\n\r\n forefindes, vil Tanzanias regering betale halvdelen af udgifterne ved  \r\n\r\n indlogering på et pensionat af rimelig høj standard; </LI>  \r\n\r\n<LI>(j) dække udgifterne ved samtlige tjenesterejser, som de frivillige  \r\n\r\n foretager, herunder rejseudgifter i forbindelse med al indenlandsk  \r\n\r\n orientering, hvorom aftale er truffet. Hvis tjenesterejse foretages pr.  \r\n\r\n motorkøretøj tilhørende MS, skal udgifterne godtgøres af Tanzanias regering  \r\n\r\n efter samme takst, som gælder for regeringsembedsmænd af samme rang; </LI>  \r\n\r\n<LI>(k) holde MS underrettet om enhver uoverensstemmelse, der måtte opstå  \r\n\r\n mellem en frivillig og den institution, hvortil han er knyttet, samt tillade  \r\n\r\n regionallederen og hans medarbejdere at besøge de frivillige og følge deres  \r\n\r\n arbejde. </LI>  \r\n\r\n</UL>  \r\n\r\n<P>Artikel 7 </P>  \r\n\r\n<P>Tanzanias regering forbeholder sig ret til at kræve tilbagekaldelse af  \r\n\r\n enhver frivillig, hvis arbejde eller adfærd er utilfredsstillende i Tanzanias  \r\n\r\n regerings øjne, og vil i et sådant tilfælde rådføre sig med regionallederen  \r\n\r\n med henblik på den frivilliges hjemsendelse. </P>  \r\n\r\n<P>Artikel 8 </P>  \r\n\r\n<P>På samme måde skal MS have ret til at tilbagekalde enhver frivillig efter  \r\n\r\n rådslagning med Tanzanias regering. </P>  \r\n\r\n<P>Artikel 9 </P>  \r\n\r\n<P>I overensstemmelse med kontrakten mellem den frivillige og MS skal den  \r\n\r\n frivillige have ret til at fratræde sin stilling - efter at have rådført sig  \r\n\r\n med regionallederen og givet institutionen, hvortil han er knyttet, et  \r\n\r\n rimeligt varsel. </P>  \r\n\r\n<P>Artikel 10 </P>  \r\n\r\n<P>Tanzanias regering anerkender, at udsendelsen af frivillige fra MS er  \r\n\r\n betinget af tilstedeværelsen af bevillinger i Danmark. </P>  \r\n\r\n<P>Artikel 11 </P>  \r\n\r\n<P>Bistand i henhold til denne overenskomst ydes udelukkende i Tanzanias  \r\n\r\n regerings interesse og skal udelukkende komme denne til gode. I erkendelse  \r\n\r\n heraf vil Tanzanias regering bære enhver risiko og dække ethvert krav, som  \r\n\r\n måtte hidrøre fra, opstå under eller på anden måde have forbindelse med  \r\n\r\n enhver virksomhed, som omfattes af denne overenskomst. Uden indskrænkning i,  \r\n\r\n hvad bestemmelserne i foranstående punktum i al almindelighed indebærer, vil  \r\n\r\n Tanzanias regering holde det danske personel skadesløst mod enhver form for  \r\n\r\n ansvar, sagsanlæg, søgsmål, krav, skader, udgifter eller gebyrer i  \r\n\r\n forbindelse med dødsfald, skade på person eller ejendom eller noget andet  \r\n\r\n tab, der hidrører fra eller sker i forbindelse med nogen handling eller  \r\n\r\n undladelse under virksomhed, der omfattes af denne overenskomst. </P>  \r\n\r\n<P>Artikel 12 </P>  \r\n\r\n<P>Denne overenskomst skal træde i kraft den dag, den underskrives, og skal  \r\n\r\n forblive gyldig indtil 90 dage efter den dato, på hvilken den ene af  \r\n\r\n regeringerne afgiver skriftlig meddelelse til den anden om, at den ønsker at  \r\n\r\n bringe den til ophør. </P>  \r\n\r\n<P>Denne overenskomst gælder også for frivillige, der på  \r\n\r\n underskrivelsestidspunktet allerede arbejder i Tanzania. </P>  \r\n\r\n<P>Til bekræftelse heraf har parterne ved deres dertil behørigt bemyndigede  \r\n\r\n repræsentanter ladet denne overenskomst underskrive i to originaleksemplarer  \r\n\r\n på engelsk i Dar es Salaam den 5. april 1967. </P>  \r\n\r\n<P>Birger Abrahamson </P>  \r\n\r\n<P>For den kongelige danske regering. </P>  \r\n\r\n<P>P. Bomani </P>  \r\n\r\n<P>For Den forenede Republik </P>  \r\n\r\n<P>Tanzanias regering. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 18. juli 1967.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>J.O. Krag. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/09/1967"
        },
        {
            "displayName": "Accession",
            "displayValue": "L19670005164"
        },
        {
            "displayName": "Entydig dokumentidentifikation",
            "displayValue": "CM030225"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "51"
        },
        {
            "displayName": "År for udstedelse",
            "displayValue": "1967"
        },
        {
            "displayName": "Dato for underskrift",
            "displayValue": "18/07/1967"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.N.27/3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}