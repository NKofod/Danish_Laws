{
    "id": 28515,
    "title": "Forskellige lommepengebeløb til fysisk og psykisk handicappede pensionister på plejehjem.",
    "documentTypeId": "300",
    "isSagsforlobPeriodValid": true,
    "shortName": "FOU nr 1992.272",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Under besøg på et psykiatrisk hospital blev ombudsmanden opmærksom på, at  \r\n\r\n handicappede pensionister, der er optaget på plejehjem, ikke er stillet lige  \r\n\r\n med hensyn til lommepengebeløb. Forskellene beror på, om det drejer sig om  \r\n\r\n fysisk eller psykisk handicappede pensionister.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden fandt, at der i bistandslovens § 84, stk. 1, er den  \r\n\r\n fornødne hjemmel til en vis forskelsbehandling af fysisk og psykisk  \r\n\r\n handicappede pensionister på primærkommunal plejehjem, mens den praktiserede  \r\n\r\n forskelsbehandling for så vidt angår fysisk og psykisk handicappede  \r\n\r\n pensionister optaget på amtskommunal plejehjem (såkaldte &quot;§ 112, stk.  \r\n\r\n 1-plejehjem&quot;) alene støttes på forarbejderne til den tidligere lov om  \r\n\r\n omsorg for invalidepensionister og folkepensionister.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden fandt det utilfredsstillende, at den praktiserede  \r\n\r\n forskelsbehandling ikke har et sikkert retligt grundlag og henstillede til  \r\n\r\n Socialministeriet ved først givne lejlighed at tage skridt til en  \r\n\r\n lovgivningsmæssig afklaring af spørgsmålet. (J. nr. 1991-1154-041).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Forskellige lommepengebeløb til fysisk og psykisk  \r\n\r\n handicappede pensionister på plejehjem.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I forbindelse med mine besøg  \r\n\r\n på Psykiatrisk Hospital i Risskov efteråret og foråret 1990/91 (jf. FOB.90,  \r\n\r\n s.  \r\n\r\n 318) blev jeg opmærksom på spørgsmålet om udbetaling af lommepenge til  \r\n\r\n henholdsvis fysisk og psykisk handicappede pensionister, der optages på  \r\n\r\n plejehjem, jf. lov om social pension, § 46, stk. 1. Efter bestemmelserne i  \r\n\r\n bistandslovens § 118, stk. 1, finder betalingsreglerne for almindelige  \r\n\r\n plejehjem tilsvarende anvendelse ved optagelse på de institutioner, der er  \r\n\r\n nævnt i bistandslovens § 112, stk. 2. Det drejer sig om &quot;særlige  \r\n\r\n plejehjem  \r\n\r\n for yngre og for personer med lidelser, der enten forudsætter en bestemt  \r\n\r\n indretning af plejehjemmet eller gør periodevis indlæggelse til rekreation  \r\n\r\n eller behandling påkrævet.&quot; Bestemmelsen vedrører efter overskriften til  \r\n\r\n underafsnittet såvel fysisk som psykisk handicappede personer.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Lommepengebeløbet til  \r\n\r\n pensionister under 60 år på &quot;særlige plejehjem for yngre&quot; udbetales  \r\n\r\n efter § 118, stk. 1, 2. pkt., med et beløb, der pr. 1. juli 1991 udgjorde  \r\n\r\n 1.835  \r\n\r\n kr. pr. måned, hvorimod der efter betalingsreglerne for almindelige plejehjem  \r\n\r\n udbetales et beløb, der pr. 1. juli 1991 udgjorde 829 kr. pr. måned, jf.  \r\n\r\n bistandslovens  \r\n\r\n § 84, stk. 1. Når forholdene i det enkelte tilfælde taler for det, kan der  \r\n\r\n ydes  \r\n\r\n en pensionist under 60 år, der har ophold på et almindeligt plejehjem, et  \r\n\r\n beløb  \r\n\r\n svarende til det, der udbetales til personer på de &quot;særlige plejehjem  \r\n\r\n for  \r\n\r\n yngre.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som reglerne administreres,  \r\n\r\n jf. Socialministeriets cirkulære af 17. december 1986 om institutioner under  \r\n\r\n amtskommunerne for personer med vidtgående fysiske og psykiske handicap,  \r\n\r\n udbetales beløbene til personlige fornødenheder med forskellige beløb til  \r\n\r\n henholdsvis fysisk og psykisk handicappede personer, idet der ved udtrykket  \r\n\r\n &quot;særlige plejehjem for yngre&quot; underforstås yngre (fysisk  \r\n\r\n handicappede) personer.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Denne praksis har støtte i  \r\n\r\n forarbejderne til den tidligere bestemmelse i § 10, stk. 1, i lov om omsorg  \r\n\r\n for  \r\n\r\n invalidepensionister og folkepensionister, der indeholder en tilsvarende  \r\n\r\n sondring imellem almindelige plejehjem og særlige plejehjem for yngre, jf.  \r\n\r\n navnlig Betænkning over forslag til lov om ændring af lov om omsorg for  \r\n\r\n invalidepensionister og folkepensionister (tilsyn, refusion, forhøjelse af  \r\n\r\n beløb til personlige fornødenheder), Folketingstidende 1971-72. Det fremgår  \r\n\r\n af  \r\n\r\n betænkningen, at udvalget &quot;nærer frygt for, at det omtalte højeste  \r\n\r\n lommepengebeløb i en række andre tilfælde kunne medføre direkte skadelige  \r\n\r\n virkninger,&quot;  \r\n\r\n jf. tillæg B,  \r\n\r\n sp. 1832. Udvalget henviser herved til  \r\n\r\n en sagkyndig udtalelse af 4. maj 1972 fra overlæge, dr.med. Gudmund  \r\n\r\n Magnussen,  \r\n\r\n Statshospitalet i Glostrup. Af udtalelsen, der er optrykt som bilag 2 til  \r\n\r\n betænkningen, fremgår bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Til gengæld er det helt  \r\n\r\n sikkert, at en sådan lovbestemmelse i praksis vil kunne medføre uoverskuelige  \r\n\r\n psykiske problemer for et meget stort antal af de invalidepensionister, som  \r\n\r\n fylder 60 år og i 60 års fødselsdagsgave får en nedskæring af deres  \r\n\r\n lommepenge  \r\n\r\n til godt 1/3.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det må fra psykiatrisk side  \r\n\r\n stærkt frarådes at indføre regler, der kan medføre så betydelige psykiske  \r\n\r\n traumer for pensionisterne.&quot; Jf. Folketingstidende, tillæg B 1971-72,  \r\n\r\n sp. 1843.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På den baggrund anmodede jeg  \r\n\r\n Socialministeriet om en udtalelse. I den forbindelse bemærkede jeg følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Selv om praksis på  \r\n\r\n baggrund af de nævnte  \r\n\r\n lovforarbejder  \r\n\r\n ikke kan give  \r\n\r\n mig anledning til bemærkninger, må jeg dog såvel ud fra de  \r\n\r\n retssikkerhedsmæssige som rent ordensmæssige betragtninger finde det  \r\n\r\n uheldigt, at  \r\n\r\n en så afgørende forskelsbehandling af fysisk og psykisk handicappede ikke  \r\n\r\n klart  \r\n\r\n fremgår af lovteksten. På denne baggrund beder jeg om Socialministeriets  \r\n\r\n tilkendegivelse af, hvorvidt ministeriet har gjort sig overvejelser om en  \r\n\r\n tydeliggørelse af de nævnte regler, herunder om ministeriet er indstillet på  \r\n\r\n ved først givne lejlighed at søge tilvejebragt en udtrykkelig lovhjemmel, for  \r\n\r\n så vidt den praktiserede forskelsbehandling ønskes opretholdt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Endvidere beder jeg  \r\n\r\n ministeriet om en tilkendegivelse af, hvorvidt ministeriet i dag kan  \r\n\r\n tilslutte  \r\n\r\n sig den tankegang, der lå bag bestemmelsen i omsorgsloven om en forhøjelse af  \r\n\r\n lommepengebeløbet alene til fysisk handicappede pensionister, jf. udtalelsen  \r\n\r\n af  \r\n\r\n 4. maj 1972 fra overlæge Gudmund Magnussen, Statshospitalet i Glostrup.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Socialministeriet besvarede  \r\n\r\n min henvendelse således i brev af 9. december 1991:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Socialministeriet skal gøre  \r\n\r\n opmærksom på, at pkt. 57 i Socialstyrelsens vejledning nr. 2 af 18. august  \r\n\r\n 1988  \r\n\r\n om nogle tilbud til ældre, førtidspensionister m.fl. efter bistandslovens §  \r\n\r\n 60  \r\n\r\n og §§ 74-86 indeholder regler om forhøjede lommepenge til beboere på  \r\n\r\n almindelige plejehjem. Som led i udlægning af kompetence til kommunerne kan  \r\n\r\n det  \r\n\r\n oplyses, at Socialministeriet har aktuelle planer om at udlægge kompetencen  \r\n\r\n til  \r\n\r\n at bevilge forhøjede lommepenge til yngre med fysiske handicap på almindelige  \r\n\r\n plejehjem, til kommunerne. Dette vil ske i form af en bekendtgørelse. I denne  \r\n\r\n bekendtgørelse vil betingelserne for at få forhøjede lommepenge ligeledes  \r\n\r\n blive  \r\n\r\n præciseret, kopi af udkast til bekendtgørelse vedlægges.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Samtidig kan  \r\n\r\n Socialministeriet oplyse, at spørgsmålet om at ligestille yngre  \r\n\r\n institutionsbeboere med henholdsvis fysiske og psykiske handicap m.h.t.  \r\n\r\n lommepenge gentagne gange har været under overvejelse, men indtil nu har vi  \r\n\r\n måttet afstå fra at gennemføre denne ligestilling på grund af de økonomiske  \r\n\r\n konsekvenser.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Med virkning fra 1. januar  \r\n\r\n 1992 er der i en forsøgsperiode på 2 år indført mulighed for på såvel § 112  \r\n\r\n stk. 1 som stk. 2 institutioner at udbetale pensionen til beboerne, der så  \r\n\r\n betaler for de ydelser, de modtager. I forsøgsperioden er  \r\n\r\n lommepengegarantierne  \r\n\r\n fastholdt med de hidtidige takster.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Socialministeriet vil ved  \r\n\r\n vurderingen af forsøgsordningen med henblik på fremsættelse af lovforslaget  \r\n\r\n overveje mulighederne for at ligestille de to beboergrupper. Der skal  \r\n\r\n fremsættes forslag til revision af denne  \r\n\r\n forsørgsordning  \r\n\r\n inden udgangen af 1993. En eventuel ændring vil også komme til at omfatte  \r\n\r\n yngre  \r\n\r\n beboere på almindelige plejehjem.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I et brev til  \r\n\r\n Socialministeriet udtalte jeg følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Den planlagte  \r\n\r\n bekendtgørelse, som Socialministeriet har omtalt i den foran citerede  \r\n\r\n udtalelse  \r\n\r\n af 9. december 1991, var allerede da udstedt som bekendtgørelse nr. 790 af 4.  \r\n\r\n december 1991 om særligt beløb til personlige fornødenheder (lommepenge) til  \r\n\r\n visse plejehjemsbeboere. Efter bekendtgørelsens bestemmelser er det  \r\n\r\n fastholdt,  \r\n\r\n at kun fysisk handicappede i visse tilfælde, efter en konkret vurdering, kan  \r\n\r\n få  \r\n\r\n udbetalt det særligt store lommepengebeløb, jf. bekendtgørelsens § 1, stk. 2,  \r\n\r\n nr. 1. Bekendtgørelsen gælder for pensionister på kommunale plejehjem.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bekendtgørelsen er udfærdiget  \r\n\r\n i henhold til bestemmelsen i bistandslovens § 84, stk. 1, 4. pkt., hvorefter  \r\n\r\n &quot;... der efter retningslinier udarbejdet af socialministeren (kan) ydes  \r\n\r\n en  \r\n\r\n pensionist under 60 år&quot; det store lommepengebeløb efter § 118, stk. 1,  \r\n\r\n &quot;når forholdene i det enkelte tilfælde taler derfor&quot;. Denne  \r\n\r\n lovbestemmelse udgør efter min opfattelse fornøden hjemmel for en vis  \r\n\r\n forskelsbehandling, men kun for så vidt angår plejehjem under  \r\n\r\n (primær)kommunerne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n For så vidt angår § 112, stk.  \r\n\r\n 2-plejehjem, der hører under amtskommunerne, findes en tilsvarende hjemmel  \r\n\r\n for  \r\n\r\n forskelsbehandling ikke. Efter bestemmelsen i bistandslovens § 118, stk. 1,  \r\n\r\n 2.  \r\n\r\n pkt., skal der udbetales lommepenge med den høje takst til &quot;personer  \r\n\r\n under  \r\n\r\n 60 år på særlige plejehjem for yngre&quot;. Efter ordlyden skal der ikke  \r\n\r\n sondres imellem forskellige typer af handicaps, ligesom overskriften for  \r\n\r\n afsnittet angiver at vedrøre &quot;personer med vidtgående fysiske eller  \r\n\r\n psykiske  \r\n\r\n handicap.&quot; Den praktiserede forskelsbehandling må navnlig støttes på  \r\n\r\n forarbejderne til den tidligere lov om omsorg for invalidepensionister og  \r\n\r\n folkepensionister.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Socialministeriet har i  \r\n\r\n udtalelsen af 9. december 1991 oplyst, at spørgsmålet om en ophævelse af den  \r\n\r\n omtalte forskelsbehandling flere gange tidligere har været under overvejelse,  \r\n\r\n men at initiativer i den retning er opgivet på grund af de økonomiske  \r\n\r\n konsekvenser, der vil være forbundet med en ligestilling. Ministeriet har  \r\n\r\n videre tilkendegivet, at spørgsmålet vil blive gjort til genstand for  \r\n\r\n fornyede  \r\n\r\n overvejelser i forbindelse med revision af den 2-årige forsøgsordning, der er  \r\n\r\n iværksat den 1. januar 1992, hvorefter plejehjemsbeboerne i et vist omfang  \r\n\r\n selv  \r\n\r\n kan forvalte deres pension.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg må herefter lægge til grund,  \r\n\r\n at praksis vedrørende forskellige lommepengebeløb til henholdsvis fysisk og  \r\n\r\n psykisk handicappede yngre pensionister på § 112, stk. 2-plejehjem efter  \r\n\r\n Socialministeriets vurdering vil blive opretholdt i hvert fald et par år  \r\n\r\n endnu.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Under disse omstændigheder må  \r\n\r\n jeg anse det for utilfredsstillende, at den praktiserede forskelsbehandling  \r\n\r\n ikke har et mere sikkert retligt grundlag, end det hidtil har været  \r\n\r\n tilfældet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På den baggrund henstiller  \r\n\r\n jeg, at Socialministeriet ved først givne lejlighed tager skridt til at søge  \r\n\r\n en  \r\n\r\n lovgivningsmæssig afklaring af spørgsmålet. Jeg mener således ikke, at  \r\n\r\n afklaringen bør afvente udløbet af den omtalte 2-årige forsøgsperiode, idet  \r\n\r\n forsøget vedrørende plejehjemsbeboernes selvforvaltning af deres pension  \r\n\r\n efter  \r\n\r\n det oplyste ikke har nogen direkte sammenhæng med spørgsmålet vedrørende  \r\n\r\n forskelsbehandling med hensyn til lommepengebeløbets størrelse.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg orienterede samtidig  \r\n\r\n Folketingets Retsudvalg og Psykiatrisk Hospital i Risskov og socialministeren  \r\n\r\n om sagen og bad ministeriet om at underrette mig om, hvad der videre skete i  \r\n\r\n sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I skrivelse af 25. august  \r\n\r\n 1992 besvarede Socialministeriet min henstilling således:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Socialministeriet skal.... bemærke, at der under kapiteloverskriften  \r\n\r\n &quot;Institutioner for personer  \r\n\r\n med vidtgående fysisk eller psykisk handicap og særlige plejehjem&quot; dels  \r\n\r\n beskrives de institutioner, der i 1980 blev udlagt til åndssvageforsorgen og  \r\n\r\n den øvrige særforsorg (§ 112, stk. 1), dels de særlige plejehjem (§ 112, stk.  \r\n\r\n 2), der oprindeligt oprettedes med hjemmel i omsorgsloven. Ved bistandslovens  \r\n\r\n ikrafttræden blev de særlige plejehjem for yngre (fysisk handicappede, jfr.  \r\n\r\n også besvarelse af spørgsmål til Folketingets socialudvalg) og plejehjem, der  \r\n\r\n enten forudsætter særlig indretning eller gør periodevis indlæggelse til  \r\n\r\n rekreation  \r\n\r\n eller behandling påkrævet. Med samme indhold blev disse institutioner i 1980  \r\n\r\n udlagt til amtskommunerne. Betalingsreglen i bistandslovens § 118, stk. 2,  \r\n\r\n hvorefter beløbet til personlige fornødenheder er større, når det drejer sig  \r\n\r\n om  \r\n\r\n beboere på særlige plejehjem for yngre er også en videreførelse af tidligere  \r\n\r\n gældende regler i bistandsloven og omsorgsloven.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det har således været  \r\n\r\n Socialministeriets opfattelse, at der er tilstrækkelig hjemmel til at  \r\n\r\n forskelsbehandle beboere på særlige plejehjem for yngre og på andre særlige  \r\n\r\n plejehjem, jfr. sondringen i § 118, stk. 2. Det skal i denne forbindelse  \r\n\r\n fremhæves, at det hidtil har været forudsat, at der på de særlige plejehjem  \r\n\r\n for  \r\n\r\n yngre alene optages mennesker med fysiske handicap, og i det omfang der måtte  \r\n\r\n blive  \r\n\r\n optaget personer, der tillige har psykiske handicap, modtager disse også det  \r\n\r\n ekstra forhøjede beløb til personlige fornødenheder.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Socialministeriet overvejer  \r\n\r\n som oplyst i sit brev af 9. december 1991 mulighederne for at ligestille  \r\n\r\n beboere med fysiske og psykiske handicap i forbindelse med revisionen af  \r\n\r\n forsøgsordningen med pensionsudbetaling til beboere på § 112-institutioner  \r\n\r\n inden udgangen af 1993.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Socialministeriet er dog  \r\n\r\n indstillet på at søge en klarere hjemmel for forskelsbehandlingen de  \r\n\r\n forskellige  \r\n\r\n institutionstyper imellem i forbindelse med forslag til ændring af  \r\n\r\n betalingsreglerne på almindelige plejehjem i den kommende  \r\n\r\n folketingssamling.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg meddelte derefter  \r\n\r\n ministeriet, at jeg havde taget det oplyste til efterretning og ikke foretog  \r\n\r\n videre i sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Samtidig orienterede jeg  \r\n\r\n Folketingets Retsudvalg og Psykiatrisk Hospital i Risskov herom.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en skrivelse af 16. februar  \r\n\r\n 1993 meddelte Socialministeriet følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Socialministeriet har  \r\n\r\n den 25. august 1992 svaret på Ombudsmandens brev af 31. maj 1992 (...) om at  \r\n\r\n søge tilvejebragt en klarere lovhjemmel for forskelsbehandling af psykisk og  \r\n\r\n fysisk handicappede beboere på plejehjem med hensyn til lommepengebeløbets  \r\n\r\n størrelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgår af  \r\n\r\n Socialministeriets svar, at Socialministeriet er indstillet på at søge en  \r\n\r\n klarere hjemmel for forskelsbehandlingen mellem de forskellige  \r\n\r\n institutionstyper i forbindelse med forslag til ændring af betalingsreglerne  \r\n\r\n på  \r\n\r\n almindelige plejehjem i folketingssamlingen 1992-93, jf. bistandslovens § 85b  \r\n\r\n om fremsættelse af forslag til revision af reglerne om ydelser og betaling  \r\n\r\n for  \r\n\r\n beboere i plejehjem inden udgangen af 1992.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Socialministeriet skal  \r\n\r\n oplyse, at socialministeren den 11. december 1992 har fremsat et forslag til  \r\n\r\n lov om ændring af lov om social bistand. Herefter foreslås det, at  \r\n\r\n bistandslovens § 85b ændres, således at forslag til revision af reglerne om  \r\n\r\n ydelser og betaling for beboere i plejehjem først fremsættes for Folketinget  \r\n\r\n inden udgangen af 1993.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det foreslås hermed, at den  \r\n\r\n midlertidige ordning fortsætter i 1993. Det fremgår af bemærkningerne til  \r\n\r\n forslaget, at revisionen af bestemmelserne om pensionsudbetaling i §  \r\n\r\n 112-institutionerne og i plejehjem efter § 79 med denne udskydelse vil kunne  \r\n\r\n finde sted på samme tid, således at en koordinering af bestemmelserne  \r\n\r\n muliggøres.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Spørgsmålet om opretholdelse  \r\n\r\n af forskelsbehandling mellem fysisk og psykisk handicappede beboere på  \r\n\r\n plejehjem og eventuel tydeliggørelse af hjemlen vil indgå i lovrevisionen i  \r\n\r\n efterårssamlingen 1993.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/11/2003"
        },
        {
            "displayName": "Accession",
            "displayValue": "O19920027270"
        },
        {
            "displayName": "Entydig dokumentidentifikation",
            "displayValue": "AX005132"
        },
        {
            "displayName": "Dato for førstegangsindlæggelse",
            "displayValue": "06/11/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "272"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Socialministeriet"
        },
        {
            "displayName": "Underskriftdato",
            "displayValue": "01/01/1992"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Krav til hjemmelsgrundlaget",
            "parents": [
                "Forvaltningsret",
                "Almindelige emner",
                "Hjemmelsspørgsmål"
            ]
        },
        {
            "tag": "Pengeydelser",
            "parents": [
                "Forvaltningsret",
                "Enkelte forvaltningsområder",
                "Socialvæsen",
                "Social bistand",
                "Ydelser"
            ]
        },
        {
            "tag": "Andre spørgsmål",
            "parents": [
                "Forvaltningsret",
                "Enkelte forvaltningsområder",
                "Socialvæsen",
                "Social bistand",
                "Institutioner"
            ]
        }
    ],
    "hasFobTags": true
}