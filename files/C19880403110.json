{
    "id": 55147,
    "title": "Vedrørende indberetning af ønsker om statsstøtte til finansiering af byfornyelses- og saneringsarbejder i perioden 1989-92 ",
    "documentTypeId": "210",
    "isSagsforlobPeriodValid": false,
    "shortName": "CIS nr 4031 af 13/10/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vedrørende indberetning af ønsker om statsstøtte  \r\n\r\n til finansiering af byfornyelses- og saneringsarbejder i perioden 1989-92  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Til brug for fastsættelsen af vejledende tilsagnsrammer for sanerings- og  \r\n\r\n byfornyelsesaktiviteter i perioden 1989-92 anmodes de kommunalbestyrelser,  \r\n\r\n der påregner at søge gennemført sanering eller at træffe beslutning om  \r\n\r\n byfornyelse eller boligforbedring i de pågældende år, om at tilbagesende  \r\n\r\n vedlagte skemaer i udfyldt, dateret og underskrevet stand. Man anmoder om, at  \r\n\r\n skemaerne må være Boligstyrelsen i hænde senest mandag den 14.11.1988.  \r\n\r\n Overslagsbeløb angives i samme prisniveau som finanslov 1989, dvs. de i medio  \r\n\r\n 1989 forventede priser og lønninger. Dette prisniveau anvendes også for de  \r\n\r\n efterfølgende finansår på skemaerne. </P>  \r\n\r\n<P>Planlægning af den fremtidige byfornyelse (herunder afvikling af evt. <BR>  \r\n\r\n resterende saneringsaktiviteter). </P>  \r\n\r\n<P>Med henblik på at sikre kontinuiteten af den kommunale planlægning og  \r\n\r\n gennemførelse af byfornyelse mv. meddeler Boligstyrelsen i begyndelsen af  \r\n\r\n finansåret 1989 en vejledende tilsagnsramme for perioden 1989-92 til de  \r\n\r\n kommuner, som har indberettet ønsker om statsstøtte hertil, jf. ovennævnte  \r\n\r\n skemaer. Udmeldingen vil ske både som en vejledende 1-årig tilsagnsramme for  \r\n\r\n 1989 og en vejledende 4-årig tilsagnsramme for 1989-92. </P>  \r\n\r\n<P>De vejledende tilsagnsrammer omfatter med undtagelse af de ekstraordinære  \r\n\r\n boligforbedringsbeslutninger efter byfornyelseslovens kap. III og særligt  \r\n\r\n afgrænsede udgifter til forsøgsprojekter samtlige tilsagn om statsstøtte til  \r\n\r\n sanering og byfornyelse. </P>  \r\n\r\n<P>Den 1-årige vejledende tilsagnsramme for 1989 vil være udtryk for omfanget  \r\n\r\n af de(n) bindende tilsagnsramme(r), som kommunen normalt vil kunne få  \r\n\r\n godkendt af Boligstyrelsen i 1989 til konkrete byfornyelsesbeslutninger  \r\n\r\n (henholdsvis afvikling af evt. resterende saneringsplaner). </P>  \r\n\r\n<P>Den 4-årige vejledende tilsagnsramme for 1989-92 er udtryk for det  \r\n\r\n aktivitetsniveau, som kommunen kan anvende som udgangspunkt for planlægning  \r\n\r\n af den statsstøttede sanering og byfornyelse i perioden 1989-92. </P>  \r\n\r\n<P>Vedrørende proceduren for ansøgning om bindende tilsagns- og udgiftsrammer  \r\n\r\n til aktiviteter efter byfornyelsesloven henvises til Boligstyrelsens  \r\n\r\n cirkulære nr. 92 af 3.7.1986 om offentlig støtte til byfornyelse og  \r\n\r\n boligforbedring m.v. samt til Boligstyrelsens cirkulære af 30.9.1987 om  \r\n\r\n ændringer i lov om byfornyelse og boligforbedring. Ved ansøgning om bindende  \r\n\r\n tilsagn til saneringsaktiviteter anvendes de hidtidige procedurer, idet der  \r\n\r\n dog henvises til Boligstyrelsens cirkulære af 15.12.1987 vedrørende  \r\n\r\n forenkling af administrationen vedrørende saneringsloven. </P>  \r\n\r\n<P>Den generelle bevillingsmæssige situation. </P>  \r\n\r\n<P>For finansåret 1988 er den samlede tilsagnsramme til ordinær sanering og  \r\n\r\n byfornyelse fastsat til 1,1 mia. kr. Herudover er fastsat en ekstraordinær  \r\n\r\n ramme på 400 mill. kr. til boligforbedringer efter byfornyelseslovens kap.  \r\n\r\n III. </P>  \r\n\r\n<P>Det bemærkes, at den samlede tilsagnsramme for 1988 på 1,5 mia. kr. på  \r\n\r\n nuværende tidspunkt er næsten opbrugt. </P>  \r\n\r\n<P>På finanslovforslaget for 1989 - der endnu ikke er behandlet af  \r\n\r\n Folketinget - er den samlede tilsagnsramme foreløbigt foreslået fastsat til  \r\n\r\n ialt 1,6 mia. kr. Den samme rammestørrelse indgår endvidere i  \r\n\r\n budgetteringsforudsætningerne for budgetoverslagsårene 1990, 1991 og 1992.  \r\n\r\n</P>  \r\n\r\n<P>På indeværende tidspunkt antages, at bevillingsprogrammet for 1989-92 vil  \r\n\r\n svare til et samlet aktivitetsomfang på ca. 6 mia. kr., idet Boligstyrelsen  \r\n\r\n dog forventer, at ca 1,2 mia. kr. vil blive reserveret til den ekstraordinære  \r\n\r\n ramme til boligforbedringer efter byfornyelseslovens kap. III. </P>  \r\n\r\n<P>Tildelingen af vejledende tilsagnsrammer for 1989 og for 1989-92 til  \r\n\r\n ordinær aktivitet i medfør af saneringsloven og/eller byfornyelsesloven til  \r\n\r\n kommuner, der senest den 14.11.1988 har anmeldt behov herfor, vil i lighed  \r\n\r\n med tidligere år ske efter princippet om tildeling efter den enkelte kommunes  \r\n\r\n relative andel af det samlede byfornyelsesbehov. Herudover lægger  \r\n\r\n Boligstyrelsen vægt på at sikre, at igangværende saneringsaktiviteter vil  \r\n\r\n kunne afvikles hurtigst muligt. </P>  \r\n\r\n<P>Med hensyn til den aktuelle bevillingsmæssige situation kan der i øvrigt  \r\n\r\n for den del af byfornyelsesmidlerne, som angår den seneste 4-års periode for  \r\n\r\n 1988-91, fremhæves følgende forhold: </P>  \r\n\r\n<P>- kommunernes samlede ønsker oversteg de bevillingsmæssige muligheder.  \r\n\r\n</P>  \r\n\r\n<P>- antallet af kommuner, der anmelder behov for vejledende rammer, er  \r\n\r\n stærkt stigende fra 34 kommuner i 1983 til 150 kommuner i 1988. </P>  \r\n\r\n<P>- af de 150 kommuner, der i 1988 anmeldte behov for støtte, havde de 75  \r\n\r\n kommuner ønsker, der lå væsentligt over deres relative andel af det samlede  \r\n\r\n byfornyelsesbehov. </P>  \r\n\r\n<P>- med baggrund i de foregående års erfaringer om, at en række af de  \r\n\r\n anmeldte tilsagnsbehov af forskellige årsager bliver udskudt til det  \r\n\r\n efterfølgende år, udmeldte Boligstyrelsen i 1988 vejledende tilsagnsrammer  \r\n\r\n for et samlet højere beløb, end der var bevillingsmæssig dækning for, idet de  \r\n\r\n udmeldte 4-årsrammer for 1988-91 dog nøje svarede til de forventede  \r\n\r\n bevillingsmuligheder i perioden. </P>  \r\n\r\n<P>Den kommunale indberetning. </P>  \r\n\r\n<P>Boligstyrelsen lægger vægt på, at alle kommuner, der i perioden 1989-92  \r\n\r\n påregner at skulle anvende byfornyelses- eller saneringslovgivningen,  \r\n\r\n indberetter behovet for statsstøtte til Boligstyrelsen ved tilbagesendelse af  \r\n\r\n skemaerne. </P>  \r\n\r\n<P>Opmærksomheden henledes på </P>  \r\n\r\n<P>- at yderligere oplysninger om ansøgning om statsstøtte til kommende  \r\n\r\n beslutninger om byfornyelse og boligforbedring findes i Boligstyrelsens  \r\n\r\n tidligere omtalte cirkulære nr. 92 af 3.7.1986, hvor den &#187;rullende&#171;  \r\n\r\n planlægning er beskrevet i afsnit 1.3.1 a Planlægningsfasen. </P>  \r\n\r\n<P>I denne forbindelse henledes kommunens opmærksomhed på, at der - for at  \r\n\r\n betingelsen i byfornyelseslovens § 8, stk. 2, kan anses for opfyldt - kræves  \r\n\r\n tildeling af bindende tilsagns- og udgiftsrammer til den konkrete beslutning  \r\n\r\n efter den i cirkulærets afsnit 1.3.1.b. (Beslutningsfasen) beskrevne  \r\n\r\n procedure. </P>  \r\n\r\n<P>- at der som følge af Indenrigsministeriets bekendtgørelse nr. 432 af  \r\n\r\n 23.6.1986 om udligning af visse kommunale og amtskommunale udgifter til  \r\n\r\n merværdiafgift, fra den 1.1.1987 har været gældende ændrede bestemmelser for  \r\n\r\n kommunernes opgørelse af moms i forbindelse med sanerings- og  \r\n\r\n byfornyelsesaktiviteter. </P>  \r\n\r\n<P>Lån og refusionsberettigede udgifter skal således anmeldes momsafløftet,  \r\n\r\n mens ydelsesstøtten skal anmeldes incl. moms. </P>  \r\n\r\n<P>- at der ved lov nr. 377 af 10.6.1987 med ikrafttræden den 1.7.1987  \r\n\r\n (lovbekendtgørelse nr. 501 af 21.7.1987) er gennemført en række ændringer af  \r\n\r\n lov om byfornyelse og boligforbedring samt af lov om sanering. Med  \r\n\r\n ændringsloven gennemførtes især ændrede finansieringsbestemmelser. For en  \r\n\r\n gennemgang af disse henvises til Boligministeriets tidligere nævnte cirkulære  \r\n\r\n af 30.9.1987. </P>  \r\n\r\n<P>- at indberetningsformen, jf. byfornyelsesskema V (herunder fordeling på  \r\n\r\n beslutningstype, støtteform og tidsmæssig fordeling) er obligatorisk. Der kan  \r\n\r\n normalt ikke påregnes udmeldt vejledende tilsagnsrammer til kommuner,  \r\n\r\n medmindre disse minimumskrav til oplysningernes indhold er opfyldt. </P>  \r\n\r\n<P>Boligstyrelsen vil som udgangspunkt lægge til grund, at de kommuner, som  \r\n\r\n ikke har tilbagesendt skemaerne inden fristens udløb mandag den 14.11.1988,  \r\n\r\n ikke har behov for statsstøtte til sanering og byfornyelse i de kommende år.  \r\n\r\n</P>  \r\n\r\n<P>Pdv </P>  \r\n\r\n<P>Søren Kruse </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19880403110"
        },
        {
            "displayName": "Entydig dokumentidentifikation",
            "displayValue": "CM014035"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "4031"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "13/10/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Bygge- og Boligstyrelsens 3 kontor"
        },
        {
            "displayName": "Ressortministeriets journalnummer",
            "displayValue": "Boligstyrelsens 2.kontor A B2A-4230-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}