{
    "id": 37274,
    "title": "Driftsudgifter, landbrug, radio (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18969 af 12/12/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fradrag blev ikke godkendt for indkøb af en radio til anbringelse i en  \r\n\r\n svinestald hos en gårdejer, der fortrinsvis drev svineavl. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Driftsudgifter, landbrug, radio (* 1) </H1>  \r\n\r\n<P></P>  \r\n\r\n<P>Gårdejer A klagede for indkomståret 1986 over, at de stedlige  \r\n\r\n skattemyndigheder havde anset ham for uberettiget til at fradrage udgifter på  \r\n\r\n 1.800 kr. til erhvervelse af en radio til anvendelse i stalden. </P>  \r\n\r\n<P>Klageren oplyste, at han drev en landbrugsejendom med overvejende  \r\n\r\n svineavl. Dette indebar, at han måtte opholde sig ca. 5 timer dagligt i  \r\n\r\n stalden, hvor han gik alene. Klageren anførte, at han i lighed med, hvad der  \r\n\r\n var gældende for andre arbejdspladser, måtte være berettiget til at foretage  \r\n\r\n fradrag for udgifterne til anskaffelse af en staldradio. Han henviste til, at  \r\n\r\n landbrugstraktorer i dag blev leveret med indbygget radio. </P>  \r\n\r\n<P>Klageren henviste endelig til, at installationen af en staldradio gav  \r\n\r\n mulighed for at følge med i vejrmeldinger, noteringer og faglige udsendelser,  \r\n\r\n og han understregede, at der ikke var tale om anskaffelse af en radio til  \r\n\r\n privat brug, idet en radio, der havde været installeret i en svinestald, ikke  \r\n\r\n var anvendelig noget andet sted. </P>  \r\n\r\n<P>De stedlige skattemyndigheder havde som begrundelse for ikke at godkende  \r\n\r\n det pågældende fradrag henvist til, at udgiften til køb af en staldradio ikke  \r\n\r\n kunne betragtes som en sådan erhvervsmæssig udgift, at denne kunne fratrækkes  \r\n\r\n som driftsudgift efter statsskattelovens § 6 a eller omfattes af reglerne om  \r\n\r\n indkøb af småinventar efter afskrivningslovens § 3. </P>  \r\n\r\n<P>Efter de tilvejebragte oplysninger måtte to retsmedlemmer, herunder  \r\n\r\n retsformanden, være enig med de stedlige skattemyndigheder i, at udgiften til  \r\n\r\n den omhandlede radio ikke havde en sådan forbindelse med  \r\n\r\n indkomsterhvervelsen, at udgiften kunne anerkendes som en fradragsberettiget  \r\n\r\n driftsudgift. </P>  \r\n\r\n<P>Eet retsmedlem fandt, at udgiften til en staldradio kunne sidestilles med  \r\n\r\n den del af udgiften, der indgik i købsprisen for en landbrugstraktor,  \r\n\r\n forsynet med radio. Dette retsmedlem fandt derfor, at der burde indrømmes  \r\n\r\n fradrag for den omhandlede udgift. </P>  \r\n\r\n<P>Der blev truffet afgørelse efter stemmeflertallet, og den påklagede  \r\n\r\n ansættelse blev herefter stadfæstet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Skat 1989, nr. 2, side 148 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881896925"
        },
        {
            "displayName": "Entydig dokumentidentifikation",
            "displayValue": "CA005209"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18969"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "12/12/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-5-501"
        },
        {
            "displayName": "Stikord",
            "displayValue": "DRIFTSUDGIFTER, LANDBRUG, RADIO"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}