{
    "id": 47506,
    "title": "Rigsarkivarens cirkulære af 30. december 1964 angående bestemmelse om tilgængelighed af materiale i Landsarkiverne. ",
    "documentTypeId": "140",
    "isSagsforlobPeriodValid": false,
    "shortName": "CIR1H nr 16043 af 30/12/1964",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Rigsarkivarens cirkulære af 30. december 1964  \r\n\r\n angående bestemmelse om tilgængelighed af materiale i Landsarkiverne. </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Landsarkivernes arkivalier er sædvanligvis  \r\n\r\n tilgængelige, når de er 50 år gamle. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> For følgende arkivalier gælder en kortere  \r\n\r\n tilgængelighedsfrist end 50 år: </P>  \r\n\r\n<P> <I>Retsbetjentarkiver</I>  </P>  \r\n\r\n<P>Skøde- og pantebøger, realregistre, grundbøger og grundbogsakter samt  \r\n\r\n genparter af skøder og servitutdokumenter er tilgængelige, så snart de er  \r\n\r\n afleveret. </P>  \r\n\r\n<P> <I>Præstearkiver</I>  </P>  \r\n\r\n<P>Kirkebøgernes dåbs-, vielses- og konfirmationsregistre er utilgængelige i  \r\n\r\n 30 år, efter at de er udskrevet, begravelsesregistrene i 10 år efter  \r\n\r\n udskrivningen. Arkivpersonalet kan dog give oplysning om indholdet af en  \r\n\r\n tilførsel, når denne er 30 - henholdsvis 10 år - gammel. </P>  \r\n\r\n<P> <I>De sønderjyske bi-personregistre</I>  </P>  \r\n\r\n<P>Bi-personregistrene er utilgængelige i 30 år. </P>  \r\n\r\n<P> <I>Byarkiver og sognefogeders og giftefogeders arkiver</I>  </P>  \r\n\r\n<P>Duplikater af ægteskabsprotokoller samt journaler i forbindelse med  \r\n\r\n borgerlige og kirkelige vielser er først tilgængelige 30 år efter  \r\n\r\n udskrivningen. Arkivpersonalet kan dog give oplysning om indholdet af en  \r\n\r\n tilførsel, når denne er 30 år gammel. </P>  \r\n\r\n<P> <I>Manuskriptsamlingen</I>  </P>  \r\n\r\n<P>Dette materiale er almindelig tilgængeligt, med mindre der er truffet  \r\n\r\n særlige bestemmelser om utilgængelighed af den, der har afleveret  \r\n\r\n manuskriptet, eller af landsarkivaren. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Sager, der indeholder oplysninger, som er  \r\n\r\n diskriminerende for den person, de angår, eller som er af mere intim, privat  \r\n\r\n karakter, er dog først tilgængelige, når de er 80 eller 100 år gamle, nemlig  \r\n\r\n</P>  \r\n\r\n<P> <I>Tilgængelige efter 80 år:</I>  </P>  \r\n\r\n<P> <I>Amtsarkiver</I>  </P>  \r\n\r\n<P>Sikkerhedsforanstaltninger overfor farlige personer. </P>  \r\n\r\n<P>Sager vedrørende invalidepension. </P>  \r\n\r\n<P>Børns inddragelse under børneværnstilsyn. </P>  \r\n\r\n<P>Børns fjernelse fra hjemmet. </P>  \r\n\r\n<P>Tvangsanbringelser på forsorgshjem. </P>  \r\n\r\n<P>Indfødsretssager. </P>  \r\n\r\n<P>Ægteskabssager. </P>  \r\n\r\n<P>Godkendelse af ægtepagter. </P>  \r\n\r\n<P>Separations- og skilsmissesager. </P>  \r\n\r\n<P>Sager vedrørende forældremyndighed og samkvemsret. </P>  \r\n\r\n<P>Bidragsresolutioner og bidragssager, inddrivelse af bidrag. </P>  \r\n\r\n<P>Ikke-samlivs resolutioner. </P>  \r\n\r\n<P>Pupilsager. </P>  \r\n\r\n<P>Straffe- og benådningssager. </P>  \r\n\r\n<P> <I>De preussiske landsrådsarkiver</I>  </P>  \r\n\r\n<P>Urvælgerlisterne til den preussiske landdag. </P>  \r\n\r\n<P>De alfabetiske lister. </P>  \r\n\r\n<P>Iøvrigt gælder her tilsvarende regler som for de kongerigske amtsarkiver.  \r\n\r\n</P>  \r\n\r\n<P> <I>Retsbetjentarkiver før 1919, dommer og politimesterarkiver</I>  </P>  \r\n\r\n<P>Justitsprotokoller og sager dertil. </P>  \r\n\r\n<P>Dombøger, kendelsesbøger, retsbøger, stemmeafgivningsbøger, vidnebøger,  \r\n\r\n forhørsprotokoller o.l. </P>  \r\n\r\n<P>Notarialprotokoller, der indeholder testamenter. </P>  \r\n\r\n<P>Testamenter. </P>  \r\n\r\n<P>Borgerlige retssager vedrørende ægteskab, faderskab eller bidragspligt  \r\n\r\n samt umyndiggørelse og værgemål. </P>  \r\n\r\n<P>Politiprotokoller og politisager. </P>  \r\n\r\n<P>Efterforskningssager, der bevares. </P>  \r\n\r\n<P>Andre arkivalier, der kan give oplysninger om straffede personer og deres  \r\n\r\n forbrydelser. </P>  \r\n\r\n<P>Faderskabsprotokoller og faderskabssager. </P>  \r\n\r\n<P>Separations- og skilsmisseprotokoller. </P>  \r\n\r\n<P>Anholdelses- og anmeldelsesjournaler. </P>  \r\n\r\n<P>Sager vedrørende ligsyn og obduktion. </P>  \r\n\r\n<P>Lægdsruller. </P>  \r\n\r\n<P> <I>Amtsretsarkiver og amtsforstanderarkiver</I>  </P>  \r\n\r\n<P>For materialet i disse arkiver gælder tilsvarende bestemmelser som for de  \r\n\r\n kongerigske retsbetjentarkiver og amtsarkiver. </P>  \r\n\r\n<P> <I>Bispearkiver</I>  </P>  \r\n\r\n<P>Sager mod gejstlige for provsteret eller andetsteds. </P>  \r\n\r\n<P> <I>Provstearkiver</I>  </P>  \r\n\r\n<P>Provsteretsprotokoller. </P>  \r\n\r\n<P> <I>Fængselsarkiver og arresthusenes arkiver</I>  </P>  \r\n\r\n<P>Fangeprotokoller. </P>  \r\n\r\n<P>Fangechartequer. </P>  \r\n\r\n<P>Benådningssager. </P>  \r\n\r\n<P>Andre arkivalier, der indeholder navne på fangerne og giver oplysning om  \r\n\r\n disse. </P>  \r\n\r\n<P> <I>Udskrivningskredse</I>  </P>  \r\n\r\n<P>Lægdsruller. </P>  \r\n\r\n<P> <I>Embedslægernes arkiver</I>  </P>  \r\n\r\n<P>Jordemoderprotokoller. </P>  \r\n\r\n<P>Dødsattester. </P>  \r\n\r\n<P>Ligsyn. </P>  \r\n\r\n<P> <I>Flygtningearkiver</I>  </P>  \r\n\r\n<P>Faderskabssager. </P>  \r\n\r\n<P> <I>Modstandsbevægelsens arkiver</I>  </P>  \r\n\r\n<P>Arrestationskartoteker. </P>  \r\n\r\n<P>Sager vedrørende stikkere, værnemagere, tyskerpiger m.v. </P>  \r\n\r\n<P> <I>Kommunearkiver</I>  </P>  \r\n\r\n<P>Socialsager, der indeholder oplysninger om enkeltpersoner. </P>  \r\n\r\n<P> <I>Fængselsselskaber</I>  </P>  \r\n\r\n<P>Her gælder tilsvarende bestemmelser som for fængselsarkiver og  \r\n\r\n arresthusenes arkiver. </P>  \r\n\r\n<P> <I>Godsarkiver</I>  </P>  \r\n\r\n<P>Korrespondance af helt privat karakter. </P>  \r\n\r\n<P> <I>Tilgængelige efter 100 år:</I>  </P>  \r\n\r\n<P> <I>Personaleakter</I>  i samtlige arkiver. Fristen regnes fra den  \r\n\r\n pågældendes fødsel. </P>  \r\n\r\n<P> <I>Amtsarkiver</I>  </P>  \r\n\r\n<P>Adoptionssager. </P>  \r\n\r\n<P> <I>Retsbetjentarkiver før 1919 og politimesterarkiver</I>  </P>  \r\n\r\n<P>Straffeakter og straffekort. Fristen regnes fra den pågældendes fødsel.  \r\n\r\n</P>  \r\n\r\n<P>Adoptionssager. </P>  \r\n\r\n<P> <I>Embedslægernes arkiver</I>  </P>  \r\n\r\n<P>Sygejournaler. </P>  \r\n\r\n<P>Sager vedrørende veneriske patienter. </P>  \r\n\r\n<P> <I>Sygehusarkiver</I>  </P>  \r\n\r\n<P>Sygejournaler. </P>  \r\n\r\n<P> <I>Flygtningearkiver</I>  </P>  \r\n\r\n<P>Sygejournaler. </P>  \r\n\r\n<P> <I>Mødrehjælpsinstitutionernes arkiver</I>  </P>  \r\n\r\n<P>Sager vedrørende enkelte personer. </P>  \r\n\r\n<P>For sager, der hører til protokoller m.m., som først er tilgængelige efter  \r\n\r\n 80 eller 100 års forløb, gælder de samme regler om tilgængelighed som for  \r\n\r\n protokollerne, uanset om de er nævnt i ovenstående liste eller ej. Også det  \r\n\r\n omvendte gælder, og kartoteker, saglister m.m. over arkivalier har derfor  \r\n\r\n samme tilgængelighedsfrist som de sager, hvortil de hører. De af  \r\n\r\n landsarkiverne udarbejdede registre til kirkebøger og personregistre er dog  \r\n\r\n uden videre tilgængelige. </P>  \r\n\r\n<P>Fortegnelserne over arkivalier, som første er tilgængelige, når de er 80  \r\n\r\n eller 100 år gamle, gør ikke krav på at være fuldstændige, og landsarkiverne  \r\n\r\n må derfor indskærpe den del af personalet, som har med ekspedition og udlån  \r\n\r\n at gøre, at man ved nyere sager - især sådanne, som ikke er 80 år gamle - bør  \r\n\r\n have opmærksomheden henvendt på, at der kan være andre end de nævnte  \r\n\r\n arkivalier, som ikke uden videre kan udleveres til besøgende eller lånere. I  \r\n\r\n alle tilfælde, hvor der kan være tvivl om, hvorvidt arkivalierne bør gøres  \r\n\r\n tilgængelige eller ej, skal sagen forelægges landsarkivaren til afgørelse.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Landsarkivaren kan til forskningsbrug give  \r\n\r\n tilladelse til at benytte arkivalier, som ikke er 50 år, henholdsvis 80 eller  \r\n\r\n 100 år gamle. I tvivlstilfælde forelægges spørgsmålet for rigsarkivaren. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Sager i privatarkiver er først almindeligt  \r\n\r\n tilgængelige, når de er 80 år gamle. Landsarkivaren kan dog give tilladelse  \r\n\r\n til, at også yngre sager kan benyttes til historisk forskning. Tvivlstilfælde  \r\n\r\n forelægges rigsarkivaren. Er der ved afleveringen fastsat en længere frist  \r\n\r\n for tilgængeligheden, skal denne selvfølgelig respekteres. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> Ved afgørelser om tilgængelighed i henhold til  \r\n\r\n punkt 4 og 5 skal der først og fremmest tages hensyn til statens sikkerhed  \r\n\r\n samt til, at uvedkommende ikke får adgang til materiale, der kan  \r\n\r\n kompromittere eller være skadeligt for endnu levende personer eller deres  \r\n\r\n nærmeste slægt, først og fremmest ægtefælle og børn, jfr. iøvrigt  \r\n\r\n bekendtgørelse af 10. marts 1891, § 7. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>7.</B> For film og fotokopier m.m. af arkivalier gælder de  \r\n\r\n samme regler som for de tilsvarende arkivalier. Film af Danica i udlandet er  \r\n\r\n først tilgængelige, når de fotograferede arkivalier er 50 år gamle.  \r\n\r\n Rigsarkivaren kan give tilladelse til at benytte film af yngre arkivalier.  \r\n\r\n Hvis det arkiv, hvorfra fotografier eller film er erhvervet, har en længere  \r\n\r\n frist for tilgængelighed, skal denne respekteres, med mindre der foreligger  \r\n\r\n tilladelse fra arkivet til, at materialet kan gøres almindelig tilgængeligt.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>8.</B> For båndoptagelser og grammofonplader fastsættes  \r\n\r\n bestemmelser om tilgængelighed i hvert enkelt tilfælde. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>9.</B> Personer, som på læsesalen eller andetsteds får  \r\n\r\n tilladelse til at benytte arkivalier m.m., som ikke er almindeligt  \r\n\r\n tilgængelige - som altså ikke er 50, henholdsvis 80 eller 100 år gamle - skal  \r\n\r\n underskrive en erklæring, der skal sikre mod misbrug. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>10.</B> Hvis en udenlandsk forsker i henhold til  \r\n\r\n arkivoverenskomsten med Bonn af 1963, jfr. overenskomsten af 15. december  \r\n\r\n 1933, ønsker at benytte arkivalier, som endnu ikke er tilgængelige efter de  \r\n\r\n almindelige regler, skal sagen forelægges rigsarkivaren. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>11.</B> Lov nr. 141 af 13. maj 1964 om partsoffentlighed i  \r\n\r\n forvaltningen vil næppe få større betydning for arkivvæsenet. § 11 bestemmer,  \r\n\r\n at loven ikke kommer til anvendelse på dokumenter, der er udfærdiget af en  \r\n\r\n myndighed eller er kommet i en myndigheds besiddelse før lovens ikrafttræden,  \r\n\r\n altså 1. oktober 1964. I § 9 bestemmes det, at spørgsmål om meddelelse af  \r\n\r\n oplysninger efter denne lov afgøres af den myndighed, som iøvrigt har  \r\n\r\n afgørelsen af den pågældende sag, således at landsarkivet altså ikke selv  \r\n\r\n skal tage stilling til, hvorvidt der kan opnåes adgang til afleverede  \r\n\r\n arkivalier i henhold til denne lov. Eventuelle spørgsmål om adgang til akter  \r\n\r\n i landsarkivets eget arkiv i henhold til loven om partsoffentlighed  \r\n\r\n forelægges rigsarkivaren. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19641604309"
        },
        {
            "displayName": "Entydig dokumentidentifikation",
            "displayValue": "CM006305"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "15/02/2020"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "16043"
        },
        {
            "displayName": "År for udstedelse",
            "displayValue": "1964"
        },
        {
            "displayName": "Dato for underskrift",
            "displayValue": "30/12/1964"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsarkivet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}