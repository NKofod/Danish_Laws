{
    "id": 153458,
    "title": "Ankestyrelsens principafgørelse 120-11 om nødvendig merudgift - sansehave - blind",
    "documentTypeId": "240",
    "isSagsforlobPeriodValid": true,
    "shortName": "KEN nr 10158 af 31/08/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 120-11 om nødvendig merudgift - sansehave - blind</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Anlæggelse af en sansehave var ikke en nødvendig merudgift ved forsørgelsen af et barn uden synsevne.</p>\r\n   <p class=\"TekstGenerel\">Barnet ville kunne støttes i at færdes i haven ved hjælp af enkle kendetegn og vejledning, som ikke nødvendiggjorde anlæggelse af en sansehave med ledelinjer i underlaget og lydmæssige eller taktile kendetegn i i det fysiske miljø.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 81 af 4. februar 2011 - § 41</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse i sag om, hvorvidt indretning af en sansehave er en nødvendig merudgift.</p>\r\n<p>Resultatet er</p>\r\n<p>• Familien har ikke ret til anlæggelse af en sansehave som en nødvendig merudgift ved deres datters forsørgelse.</p>\r\n<p>Vi ændrer således afgørelsen fra Det sociale Nævn i Statsforvaltningen X.</p>\r\n<p>Vores afgørelse medfører ikke, at familien skal tilbagebetale det, der måtte være modtaget.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Anlæggelse af en sansehave kan ikke betragtes som en nødvendig merudgift ved forsørgelsen af familiens barn.</p>\r\n<p>Vi har lagt til grund, at barnet er blind, og at hun har haft vanskeligt ved at færdes i familiens have, hvor der er opsat legeredskaber.</p>\r\n<p>Familien har derfor ansøgt om anlæggelse af en sansehave med ledelinjer i underlaget og taktile eller lydmæssige kendemærker i det fysiske miljø.</p>\r\n<p>Vi finder ikke, at anlæggelse af en sansehave er nødvendig for at barnet kan færdes i og komme rundt i haven.</p>\r\n<p>Vi vurderer, at barnet vil kunne støttes i at færdes i haven ved hjælp af enkle kendetegn og vejledning. Vi vurderer, at denne støtte vil være af relativt begrænset omfang, og at den ikke nødvendiggør anlæggelse af en sansehave.</p>\r\n<p>Vi vurderer også at hjælp og vejledning til at lære færdes i haven vil være en del af den generelle læringsproces, som skal gøre barnet i stand til at færdes.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da Det sociale Nævn traf afgørelse i sagen</p>\r\n<p>• Det sociale Nævns afgørelse af 22. september 2010</p>\r\n<p>• Klagen til Ankestyrelsen af 13. oktober 2010</p>\r\n<p>• Nævnets genvurdering</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Familien har ansøgt om anlæggelse af en sansehave med ledelinjer og fysiske kendemærker for at deres datter, der er blind, kan færdes i haven.</p>\r\n<p>A kommune gav afslag på dækning af udgifter til en sansehave.</p>\r\n<p>Det sociale nævn traf afgørelse om, at ansøgning om sansehave kunne imødekommes.</p>\r\n<p>Nævnet lagde vægt på, at sansehaven tjente det formål, at datteren selv kunne finde rundt i haven ved hjælp af ledelinjer og andre fysiske kendemærker.</p>\r\n<p>I anken anførte A kommune at udgifterne til en sansehave ikke var en forsørgelsesudgift, der var tæt knyttet til det handicappede barn, som f.eks. merudgifter til kost, befordring og vask.</p>\r\n<p>Anlæg af en sansehave var ikke nødvendig for at barnet kunne færdes i haven. Barnet kunne ved hjælp af stok orientere sig uden anlæg af en sansehave, blot der blev anbragt kontante kendemærker af simpel art.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111015825"
        },
        {
            "displayName": "Entydig dokumentidentifikation",
            "displayValue": "BS006260"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10158"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "31/08/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3500802-10"
        },
        {
            "displayName": "Stikord",
            "displayValue": "120-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}