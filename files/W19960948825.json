{
    "id": 157640,
    "title": "Ankestyrelsens principafgørelse P-24-96 om folkepension - optjening - opgørelse af bopælstid - forbud mod dobbeltydelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9488 af 15/06/1996",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-24-96 om folkepension - optjening - opgørelse af bopælstid - forbud mod dobbeltydelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En folkepensionist, der under ophold i England havde optjent pen sionsret i Danmark som ansat i et dansk firma der, og samtidig havde indbetalt til en tvungen engelsk pensionsordning, skulle vælge enten at få dansk pension alene mod samtidig at fraskrive sig retten til den engelske pension eller modtage en dansk brøkpension og samtidig få udbetalt engelsk pension.</p>\r\n   <p class=\"TekstGenerel\">Begrundelsen var, at han på grund af forbudet i EU-reglerne mod dobbeltydelser ikke kunne bevare ret til begge ydelser samtidig, og at han heller ikke måtte stilles ringere, end hvis han udelukkende var omfattet af dansk lov.</p>\r\n   <p class=\"TekstGenerel\">Ankestyrelsen hjemviste sagen til kommunen til beregning af størrelsen af pensionen, så han kunne vælge, hvilken ordning han ønskede at være omfattet af.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 521 af 16. juni 1994 - § 8</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger, som var dansk statsborger, havde optjent følgende bopæls- og beskæftigelsestid fra EU-lande:</p>\r\n<p>Danmark:          38 år England :         3 år</p>\r\n<p>Under opholdet i England arbejdede han for et dansk firma og betalte pligtbidrag til en pensionsordning dér.</p>\r\n<p>Han søgte folkepension som 67-årig. Kommunen indhentede en vejledende udtalelse fra Socialministeriet, hvorefter opholdet i England skulle fratrækkes i den danske bopælstid. Pensionisten ville herefter have ret til 34/40 dansk pension og pension fra England. Såfremt den danske og engelske pension ikke tilsammen udgjorde fuld dansk pension, kunne pensionisten søge personligt tillæg.</p>\r\n<p>Kommunen fandt herefter, at pensionisten havde ret til 34/40 dansk pension og pension fra England. Ankenævnet fandt, at pensionisten havde ret til dansk pension ud fra en optjeningstid på 38/40 med fradrag af det beløb, han fik fra England, idet han som dansk statsborger i medfør af den danske pensionslov var berettiget til dansk pension svarende til 38/40 af dansk folkepension.</p>\r\n<p>Sagen blev behandlet i principielt møde med henblik på afklaring afretstilstanden ved samtidig optjening af pensionsret i 2 EU-medlems stater.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at pensionisten havde optjent ret til pensions ydelser fra Danmark og England på samme tid. Begrundelsen var, at han under ophold i England både havde optjent pensionsret i Danmark i henhold til pensionslovens § 8, nr. 4 og samtidig indbetalt til en tvungen engelsk pensionsordning for samme tidsrum.</p>\r\n<p>Forbudet mod dobbeltydelser i art. 12, stk. 1 i EF-forordning 1408/71 om anvendelse af de sociale sikringsordninger på arbejdstagere og deres familiemedlemmer, der flytter inden for fællesskabet, bevirkede dog, at han ikke kunne bevare ret til begge ydelser på samme tid.</p>\r\n<p>Desuden bevirkede reglerne i EF-forordningens art. 27, at han ikke måtte stilles ringere, end hvis han udelukkende var omfattet af dansk lovgivning.</p>\r\n<p>Han havde derfor ret til at vælge enten at få dansk pension beregnet efter en bopælstid på 38/40 mod samtidig at fraskrive sig retten til den engelske pension eller modtage dansk pension beregnet efter en bopælstid på 34/40 og samtidig få udbetalt sin engelske pension.</p>\r\n<p>Ankestyrelsen hjemviste sagen til kommunen med henblik på at beregne størrelsen af hans pension som 38/40 og herefter lade ham vælge, hvilken ordning han ønskede at være omfattet af.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19960948825"
        },
        {
            "displayName": "Entydig dokumentidentifikation",
            "displayValue": "BS010426"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9488"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/06/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21254-94"
        },
        {
            "displayName": "Stikord",
            "displayValue": "P-24-96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}