{
    "id": 123919,
    "title": "Forslag til folketingsbeslutning om legalisering af hash",
    "documentTypeId": "480",
    "isSagsforlobPeriodValid": true,
    "shortName": "2008/1 BSF 131",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 17. marts 2009 af Line Barfod (EL), Per Clausen (EL), Johanne Schmidt-Nielsen (EL) og Frank Aaen (EL)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om legalisering af hash </p>\r\n      <p class=\"Tekst\">Folketinget pålægger regeringen inden udgangen af 2009 at fremsætte lovforslag, der legaliserer brug af hash og dyrkning af cannabis, muliggør import af og handel med hash samt udbygger den offentlige behandling af misbrugere.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"Tekst9\">Beslutningsforslaget er med enkelte ændringer i bemærkningerne en genfremsættelse af beslutningsforslag nr. B 72 fra folketingsåret 2004-05, 2. samling. Der henvises til Folketingstidende 2004-05, 2. samling, forhandlingerne side 4129 og tillæg A side 7207 og 7209. Dette beslutningsforslag var en genfremsættelse af beslutningsforslag nr. B 14 fra folketingsåret 2003-04, men med justerede bemærkninger. Der henvises til Folketingstidende 2003-04, forhandlingerne side 2667 og tillæg A side 1388 og 1389.</p>\r\n      <p class=\"Tekst9\">Det eksisterende forbud mod hash har ikke begrænset forbruget og salget af hash i løbet af de sidste 30 år. Forbuddet medfører kun, at der sker en kriminalisering af den fjerdedel af Danmarks befolkning (jf. gallup-undersøgelse refereret i Berlingske Tidende den 8. juli 2001), som bruger eller har prøvet hash. Det nedbryder efter Enhedslistens opfattelse på en meget uheldig måde respekten for anden lovgivning. Desuden virker informationsmateriale om rusmidler og stoffer utroværdig, når borgere oplever hash som et blødt rusmiddel på linje med alkohol. Dertil kommer, at det kriminelle miljø høster store gevinster ved det enorme og i dag ulovlige salg af hash. Ifølge oplysninger fra rigspolitiet (DR TV, Indefra: »Skal hashen gives fri?«, den 18. marts 2003, DR2) omsættes i Danmark 25-30 t hash om året. Prisen på gadeplan ligger meget konstant, men varierer i forhold til kvalitet og det købte kvantum. Det er ikke Enhedslisten bekendt, hvorledes prisen fastsættes, men vi antager, at profitten og risikotillægget ved den ulovlige import og transport og det ulovlige salg ligger på omkring 30 kr. pr. gram. Indtægten ved salg m.v. ville i stedet kunne komme statskassen til gode. Ved hjælp af afgifter som f.eks. på tobaksvarer kunne staten tjene op mod 1 mia. kr. om året med en omsætning på det nuværende niveau.</p>\r\n      <p class=\"Tekst9\">Det er muligt, at lukningen af Pusher Street på Christiania i foråret 2004 har begrænset salget af hash, idet det kan være vanskeligere for turister og småforbrugere at finde de nye salgssteder. Men det er samtidig gået, som Københavns Politi og Justitsministeriet advarede om i notat af 7. marts 2003 og notits af 11. marts 2003, at hashen er flyttet ud i gaderne og foregår sammen med salg af hårde stoffer, der er langt farligere og mere vanedannende. Samtidig sker der også salg til børn, og børn bruges som stikirenddrenge og vagter for push-erne. Der foregår også en kamp om det meget lukrative hashmarked, og det er en væsentlig medvirkende årsag til de mange skyderier, vi har set i de seneste måneder, især i København. Der er kommet langt flere skydevåben og en større råhed og brutalitet, end der tidligere er set i Danmark. Enhedslisten finder derfor, at det er meget påtrængende at finde en løsning på problemerne omkring salget af hash.</p>\r\n      <p class=\"Tekst9\">Enhedslisten ønsker ikke, at en legalisering af hash skal få forbruget til at stige – forbrug af selv bløde rusmidler bør altid ske med måde. Men Enhedslisten ser gerne, at forbruget af hårde stoffer erstattes af hash, og det er der en mulighed for, hvis hashhandel gøres lovlig og hash forhandles langt væk fra de hårde stoffer. Salg af hash bør følge aldersgrænsen for alkohol, og det vil sige, at der ikke bør sælges hash til unge under 16 år.</p>\r\n      <p class=\"Tekst9\">Enhedslisten mener, at danske apoteker vil være egnede til at sælge hash (som de også gjorde, før det blev forbudt), da apotekerne har erfaring med at sælge og vejlede om produkter, som er farlige ved overdosering. Men »coffee shop-modellen«, som kendes fra Holland, er også en mulighed. Cannabis skal kunne dyrkes i private haver og kommercielt på licens i Danmark. Derudover skal den danske stat eller en særlig importvirksomhed med eneret importere fra lande, hvor produktion og salg er lovligt og finder sted på fair trade-vilkår. Prisen skal fastsættes i samarbejde med Konkurrencestyrelsen og give plads for afgift og normal profit. Provenuet fra afgiften bør bl.a. finansiere behandling af misbrug og en nuanceret informationskampagne målrettet unge.</p>\r\n      <p class=\"Tekst9\">Såfremt forslaget om legalisering af hash ikke kan opnå flertal i Folketinget, vil Enhedslisten arbejde for, at der bliver nedsat et ekspertudvalg, der kan se på, hvad man gør i andre lande, og overveje forskellige muligheder for at reducere salget og den organiserede kriminalitet, der i dag sidder på hashsalget. Der er tale om et så stort problem, at det er nødvendigt at prøve andre metoder end det, man uden held har forsøgt i de sidste mange år.</p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Line Barfod </span>(EL):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om legalisering af hash.</p>\r\n      <p class=\"ForslagsNummer\">(Beslutningsforslag nr. B 131).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2008/1 BF 131",
            "stateLabel": "Bortfaldet",
            "references": [
                {
                    "shortName": "2008/1 BSF 131",
                    "title": "Forslag til folketingsbeslutning om legalisering af hash",
                    "presentationName": "Beslutningsforslag som fremsat",
                    "documentTypeId": 480,
                    "documentId": 123919,
                    "eliUri": "/eli/ft/20081BB00131",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/beslutningsforslag/b131/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "18/03/2009"
        },
        {
            "displayName": "Accession",
            "displayValue": "20081BB00131"
        },
        {
            "displayName": "Entydig dokumentidentifikation",
            "displayValue": "AX010945"
        },
        {
            "displayName": "Dato for førstegangsindlæggelse",
            "displayValue": "18/03/2009"
        },
        {
            "displayName": "Dato for indlæggelse",
            "displayValue": "30/09/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "131"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}