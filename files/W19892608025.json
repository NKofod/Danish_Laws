{
    "id": 32315,
    "title": "Afslag på ansøgning om tilladelse til lokal radiovirksomhed ",
    "documentTypeId": "240",
    "isSagsforlobPeriodValid": false,
    "shortName": "KEN nr 26080 af 20/03/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Det lokale nævn giver afslag på en ansøgning om sendetilladelse med  \r\n\r\n henvisning til karakteren af radioens hidtidige udsendelser. </I> </P>  \r\n\r\n<P> <I>Udvalget fandt, at de lokale nævn i deres skøn ved fornyelse af  \r\n\r\n sendetilladelse kan lade karakteren af en stations hidtidige udøvelse af  \r\n\r\n programvirksomhed indgå som et væsentligt moment. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afslag på ansøgning om tilladelse til lokal  \r\n\r\n radiovirksomhed </H1>  \r\n\r\n<P></P>  \r\n\r\n<BR>  \r\n\r\n<P>Udvalget har på møder den 27. februar og den 20. marts 1989 behandlet en  \r\n\r\n klage fra Radio Romer over en afgørelse om afslag på foreningens ansøgning om  \r\n\r\n sendetilladelse, som Lokalradio- og tv-nævnet for Københavns Kommune har  \r\n\r\n meddelt i skrivelse af 10. januar 1989. </P>  \r\n\r\n<P>I skrivelsen fra nævnet hedder det, at det er nævnets opfattelse, at det  \r\n\r\n ikke med det antal frekvenser, der er til rådighed, vil være muligt at  \r\n\r\n imødekomme samtlige ansøgninger. </P>  \r\n\r\n<P>Ved sin gennemgang af ansøgningerne har nævnet foretaget et udvalg med  \r\n\r\n henlik på et så alsidigt og varieret lokalradioudbud som muligt. </P>  \r\n\r\n<P>I et brev af 5. februar 1989 har Radio Romer klaget over nævnets  \r\n\r\n afgørelse. Det hedder i klagen, at nævnets afslag giver et urimeligt kort  \r\n\r\n varsel til eventuelt at afvikle radioen. </P>  \r\n\r\n<P>Det afvises endvidere, at der skulle være tale om frekvensmangel, og at  \r\n\r\n det kan bruges som begrundelse for afslaget. </P>  \r\n\r\n<P>Endelig fremhæves det, at radioen - i modsætning til de fleste andre - er  \r\n\r\n en udpræget taleradio, og at den netop derfor, under hensynet til at sikre  \r\n\r\n området en samlet programvirksomhed af alsidig karakter, burde have en  \r\n\r\n tilladelse. </P>  \r\n\r\n<P>I en skrivelse af 16. februar oplyser nævnet, at da antallet af  \r\n\r\n ansøgninger til behandling kunne overstige 40, måtte der efter nævnets  \r\n\r\n opfattelse nødvendigvis foretages en begrænsning. </P>  \r\n\r\n<P>Nævnet er klar over, at det ikke med de givne sendetilladelser har været  \r\n\r\n muligt at dække alle særinteresser og alle mindre målgrupper, men nævnet er  \r\n\r\n af den opfattelse, at noget sådant heller ikke er praktisk gennemførligt med  \r\n\r\n det givne antal frekvenser. </P>  \r\n\r\n<P>Endelig mener nævnet, at Radio Romers målgruppe - pensionisterne -  \r\n\r\n tilgodeses af andre lokalradioer, som har fået tilsagn om sendetilladelse.  \r\n\r\n</P>  \r\n\r\n<P>Nævnets skrivelse er vedlagt en båndoptagelse af en udsendelse fra Radio  \r\n\r\n Romer. </P>  \r\n\r\n<P>I en skrivelse af 2. marts 1989 fra udvalget til nævnet, oplyses det, at  \r\n\r\n sagen har været behandlet på udvalgets møde den 27. februar 1989. Udvalget  \r\n\r\n forstår, at det bånd, nævnet har medsendt, skal illustrere den form for  \r\n\r\n personcentreret journalistik, der udøves af Radio Romer. </P>  \r\n\r\n<P>Udvalget beder i den anledning nævnet oplyse, hvorvidt en vurdering af  \r\n\r\n radioudsendelsernes karakter er indgået i grundlaget for dets beslutning. I  \r\n\r\n bekræftende fald anmodes nævnet om at meddele klageren dette. Endvidere  \r\n\r\n udbeder udvalget sig underretning om udfaldet af sagens fornyede behandling i  \r\n\r\n nævnet. </P>  \r\n\r\n<P>Nævnet har i en skrivelse af 14. marts 1989 oplyst, at det den 6. marts  \r\n\r\n 1989 har behandlet sagen på ny. </P>  \r\n\r\n<P>Det bekræftes, at det er indgået som et element i grundlaget for nævnets  \r\n\r\n flertals afgørelse, at Radio Romer i et vist omfang udøver en egenartet  \r\n\r\n journalistik med angreb på og ringeagtsytringer over for bestemte, navngivne  \r\n\r\n personer. </P>  \r\n\r\n<P>Nævnet har i en skrivelse af 14. marts 1989 meddelt Radio Romer dette  \r\n\r\n supplerende element i afgørelsen. </P>  \r\n\r\n<P>Ved behandlingen af sagen har udvalget lagt vægt på, at der, efter det  \r\n\r\n oplyste om de kriterier, der har ligget til grund for nævnets skøn, ikke  \r\n\r\n foreligger holdepunkter for at tilsidesætte dette. </P>  \r\n\r\n<P>Udvalget vedr. Lokal Radio og TV har ikke fundet grundlag for at  \r\n\r\n tilsidesætte nævnets afgørelse. </P>  \r\n\r\n<P>Udvalgets afgørelse er enstemmig. </P>  \r\n\r\n<P>Udvalget har senere i brev af 18. april 1989 uddybet sin afgørelse med  \r\n\r\n følgende: </P>  \r\n\r\n<P>I skrivelse af 28. marts 1989 har De gjort gældende, at den af udvalget  \r\n\r\n ved skrivelse af 21. marts 1989 trufne afgørelse - hvorefter udvalget ikke  \r\n\r\n fandt grundlag for at tilsidesætte den af Radio- og tv-nævnet for Københavns  \r\n\r\n Kommune trufne afgørelse om afslag på Deres ansøgning om sendetilladelse - er  \r\n\r\n ulovlig. De har herved navnlig henvist til, at de har været uberettiget at  \r\n\r\n lægge vægt på en vurdering af radioudsendelsernes karakter, således som denne  \r\n\r\n er illustreret gennem en båndoptagelse, der af nævnet var medsendt til  \r\n\r\n udvalget. </P>  \r\n\r\n<P>I den andledning skal udvalget meddele, at de lokale nævn i deres skøn ved  \r\n\r\n fornyelse af sendetilladelse er berettigede til at lade karakteren af en  \r\n\r\n stations hidtidige udøvelse af programvirksomheden indgå som et væsentligt  \r\n\r\n moment. Udvalget kan i øvrigt henholde sig til den trufne afgørelse. Det  \r\n\r\n tilføjes, at den omhandlede båndoptagelse fortsat er i det lokale nævns  \r\n\r\n besiddelse, og at De, hvis De ønsker det, efter nærmere aftale med nævnets  \r\n\r\n sekretariat kan få lejlighed til at høre det. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19892608025"
        },
        {
            "displayName": "Entydig dokumentidentifikation",
            "displayValue": "CA000226"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26080"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "20/03/1989"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "4300-89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}