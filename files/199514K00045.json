{
    "id": 108612,
    "title": "1995 BTL 45   BETÆNKNING OVER FORSLAG TIL LOV OM ÆNDRING AF LOV OM MÆRKNING AF   VIDEOGRAMMER    NR L 45 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 45",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 45 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om mærkning af  \r\n\r\n videogrammer <BR>  \r\n\r\n Nr L 45 1995-96, 1. samling </P>  \r\n\r\n<P></P>  \r\n\r\n<P>Afgivet af Kulturudvalget </P>  \r\n\r\n<P></P>  \r\n\r\n<P>Afgivet: 19951129 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder. </P>  \r\n\r\n<P>Der er af kulturministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Dansk Folkepartis medlemmer) lovforslaget til  \r\n\r\n<I>vedtagelse</I> med det stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>vedtagelse uændret.</I>  </P>  \r\n\r\n<P>Et <I>andet mindretal</I> (Dansk Folkepartis medlem af udvalget)  \r\n\r\n indstiller lovforslaget til <I>forkastelse</I> ved 3. behandling. Dansk  \r\n\r\n Folkeparti mener, at loven om mærkning af videogrammer sagtens kan revideres  \r\n\r\n på nuværende tidspunkt, nemlig derved, at loven ophæves. Ligesom statsmagten  \r\n\r\n ikke skal give støtte til en bestemt slags kunst, skal statsmagten efter  \r\n\r\n Dansk Folkepartis mening heller ikke kunne udelukke en bestemt slags  \r\n\r\n filmkunst fra at blive set på video. </P>  \r\n\r\n<P>Censur er i praksis umulig at gennemføre. Det er ofte forekommende, at  \r\n\r\n børn under 16 år alligevel ser film, der er forbudt for børn under 16 år  \r\n\r\n enten i biografen, i tv eller på video. </P>  \r\n\r\n<P>Dansk Folkeparti ser hellere en slags varedeklaration på film af alle  \r\n\r\n slags. Branchens distributører kan selv udpege et panel, der kan vurdere  \r\n\r\n filmene og give dem en anbefaling. </P>  \r\n\r\n<P>En sådan anbefaling kan både indeholde en bedømmelse af pædagogiske,  \r\n\r\n kunstneriske og underholdningsmæssige kvaliteter. Det er imidlertid ikke  \r\n\r\n nødvendigt at lave nogen lovgivning for at danne et sådant panel, som  \r\n\r\n branchen selv vil finde vigtigt i filmcensurens fravær. </P>  \r\n\r\n<P>Der cirkulerer imidlertid i dag så mange voldsvideoer blandt børn og unge,  \r\n\r\n at uanset om man censurerer videoerne eller ej, vil markedet alligevel være  \r\n\r\n dækket. Desuden er det en kendsgerning, at det forbudte virker umådeligt  \r\n\r\n tiltrækkende på specielt unge, der skal afprøve samfundets og forældrenes  \r\n\r\n grænser. De unge kan sagtens finde veje til at omgå censuren. </P>  \r\n\r\n<P>Der er kun argumenter for at ophæve Statens Filmcensur og censuren af  \r\n\r\n videoer, der årligt koster de danske skatteydere mange penge. Forbrugerne af  \r\n\r\n film har ikke meget ud af den negative vejledning, som filmcensuren er udtryk  \r\n\r\n for, men burde - hvis der overhovedet skal eksistere et organ på området -  \r\n\r\n snarere være hjulpet af et positivt panel oprettet af branchen. Et positivt  \r\n\r\n anbefalingspanel vil have den fordel, at det vil være af kommerciel værdi for  \r\n\r\n distributørerne og vil være udmærket for forældre, der vil give deres børn  \r\n\r\n kvalitet, og for tv-stationer, der vil købe film. </P>  \r\n\r\n<P>Loven om filmcensur er et eksempel på en af de love, der sagtens kan  \r\n\r\n ophæves, uden at det betyder nogen problemer for det danske samfund, så  \r\n\r\n hvorfor ikke gøre det? </P>  \r\n\r\n<P>ÆndringsforslagAf <I>kulturministeren</I> , tiltrådt af et <I>flertal</I>  \r\n\r\n (udvalget med undtagelse af SF og DF): </P>  \r\n\r\n<P>Til § 1 <B>1)</B>  <I>Nr. 1</I> affattes således: </P>  \r\n\r\n<P> <B>&#187;1.</B>  <I>§ 9, stk. 3,</I> ophæves.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Ved ændringsforslaget foreslås lovens revisionsbestemmelse  \r\n\r\n ophævet. Bestemmelsen er overflødig, da der til enhver tid kan </P>  \r\n\r\n<P>fremsættes forslag om ændring af loven om mærkning af videogrammer. </P>  \r\n\r\n<P>Hanne Andersen (S) fmd. <I>Søren Hansen (S) Eva Fatum (S) Poul Qvist  \r\n\r\n Jørgensen (S) Peder Sass (S) Margrete Auken (SF) Elsebeth Gerner Nielsen (RV)  \r\n\r\n Aage Frandsen (SF) Peter Duetoft (CD) Ester Larsen (V) Helge Sander (V) Lars  \r\n\r\n Løkke Rasmussen (V)</I> nfmd. <I>Hans Christian Schmidt (V) Torben  \r\n\r\n Rechendorff (KF) Agnete Laustsen (KF) Brian Mikkelsen (KF) Ole Donner  \r\n\r\n (DF)</I> Fremskridtspartiet og Enhedslisten havde ikke medlemmer i udvalget.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "05/12/1995"
        },
        {
            "displayName": "Accession",
            "displayValue": "199514K00045"
        },
        {
            "displayName": "Entydig dokumentidentifikation",
            "displayValue": "CL000165"
        },
        {
            "displayName": "Dato for førstegangsindlæggelse",
            "displayValue": "05/12/1995"
        },
        {
            "displayName": "Dato for indlæggelse",
            "displayValue": "05/12/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "45"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}