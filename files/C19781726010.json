{
    "id": 51122,
    "title": "Cirkulæreskrivelse om ledningers forhold til veje (Til samtlige vejbestyrelser) ",
    "documentTypeId": "210",
    "isSagsforlobPeriodValid": false,
    "shortName": "CIS nr 17260 af 27/11/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om ledningers forhold til  \r\n\r\n veje </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige vejbestyrelser) </P>  \r\n\r\n<BR>  \r\n\r\n<P>Lov om offentlige veje indeholder i § 106 nærmere regler om ledningsejeres  \r\n\r\n forpligtelser og rettigheder i forbindelse med offentligt vejareal.  \r\n\r\n Udgangspunktet for tilstedeværelsen af ledninger i vejareal er, at  \r\n\r\n ledningsejeren er forpligtet til på egen bekostning at flytte ledninger i  \r\n\r\n sådanne arealer i forbindelse med vejens regulering og omlægning. Denne  \r\n\r\n regler gælder dog kun, såfremt flytningen er begrundet i et egentligt  \r\n\r\n vejarbejde, men ikke i tilfælde, hvor flytningen skyldes f.eks.  \r\n\r\n ledningsarbejder, der ikke tjener vejformål. Tilsvarende regler gælder for  \r\n\r\n ledninger i private fællesveje, jfr. privatvejslovens § 50-52. </P>  \r\n\r\n<P>Anvendelsen af de nævnte bestemmelser i praksis har været gjort til  \r\n\r\n genstand for forhandling mellem repræsentanter for teleadministrationerne og  \r\n\r\n nærværende ministerium. Der er herunder peget på, at udgifterne ved flytning  \r\n\r\n af teleledninger kan andrage endog meget betydelige beløb. </P>  \r\n\r\n<P>Erfaringen viser, at der ved en kontakt mellem vejbestyrelse og  \r\n\r\n teleadministration på et tidligt stadium af vejprojektets tilblivelse ofte  \r\n\r\n vil kunne aftales mindre ændringer i vejprojektet uden nogen skade for dette,  \r\n\r\n hvorved der vil kunne spares betydelige beløb for teleadministrationen. </P>  \r\n\r\n<P>Tilsvarende betragtninger kan gøres gældende, hvor vejarbejder i større  \r\n\r\n omfang kan antages at berøre andre ledningsejere end teleadministrationerne.  \r\n\r\n</P>  \r\n\r\n<P>Da ministeriet finder, at der må tillægges det omhandlede hensyn betydelig  \r\n\r\n samfundsøkonomisk vægt, finder man det rigtigt, at vejbestyrelserne så  \r\n\r\n tidligt som muligt orienterer vedkommende ledningsejer om påtænkte  \r\n\r\n vejarbejder, der kan forventes at nødvendiggøre midlertidig eller permanent  \r\n\r\n flytning af ledninger, samt optager forhandling med vedkommende ledningsejer  \r\n\r\n om de pågældende vejarbejder, således at der i videst muligt omfang kan tages  \r\n\r\n hensyn til ledningsejerens interesser. </P>  \r\n\r\n<P>Kan der ikke tilvejebringes enighed mellem vejbestyrelsen og vedkommende  \r\n\r\n teleadministration om projektet, bør dette ikke iværksættes, forinden udløbet  \r\n\r\n af den i vejlovgivningen gældende klagefrist på fire uger. I forbindelse med  \r\n\r\n behandlingen herefter vil spørgsmålet om at tillægge klagen opsættende  \r\n\r\n virkning blive overvejet af ministeriet som klageinstans. </P>  \r\n\r\n<P>I forbindelse hermed kan det oplyses, at vejdirektoratet den 28. juli 1977  \r\n\r\n har udsendt almindelige og supplerende betingelser for udførelse af  \r\n\r\n ledningsanlæg i eller over hovedlandeveje til amtskommuner og kommuner, der  \r\n\r\n bistår staten ved bestyrelse af hovedlandeveje. De nævnte betingelser, der  \r\n\r\n indeholder nærmere regler om vilkår i forbindelse med udførelse af  \r\n\r\n ledningsarbejder i eller over veje, er udformet i samarbejde mellem  \r\n\r\n vejdirektoratets teknikere og repræsentanter for amtskommuner og kommuner  \r\n\r\n efter drøftelse med følgende repræsentanter for ledningsejerne: </P>  \r\n\r\n<P> Danske EL-værkers forening, </P>  \r\n\r\n<P> Post- og telegrafvæsenet, </P>  \r\n\r\n<P> Københavns telefon A/S, </P>  \r\n\r\n<P> Jysk telefon A/S, </P>  \r\n\r\n<P> Fyns kommunale telefonselskab, </P>  \r\n\r\n<P> Danske Fjernvarmeværkers Forening, </P>  \r\n\r\n<P> Dansk vandteknisk forening, </P>  \r\n\r\n<P> Dansk gasteknisk Forening, </P>  \r\n\r\n<P> Belysningsvæsenet, </P>  \r\n\r\n<P> Københavns Vandforsyning, </P>  \r\n\r\n<P> Dansk Olie og Naturgas A/S. </P>  \r\n\r\n<P>Betingelserne er udarbejdet med henblik på hovedlandeveje og eventuelt  \r\n\r\n landeveje såvel under bymæssige som under landlige forhold. Det vil dog  \r\n\r\n formentlig være nødvendigt at udvise større smidighed ved administration af  \r\n\r\n bestemmelserne i byområder på grund af de særlige forhold her. </P>  \r\n\r\n<P>Langt de fleste amtsråd har besluttet at lægge de nævnte betingelser til  \r\n\r\n grund ved administration af ledningsarbejder i landeveje. </P>  \r\n\r\n<P>Man er bekendt med, at en under kommunernes landsforening nedsat  \r\n\r\n arbejdsgruppe for tiden nærmere drøfter spørgsmålet om bl.a. anvendeligheden  \r\n\r\n af de foran omtalte regler også for det kommunale vejnet, herunder  \r\n\r\n spørgsmålet om behovet for udarbejdelsen af eventuelt supplerende materiale  \r\n\r\n til kommunerne. </P>  \r\n\r\n<P>Da ledningsejerne lægger vægt på, at der i videst mulig udstrækning gælder  \r\n\r\n ensartede regler for ledningsarbejder i vejareal, skal ministeriet henstille,  \r\n\r\n at de foran omtalte betingelser for ledningsarbejde indtil videre i videst  \r\n\r\n muligt omfang lægges til grund ved ledningsarbejder i kommuneveje. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Ministeriet for offentlige arbejder, den  \r\n\r\n 27. november 1978. </I> </P>  \r\n\r\n<P CLASS=UNDERSKREVET-AF ALIGN=CENTER>Ivar Hansen </P>  \r\n\r\n<P CLASS=MINISTER ALIGN=RIGHT>/Leif Larsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19781726010"
        },
        {
            "displayName": "Entydig dokumentidentifikation",
            "displayValue": "CM009948"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/12/2015"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "17260"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "27/11/1978"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Min.f.off.arb., j.nr.560-06-106-15"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}