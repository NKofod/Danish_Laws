{
    "id": 170022,
    "title": "Cirkulæreskrivelse om overførelse af kompetence i benådningssager til Direktoratet for Kriminalforsorgen",
    "documentTypeId": "210",
    "isSagsforlobPeriodValid": true,
    "shortName": "CIS nr 9285 af 30/04/2015",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulæreskrivelse om overførelse af kompetence i benådningssager til Direktoratet for Kriminalforsorgen</p>\r\n<p style=\"text-align: justify;\">\r\n   <span class=\"Bold\">1.</span> Lov nr. 739 af 25. juni 2014 om ændring af straffeloven, lov om fuldbyrdelse af straf m.v., retsplejeloven og lov om Offerfonden (Reorganisering af kriminalforsorgen, herunder begrænsning af klageadgangen) træder i kraft den 6. maj 2015, jf. bekendtgørelse nr. 388 af 9. april 2015.</p>\r\n<p style=\"text-align: justify;\">I forbindelse med lovens ikrafttræden vil det direkte referat for Direktoratet for Kriminalforsorgen blive ophævet, og det indebærer et behov for at overføre kompetence i benådningssager til Direktoratet for Kriminalforsorgen, jf. nærmere nedenfor.</p>\r\n<p style=\"text-align: justify;\">\r\n   <span class=\"Bold\">2.</span> Benådning sker ved kongelig resolution efter indstilling fra Justitsministeriet (dvs. Direktoratet for Kriminalforsorgen), medmindre der er tale om at eftergive frihedsstraffe på indtil 40 dage, eller om at imødekomme en ansøgning om, at en uforskyldt varetægtsperiode, i stedet for at udløse erstatning efter retsplejelovens § 1018 a, bringes til afkortning i en ikke fuldbyrdet frihedsstraf. I disse tilfælde er Justitsministeriet (dvs. Direktoratet for Kriminalforsorgen) generelt bemyndiget til at træffe afgørelse om benådning, jf. kongelig resolution af 24. juni 1975 og kongelig resolution af 26. august 1981.</p>\r\n<p style=\"text-align: justify;\">Det fremgår endvidere af udsættelses- og benådningsbekendtgørelsen, at afgørelser om afslag på benådning træffes af Direktoratet for Kriminalforsorgen.</p>\r\n<p style=\"text-align: justify;\">\r\n   <span class=\"Bold\">3.</span> Det følger af lovforslaget (L 190), der førte til vedtagelsen af lov nr. 739 af 25. juni 2014, at benådning også fremover vil ske efter indstilling fra justitsministeren, og at det i den forbindelse er hensigten, at indstillingen til Dronningen ved Justitsministeriets foranstaltning også fremover sker efter forudgående sagsbehandling (herunder partshøring mv.) i Direktoratet for Kriminalforsorgen.</p>\r\n<p style=\"text-align: justify;\">Det følger også af lovforslaget, at Direktoratet for Kriminalforsorgen skal træffe afgørelse vedrørende benådning i samme omfang som hidtil. Som følge af ophævelsen af det direkte referat skal kompetence i benådningssager derfor overføres fra Justitsministeriet til Direktoratet for Kriminalforsorgen.</p>\r\n<p style=\"text-align: justify;\">\r\n   <span class=\"Bold\">4.</span> På den baggrund bestemmes hermed, at beføjelser – til for det første at eftergive frihedsstraffe på indtil 40 dage og for det andet at imødekomme ansøgning om, at en uforskyldt varetægtsperiode, i stedet for at udløse erstatning efter retsplejelovens § 1018 a, bringes til afkortning i en ikke fuldbyrdet frihedsstraf – der efter kongelig resolution af 24. juni 1975 og kongelig resolution af 26. august 1981 er tillagt Justitsministeriet, pr. 6. maj 2015 udøves af Direktoratet for Kriminalforsorgen.</p>\r\n<p>Der er ikke mulighed for at klage til Justitsministeriet over Direktoratet for Kriminalforsorgens afgørelser om benådning, jf. straffuldbyrdelseslovens § 111, stk. 1.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 30. april 2015</p><p class=\"Sign1\" align=\"center\">Mette Frederiksen</p><p class=\"Sign2\" align=\"right\">/ Rikke Freil Laulund</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/05/2015"
        },
        {
            "displayName": "Accession",
            "displayValue": "C20150928510"
        },
        {
            "displayName": "Entydig dokumentidentifikation",
            "displayValue": "AA008961"
        },
        {
            "displayName": "Dato for førstegangsindlæggelse",
            "displayValue": "05/05/2015"
        },
        {
            "displayName": "Dato for indlæggelse",
            "displayValue": "05/05/2015"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9285"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "30/04/2015"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2013-1922-0018"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}