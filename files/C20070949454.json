{
    "id": 31332,
    "title": "Orientering om ændring af lov om kompensation til handicappede i erhverv m.v.",
    "documentTypeId": "200",
    "isSagsforlobPeriodValid": true,
    "shortName": "SKR nr 9494 af 23/05/2007",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Orientering  \r\n\r\n om ændring af lov om kompensation til handicappede i  \r\n\r\n<BR>  \r\n\r\n erhverv m.v.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Folketinget har den 22. maj 2007 vedtaget L 149 &#150; forslag til  \r\n\r\n lov om ændring af lov om kompensation til handicappede i erhverv m.v.  \r\n\r\n</P>  \r\n\r\n<P class=\"TekstV\">  \r\n\r\n Loven træder i kraft den 1. juli 2007. Det er staten i  \r\n\r\n jobcentret, der administrerer loven.  \r\n\r\n</P>  \r\n\r\n<P class=\"TekstV\">  \r\n\r\n Loven, som er vedtaget ved 3. behandlingen, kan ses på  \r\n\r\n Folketingets hjemmeside  \r\n\r\n<U>  \r\n\r\n<A href=\"http://www.ft.dk/\">  \r\n\r\n www.ft.dk  \r\n\r\n</A></U>,  \r\n\r\n hvor lovforslaget med bemærkninger også kan ses. (Under dokumenter:  \r\n\r\n lovforslag  \r\n\r\n fordelt på ministerområde/beskæftigelsesministeriet/ af ministeren.  \r\n\r\n Vedtagne.)  \r\n\r\n</P>  \r\n\r\n<P class=\"TekstV\">  \r\n\r\n I lov om kompensation til handicappede i erhverv m.v. har det  \r\n\r\n siden 1988 været muligt at yde personlig assistance til personer med et  \r\n\r\n fysisk  \r\n\r\n handicap (synshandicappede, ordblinde, hørehandicappede og andre med en  \r\n\r\n betydelig nedsat fysisk funktion). Der kan bevilges personlig assistance til  \r\n\r\n selvstændige, lønmodtagere, førtidspensionister i job, fleksjobbere og til  \r\n\r\n ledige, der deltager i virksomhedspraktik eller er ansat i et løntilskudsjob  \r\n\r\n efter lov om en aktiv beskæftigelsesindsats.  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n<I>  \r\n\r\n Lovændringen, der træder i kraft den 1. juli 2007, betyder at:  \r\n\r\n</I>  \r\n\r\n</B>  \r\n\r\n</P>  \r\n\r\n<P class=\"Pind\">  \r\n\r\n<B>  \r\n\r\n -  \r\n\r\n &#9;  \r\n\r\n Målgruppen for personlig assistance udvides til at omfatte  \r\n\r\n personer med en varig og betydelig nedsat psykisk funktionsnedsættelse.  \r\n\r\n</B>  \r\n\r\n</P>  \r\n\r\n<P class=\"TekstV\">  \r\n\r\n Personer med en fysisk og personer med en psykisk funktionsnedsættelse  \r\n\r\n ligestilles i forhold til mulighederne for personlig assistance i lov om  \r\n\r\n kompensation til handicappede i erhverv m.v.  \r\n\r\n</P>  \r\n\r\n<P class=\"TekstV\">  \r\n\r\n Formålet med ændringen af loven er at øge muligheden for, at  \r\n\r\n personer med en psykisk funktionsnedsættelse kan komme i beskæftigelse. Mange  \r\n\r\n personer med psykiske funktionsnedsættelser har ressourcer at bidrage med i  \r\n\r\n forhold  \r\n\r\n til arbejdsmarkedet, og de vil gerne deltage på arbejdsmarkedet. For nogle af  \r\n\r\n disse personer kan det være vanskeligt at få og bevare beskæftigelsen,  \r\n\r\n såfremt  \r\n\r\n der ikke ydes kompensation for deres funktionsnedsættelse i form af personlig  \r\n\r\n assistance.  \r\n\r\n</P>  \r\n\r\n<P class=\"TekstV\">  \r\n\r\n Lovens indhold i forhold til personlig assistance til personer  \r\n\r\n med en fysisk funktionsnedsættelse ændres ikke. Der sker alene den  \r\n\r\n redaktionelle ændring, at de i loven nævnte fire målgrupper  \r\n\r\n (synshandicappede,  \r\n\r\n ordblinde, hørehandicappede og andre med en betydelig nedsat fysisk funktion)  \r\n\r\n med lovændringen under ét betegnes som personer med en varig og betydelig  \r\n\r\n fysisk funktionsnedsættelse.  \r\n\r\n</P>  \r\n\r\n<P class=\"TekstV\">  \r\n\r\n Ændringen af loven bygger på en forsøgsordning med personlig  \r\n\r\n assistance for personer med en psykisk funktionsnedsættelse, der har været  \r\n\r\n gennemført i en række AF-regioner i perioden 2003-2007 af De Samvirkende  \r\n\r\n Invalideorganisationer.  \r\n\r\n</P>  \r\n\r\n<P class=\"TekstV\">  \r\n\r\n<I>  \r\n\r\n Personlig  \r\n\r\n assistanceordningens nye målgruppe  \r\n\r\n</I>  \r\n\r\n</P>  \r\n\r\n<P class=\"TekstV\">  \r\n\r\n Personer med en psykisk funktionsnedsættelse er en fælles  \r\n\r\n betegnelse for forskellige typer af funktionsnedsættelser. Loven omfatter  \r\n\r\n derfor både personer, der har en psykisk funktionsnedsættelse i form af  \r\n\r\n sindslidelse og personer, der har en (kognitiv) funktionsnedsættelse i form  \r\n\r\n af  \r\n\r\n en hjerneskade eller udviklingshandicap. Fra den 1. juli 2007 kan personer  \r\n\r\n med  \r\n\r\n bl.a. ADHD, hjerneskader, sindslidelser eller udviklingshæmmede få tilknyttet  \r\n\r\n en personlig assistent i forbindelse med beskæftigelse.  \r\n\r\n</P>  \r\n\r\n<P class=\"TekstV\">  \r\n\r\n Der er ikke oplistet diagnosegrupper i loven, der kan få  \r\n\r\n tilknyttet en personlig assistance, da en sådan liste ikke vil være  \r\n\r\n udtømmende.  \r\n\r\n Nye undersøgelsesmetoder kan resultere i nye diagnosegruppers opdukken, og de  \r\n\r\n kendte grupper differentieres i takt med erhvervelse af ny viden.  \r\n\r\n</P>  \r\n\r\n<P class=\"TekstV\">  \r\n\r\n I tilfælde, hvor der er tvivl, om den enkelte er omfattet af  \r\n\r\n målgruppen for loven, vil staten i jobcenteret kunne indhente lægelige  \r\n\r\n oplysninger om den psykiske funktionsnedsættelse, der kan indgå i vurderingen  \r\n\r\n af, om den enkelte er omfattet af målgruppen for loven.  \r\n\r\n</P>  \r\n\r\n<P class=\"TekstV\">  \r\n\r\n Varig funktionsnedsættelse betyder, at funktionsnedsættelsen  \r\n\r\n ikke er af en midlertidig og forbigående karakter. Loven indeholder således  \r\n\r\n ikke mulighed for tilskud til personlig assistance for personer, der pådrager  \r\n\r\n sig f. eks. en midlertidig depression, der ikke har varige følgevirkninger,  \r\n\r\n eller fx erhverver sig en hjerneskade, hvor skaderne forsvinder ved  \r\n\r\n genoptræning.  \r\n\r\n</P>  \r\n\r\n<P class=\"TekstV\">  \r\n\r\n Loven omfatter ikke personer, der har problemer med at opnå  \r\n\r\n eller bevare beskæftigelse alene på grund af stofmisbrug, alkoholisme eller  \r\n\r\n lignende. Personer med et misbrug er omfattet af behandlingsmuligheder, der  \r\n\r\n sigter på at bringe misbruget til ophør og herigennem opnå eller fastholde  \r\n\r\n tilknytningen  \r\n\r\n til arbejdsmarkedet. En person, der har erhvervet sig en hjerneskade, som har  \r\n\r\n varige følgevirkninger, fx som følge af et alkoholmisbrug, vil være omfattet  \r\n\r\n af  \r\n\r\n loven.  \r\n\r\n</P>  \r\n\r\n<P class=\"Pind\">  \r\n\r\n<B>  \r\n\r\n -  \r\n\r\n &#9;  \r\n\r\n Fra den 1. juli 2007 skal ansøgningen om personlig assistance  \r\n\r\n indgives til staten i jobcenteret i den kommune, hvor personen med  \r\n\r\n funktionsnedsættelsen  \r\n\r\n er bosat.  \r\n\r\n</B>  \r\n\r\n</P>  \r\n\r\n<P class=\"TekstV\">  \r\n\r\n Det vil sige, at det er det jobcenter, hvor personen med  \r\n\r\n funktionsnedsættelsen er bosat, der skal vurdere, om personen skal have  \r\n\r\n støtte  \r\n\r\n til personlig assistance. Det er det jobcenter, hvor personen er bosat, der  \r\n\r\n har  \r\n\r\n det største kendskab til personens arbejdsevne. Det er endvidere jobcenteret  \r\n\r\n i  \r\n\r\n den kommune, hvor personen er bosat, der varetager beskæftigelsesindsatsen  \r\n\r\n over  \r\n\r\n for personer, der har en arbejdsevne. Det er derfor mest hensigtsmæssigt, at  \r\n\r\n det også er i dette jobcenter, at spørgsmålet om personlig assistance bliver  \r\n\r\n behandlet.  \r\n\r\n</P>  \r\n\r\n<P class=\"TekstV\">  \r\n\r\n Som følge af lovændringen skal nye bevillinger eller  \r\n\r\n forlængelse af eksisterende bevillinger fra den 1. juli 2007 indgives til  \r\n\r\n staten i jobcenteret i personens bopælskommune.  \r\n\r\n</P>  \r\n\r\n<P class=\"TekstV\">  \r\n\r\n<I>  \r\n\r\n Eksisterende bevillinger  \r\n\r\n</I>  \r\n\r\n</P>  \r\n\r\n<P class=\"TekstV\">  \r\n\r\n Refusionsanmodninger for eksisterende bevillinger afregnes i  \r\n\r\n 2007 fortsat af staten i det jobcenter, som har godkendt bevillingen, dvs. af  \r\n\r\n staten i jobcentret, hvor arbejdspladsen er beliggende. Pr. 1. januar 2008  \r\n\r\n skal  \r\n\r\n alle eksisterende bevillinger overflyttes til staten i jobcentret i personens  \r\n\r\n bopælskommune.  \r\n\r\n</P>  \r\n\r\n<P class=\"TekstV\">  \r\n\r\n Hvis det nuværende jobcenter har behov for at beholde den  \r\n\r\n fysiske sag, indtil jobcentret har modtaget og afsluttet  \r\n\r\n refusionsudbetalinger  \r\n\r\n for eksisterende bevillinger, bør jobcentret som minimum fremsende en  \r\n\r\n oversigt  \r\n\r\n med oplysninger om den enkelte bevilling til staten i det nye jobcenter. Til  \r\n\r\n brug for dette kan jobcenteret anvende vedlagte skema.  \r\n\r\n</P>  \r\n\r\n<P class=\"TekstV\">  \r\n\r\n Det foreslås, at jobcenteret i god tid før en bevilling udløber  \r\n\r\n eller før 1. januar 2008 orienterer virksomhederne og personerne med  \r\n\r\n funktionsnedsættelsen om, at nye ansøgninger eller forlængelser af  \r\n\r\n eksisterende  \r\n\r\n bevillinger skal sendes til jobcenteret i personens bopælskommune.  \r\n\r\n</P>  \r\n\r\n<P class=\"TekstV\">  \r\n\r\n<I>  \r\n\r\n Ansatte med bopæl i  \r\n\r\n f.eks. Sverige  \r\n\r\n</I>  \r\n\r\n</P>  \r\n\r\n<P class=\"TekstV\">  \r\n\r\n I dag er der flere eksempler på, at danske statsborgere er  \r\n\r\n bosat i Sverige, men arbejder i København. Med ændringen af loven er det ikke  \r\n\r\n muligt at overgive sagerne til bopælskommunen, da den er beliggende i et  \r\n\r\n andet  \r\n\r\n land.  \r\n\r\n</P>  \r\n\r\n<P class=\"TekstV\">  \r\n\r\n I disse tilfælde skal staten i jobcentret i den kommune, hvor  \r\n\r\n virksomheden er beliggende, fortsat modtage og behandle ansøgninger om  \r\n\r\n personlig assistance.  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Yderligere information  \r\n\r\n og vejledning  \r\n\r\n</B>  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Specialfunktionen for  \r\n\r\n Handicap i Vejle  \r\n\r\n</B>  \r\n\r\n rådgiver og vejleder om bevilling af personlig assistance  \r\n\r\n til personer med et psykisk handicap. Specialfunktionen kan kontaktes på  \r\n\r\n telefon 76 81&nbsp;63 55&nbsp;eller e-mail  \r\n\r\n<U>  \r\n\r\n<A href=\"mailto:specialfunktionen@vejle.dk\">  \r\n\r\n specialfunktionen@vejle.dk  \r\n\r\n</A></U>.  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Vidensnetværket for  \r\n\r\n handicap og beskæftigelse  \r\n\r\n</B>  \r\n\r\n , der er oprettet i regi af De Samvirkende Invalideorganisationer  \r\n\r\n kan fra  \r\n\r\n<I>  \r\n\r\n 1. oktober 2007  \r\n\r\n</I>  \r\n\r\n besvare  \r\n\r\n spørgsmål om de enkelte handicap på telefon 36 310 320 og e-mail  \r\n\r\n<U>  \r\n\r\n<A href=\"mailto:vidensnetvaerket@handicap.dk\">  \r\n\r\n vidensnetvaerket@handicap.dk  \r\n\r\n</A></U>.  \r\n\r\n</P>  \r\n\r\n<P class=\"TekstV\">  \r\n\r\n De Samvirkende Invalideorganisationer (DSI) tilbyder en række  \r\n\r\n<B>  \r\n\r\n informationsmøder for medarbejdere i  \r\n\r\n jobcentrene.  \r\n\r\n</B>  \r\n\r\n På møderne vil DSI fortælle om erfaringerne fra forsøget, der  \r\n\r\n danner baggrund for lovændringen. DSI fremsender en invitation til møderne,  \r\n\r\n der  \r\n\r\n ventes at blive afholdt efter sommerferien.  \r\n\r\n</P>  \r\n\r\n<P class=\"TekstV\">  \r\n\r\n Der er udarbejdet et  \r\n\r\n<B>  \r\n\r\n metodehæfte  \r\n\r\n</B>  \r\n\r\n ,  \r\n\r\n der giver svar på nogle af de spørgsmål, der kan opstå i sagsbehandlingen.  \r\n\r\n Pjecen vil blive fremsendt omkring lovens ikrafttræden, og vil også herefter  \r\n\r\n kunne downloades fra specialfunktionens hjemmeside,  \r\n\r\n<U>  \r\n\r\n<A href=\"http://www.bmhandicap.dk/\">  \r\n\r\n www.bmhandicap.dk  \r\n\r\n</A></U>.  \r\n\r\n</P>  \r\n\r\n<P class=\"TekstV\">  \r\n\r\n Der udarbejdes endvidere en  \r\n\r\n<B>  \r\n\r\n række pjecer  \r\n\r\n</B>  \r\n\r\n , der kort fortæller om ordningen med personlig assistance  \r\n\r\n til personer med et psykisk handicap. Pjecerne er rettet mod henholdsvis  \r\n\r\n personen med handicap, den personlige assistent og arbejdspladsen. Pjecerne  \r\n\r\n fremsendes til jobcentret omkring lovens ikrafttræden og kan ligeledes  \r\n\r\n downloades fra specialfunktionens hjemmeside,  \r\n\r\n<U>  \r\n\r\n<A href=\"http://www.bmhandicap.dk/\">  \r\n\r\n www.bmhandicap.dk  \r\n\r\n</A></U>.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Med venlig hilsen  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/07/2007"
        },
        {
            "displayName": "Accession",
            "displayValue": "C20070949454"
        },
        {
            "displayName": "Entydig dokumentidentifikation",
            "displayValue": "BE002522"
        },
        {
            "displayName": "Dato for førstegangsindlæggelse",
            "displayValue": "03/07/2007"
        },
        {
            "displayName": "Dato for indlæggelse",
            "displayValue": "03/07/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9494"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "23/05/2007"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., Arbejdsmarkedsstyrelsen, j.nr. 05-572-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}