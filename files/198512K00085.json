{
    "id": 112668,
    "title": "1985 LSF 85   FORSLAG TIL LOV OM ÆNDRING AF LOV OM ENERGIPOLITISKE FORANSTALTNINGER M.V.   (RISØS FORMÅL) ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 85",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 85 </P>  \r\n\r\n<P></P>  \r\n\r\n<P>Forslag til Lov om ændring af lov om energipolitiske foranstaltninger m.v.  \r\n\r\n (Risøs formål) </P>  \r\n\r\n<P></P>  \r\n\r\n<P>Fremsat af Energiministeriet </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov nr. 194 af 28. april 1976 om energipolitiske foranstaltninger </P>  \r\n\r\n<P>foretages følgende ændringer: </P>  \r\n\r\n<P>1. § 4, stk. 1 og 2, affattes således: </P>  \r\n\r\n<P>&#187;Forskningscenteret Risø har til formål at udføre naturvidenskabelig  \r\n\r\n</P>  \r\n\r\n<P>og teknologisk forskning og udviklingsarbejde med energi som </P>  \r\n\r\n<P>hovedområde. </P>  \r\n\r\n<P>Stk. 2. Risø rådgiver offentlige myndigheder i energimæssige og andre </P>  \r\n\r\n<P>spørgsmål, hvor forskningscenteret har særlige forudsætninger.&#171; </P>  \r\n\r\n<P>2. Overalt i loven ændres &#187;handelsministeren&#171; til:  \r\n\r\n &#187;energiministeren&#171; </P>  \r\n\r\n<P>og &#187;Handelsministeren&#171; til: &#187;Energiministeren&#171;. </P>  \r\n\r\n<P>3. Overalt i loven ændres &#187;Forsøgsanlæg Risø&#171; til: </P>  \r\n\r\n<P>&#187;Forskningscenteret Risø&#171;, &#187;Forsøgsanlægget&#171; ændres  \r\n\r\n til: &#187;Risø&#171;, </P>  \r\n\r\n<P>&#187;forsøgsanlægget&#171; til: &#187;Risø&#171; og  \r\n\r\n &#187;forsøgsanlæggets&#171; til: &#187;Risøs&#171;. </P>  \r\n\r\n<P>§ 2 </P>  \r\n\r\n<P>I lov nr. 199 af 24. maj 1972 om forskningsråd og planlægningsrådet </P>  \r\n\r\n<P>for forskningen, som ændret ved § 12 i lov nr. 142 af 21. marts </P>  \r\n\r\n<P>1973 og § 9 i lov nr. 194 af 28. april 1976, ændres i § 5, stk. 1, </P>  \r\n\r\n<P>&#187;Forsøgsanlæg Risø&#171; til: &#187;forskningscenteret Risø&#171;.  \r\n\r\n</P>  \r\n\r\n<P>§ 3 </P>  \r\n\r\n<P>I lov nr. 244 af 12. maj 1976 om sikkerhedsmæssige og miljømæssige </P>  \r\n\r\n<P>forhold ved atomanlæg m.v. ændres i § 11, stk. 3, &#187;forsøgsanlægget  \r\n\r\n</P>  \r\n\r\n<P>Risø&#171; til: &#187;forskningscenteret Risø&#171;. </P>  \r\n\r\n<P>§ 4 </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 199 </P>  \r\n\r\n<P>§ 1 </P>  \r\n\r\n<P>I lov nr. 194 af 28. april 1976 om energipolitiske foranstaltninger </P>  \r\n\r\n<P>foretages følgende ændringer: </P>  \r\n\r\n<P>1. § 4, stk. 1 og 2, affattes således: </P>  \r\n\r\n<P>&#187;Forskningscenteret Risø har til formål at udføre naturvidenskabelig  \r\n\r\n</P>  \r\n\r\n<P>og teknologisk forskning og udviklingsarbejde med energi som </P>  \r\n\r\n<P>hovedområde. </P>  \r\n\r\n<P>Stk. 2. Risø rådgiver offentlige myndigheder i energimæssige og andre </P>  \r\n\r\n<P>spørgsmål, hvor forskningscenteret har særlige forudsætninger.&#171; </P>  \r\n\r\n<P>2. Overalt i loven ændres &#187;handelsministeren&#171; til:  \r\n\r\n &#187;energiministeren&#171; </P>  \r\n\r\n<P>og &#187;Handelsministeren&#171; til: &#187;Energiministeren&#171;. </P>  \r\n\r\n<P>3. Overalt i loven ændres &#187;Forsøgsanlæg Risø&#171; til: </P>  \r\n\r\n<P>&#187;Forskningscenteret Risø&#171;, &#187;Forsøgsanlægget&#171; ændres  \r\n\r\n til: &#187;Risø&#171;, </P>  \r\n\r\n<P>&#187;forsøgsanlægget til: &#187;Risø&#171; og  \r\n\r\n &#187;forsøgsanlæggets&#171; til: &#187;Risøs&#171;. </P>  \r\n\r\n<P>§ 2 </P>  \r\n\r\n<P>I lov nr. 199 af 24. maj 1972 om forskningsråd og planlægningsrådet </P>  \r\n\r\n<P>for forskningen, som ændret ved § 12 i lov nr. 142 af 21. marts </P>  \r\n\r\n<P>1973 og § 9 i lov nr. 194 af 28. april 1976 ændres i § 5, stk. 1, </P>  \r\n\r\n<P>&#187;Forsøgsanlæg Risø&#171; til: &#187;forskningscenteret Risø&#171;.  \r\n\r\n</P>  \r\n\r\n<P>§ 3 </P>  \r\n\r\n<P>I lov nr. 244 af 12. maj 1976 om sikkerhedsmæssige og miljømæssige </P>  \r\n\r\n<P>forhold ved atomanlæg m.v. ændres i § 11, stk. 3, &#187;forsøgsanlægget  \r\n\r\n</P>  \r\n\r\n<P>Risø&#171; til: &#187;forskningscenteret Risø&#171;. </P>  \r\n\r\n<P>§ 4 </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>1. Efter § 4 i lov om energipolitiske foranstaltninger har </P>  \r\n\r\n<P>Forsøgsanlæg Risø som hovedformål at udføre forskning, </P>  \r\n\r\n<P>udviklingsarbejde og konsulentvirksomhed af betydning for </P>  \r\n\r\n<P>anvendelsen af og kontrollen med atomenergi til fredelige formål. </P>  \r\n\r\n<P>Efter samme bestemmelse kan Risø endvidere udøve tilsvarende </P>  \r\n\r\n<P>aktiviteter vedrørende energi i øvrigt. </P>  \r\n\r\n<P>Hovedsigtet med lovforslaget er at ændre denne formålsbestemmelse, </P>  \r\n\r\n<P>således at den lovmæssige angivelse af Risøs virksomhed - uden </P>  \r\n\r\n<P>særlig fremhævelse af aktiviteter inden for atomenergiens område, </P>  \r\n\r\n<P>men i stedet med tyngdepunkt i energiområdet som helhed - rettes </P>  \r\n\r\n<P>mod forskning og udvikling inden for naturvidenskabelige og </P>  \r\n\r\n<P>teknologiske discipliner. </P>  \r\n\r\n<P>Lovforslaget skal ses i sammenhæng med folketingets beslutning B 103 </P>  \r\n\r\n<P>af 29. marts 1985. Ved denne folketingsbeslutning blev det </P>  \r\n\r\n<P>bestemt, at den offentlige energiplanlægning skal tilrettelægges </P>  \r\n\r\n<P>ud fra den forudsætning, at atomkraft ikke vil blive anvendt. </P>  \r\n\r\n<P>Den foreslåede ændring af formålsbestemmelsen er endvidere en </P>  \r\n\r\n<P>naturlig konsekvens af den udvikling i Risøs arbejdsområder, som </P>  \r\n\r\n<P>har fundet sted gennem de senere år, og som bl.a. har medført, at </P>  \r\n\r\n<P>Risøs indsats inden for kernekraftrelaterede områder i dag kun </P>  \r\n\r\n<P>udgør en meget begrænset del af Risøs samlede aktiviteter. </P>  \r\n\r\n<P>Ud over ændringen af formålsbestemmelsen for Risø indeholder </P>  \r\n\r\n<P>lovforslaget nogle mindre, redaktionelt prægede ændringer af </P>  \r\n\r\n<P>lovteksten. </P>  \r\n\r\n<P>2. Risø blev oprettet i 1958 på grundlag af lov nr. 312 af 21. </P>  \r\n\r\n<P>december 1955 om en atomenergikommission. Ved denne lov blev </P>  \r\n\r\n<P>atomenergikommissionen bemyndiget til at etablere de forsøgsanlæg, </P>  \r\n\r\n<P>der var nødvendige for kommissionens arbejde med henblik på </P>  \r\n\r\n<P>atomenergiens fredelige udnyttelse. Forarbejderne til loven </P>  \r\n\r\n<P>findes i folketingstidende 1955/56, folketingets forhandlinger, </P>  \r\n\r\n<P>sp. 886, 1120, 1958, 2202, tillæg A, sp. 635, tillæg B, sp. 157, </P>  \r\n\r\n<P>tillæg C, sp. 35. </P>  \r\n\r\n<P>Atomenergikommissionen blev nedlagt i 1976 ved lov nr. 194 af 28. </P>  \r\n\r\n<P>april 1976 om energipolitiske foranstaltninger, jfr. </P>  \r\n\r\n<P>folketingstidende 1975/76, folketingets forhandlinger, sp. 6315, </P>  \r\n\r\n<P>6714, 8646, 8820, tillæg A, sp. 3825, tillæg B, sp. 919, tillæg C, </P>  \r\n\r\n<P>sp. 403. Forsøgsanlæg Risø har siden været henlagt under først </P>  \r\n\r\n<P>handelsministeriet og derefter energiministeriet, og således at </P>  \r\n\r\n<P>ledelsen af Risø varetages af en bestyrelse, hvis medlemmer bl.a. </P>  \r\n\r\n<P>skal repræsentere videnskabelig og teknisk forskning og </P>  \r\n\r\n<P>erhvervsmæssig indsigt. </P>  \r\n\r\n<P>3. Risøs forsknings- og udviklingsområder og de enkelte områders </P>  \r\n\r\n<P>andel af det samlede ressourceforbrug er nærmere beskrevet i Risøs </P>  \r\n\r\n<P>redegørelse af 30. oktober 1985, der er optaget som bilag til </P>  \r\n\r\n<P>lovforslaget. Redegørelsen indeholder samtidig en beskrivelse af </P>  \r\n\r\n<P>udviklingen i de forskellige områder gennem de senere år. </P>  \r\n\r\n<P>Som det fremgår af redegørelsen, omfatter Risøs aktiviteter i dag et </P>  \r\n\r\n<P>bredt spektrum af naturvidenskabelige og teknologiske discipliner </P>  \r\n\r\n<P>såvel inden for som uden for energiforskningsområdet. Inden for </P>  \r\n\r\n<P>forskningsområder, som har betydning for Danmarks energiforsyning </P>  \r\n\r\n<P>og -forbrug, har Risø bl.a. en central placering på områder som </P>  \r\n\r\n<P>forbrændingsteknik, vindenergi, energilagring, industriel </P>  \r\n\r\n<P>risikoanalyse og energisystemanalyser. Risø har i de senere år </P>  \r\n\r\n<P>også udviklet en væsentlig ekspertise med hensyn til olie- og </P>  \r\n\r\n<P>gasreservoirteknik. Det kan i denne forbindelse nævnes, at der for </P>  \r\n\r\n<P>tiden foregår drøftelser mellem Risø, energistyrelsen og </P>  \r\n\r\n<P>energiministeriet om en intensivering af Risøs indsats med henblik </P>  \r\n\r\n<P>på udvikling af nye datamodeller til brug ved tekniske og </P>  \r\n\r\n<P>økonomiske vurderinger af den fremtidige efterforskning og </P>  \r\n\r\n<P>feltudbygning inden for undergrundsområdet. </P>  \r\n\r\n<P>Risø har en betydelig aktivitet på områderne miljø og sikkerhed, </P>  \r\n\r\n<P>materialeforskning, strålingsanvendelse og planteavl. Disse fire </P>  \r\n\r\n<P>områder lægger i dag beslag på henholdsvis 24 pct., 10 pct., 12 </P>  \r\n\r\n<P>pct. og 8 pct. af Risøs samlede ressourcer, medens 46 pct. af </P>  \r\n\r\n<P>ressourcerne anvendes på energiområdet. </P>  \r\n\r\n<P>Det fremgår endvidere af redegørelsen, at Risøs aktivitet på </P>  \r\n\r\n<P>kernekraftrelaterede områder i dag udgør ca. 4 pct. af </P>  \r\n\r\n<P>forskningscenterets samlede aktivitet. Det begrænsede omfang af de </P>  \r\n\r\n<P>kernekraftrelaterede aktiviteter er bl.a. et resultat af den </P>  \r\n\r\n<P>revurdering og omlægning af forsknings- og udviklingsindsatsen, </P>  \r\n\r\n<P>som løbende finder sted på Risø, og som på dette område blev </P>  \r\n\r\n<P>intensiveret i 1981, efter at der i Energiplan 1981 var givet </P>  \r\n\r\n<P>udtryk for, at der ikke i en årrække ville være behov for at </P>  \r\n\r\n<P>træffe beslutning om indførelse af kernekraft. Den indsats, der i </P>  \r\n\r\n<P>dag udføres på Risø på dette område, og som i væsentlig grad </P>  \r\n\r\n<P>udføres som kontraktforskning, omfatter navnlig forskning </P>  \r\n\r\n<P>vedrørende brændselsteknologi og reaktorfysik samt rådgivning og </P>  \r\n\r\n<P>bistand til myndighederne i spørgsmål vedrørende anvendelse af </P>  \r\n\r\n<P>kernekraft i vore nabolande og beredskabsspørgsmål. </P>  \r\n\r\n<P>Det skal samtidig bemærkes, at de kernekraftrelaterede aktiviteter </P>  \r\n\r\n<P>naturligvis kun er et af de områder, hvor kendskabet til og </P>  \r\n\r\n<P>anvendelsen af nukleare processer har betydning for Risøs </P>  \r\n\r\n<P>forsknings- og udviklingsarbejde. Risø råder over forsøgsreaktorer </P>  \r\n\r\n<P>og andre strålingskilder, som er enestående i Danmark, og </P>  \r\n\r\n<P>anvendelsen heraf indgår som et væsentligt element i flere af </P>  \r\n\r\n<P>Risøs aktivitetsområder. Risøs forsøgsreaktorer og strålingskilder </P>  \r\n\r\n<P>er således af central betydning for dansk forskning i materialers </P>  \r\n\r\n<P>egenskaber og struktur, ligesom de naturligvis er afgørende for </P>  \r\n\r\n<P>produktionen af radioaktive isotoper og halvledermaterialer til </P>  \r\n\r\n<P>brug for forskning og industri. Det samme gælder Risøs virksomhed </P>  \r\n\r\n<P>med hensyn til strålingssterilisation af materialer, som f.eks. </P>  \r\n\r\n<P>medicinsk udstyr til hospitaler. </P>  \r\n\r\n<P>4. Som nævnt under pkt. 1 medfører lovforslaget, at den lovmæssige </P>  \r\n\r\n<P>angivelse af formålet for Risø ikke længere indeholder nogen </P>  \r\n\r\n<P>særlig fremhævelse af aktiviteter med henblik på anvendelse af </P>  \r\n\r\n<P>atomenergi, men i stedet med tyngdepunkt i energiområdet som </P>  \r\n\r\n<P>helhed rettes mod naturvidenskabelige og teknologiske discipliner. </P>  \r\n\r\n<P>Som det fremgår af omtalen under pkt. 3 af Risøs nuværende </P>  \r\n\r\n<P>aktivitetsområder og den nærmere redegørelse herfor i </P>  \r\n\r\n<P>lovforslagets bilag, vil denne ændring i det væsentlige ikke i sig </P>  \r\n\r\n<P>selv nødvendiggøre ændringer i prioriteringen af de forskellige </P>  \r\n\r\n<P>forsknings- og udviklingsområder på Risø. </P>  \r\n\r\n<P>Sammenholdt med folketingets beslutning B 103 af 29. marts 1985, </P>  \r\n\r\n<P>medfører den foreslåede ændring imidlertid en markering af, at </P>  \r\n\r\n<P>indsatsen på områder, som knytter sig til anvendelsen af </P>  \r\n\r\n<P>atomenergi til elproduktion, skal holdes på et niveau, der </P>  \r\n\r\n<P>harmonerer med, at - som det hedder i bemærkningerne til </P>  \r\n\r\n<P>folketingets beslutning - &#187;atomkraft med den viden og teknologi, </P>  \r\n\r\n<P>der er til rådighed i dag, skal udgå af den danske </P>  \r\n\r\n<P>energiplanlægning&#171;. </P>  \r\n\r\n<P>Efter energiministeriets opfattelse indebærer dette, at indsatsen på </P>  \r\n\r\n<P>de kernekraftrelaterede områder må holdes på det niveau, der er </P>  \r\n\r\n<P>nødvendigt for at sikre, dels at man her i landet kan bedømme </P>  \r\n\r\n<P>konsekvenserne af anvendelsen af kernekraft i andre lande, </P>  \r\n\r\n<P>herunder vore nabolande, samt deltage i og vurdere de nødvendige </P>  \r\n\r\n<P>beredskabsforanstaltninger, dels at man kan være orienteret om den </P>  \r\n\r\n<P>teknologiske udvikling på kernekraftområdet. </P>  \r\n\r\n<P>Risøs bestyrelse har over for energiministeriet tilkendegivet, at det </P>  \r\n\r\n<P>nuværende aktivitetsniveau på området må anses for tilstrækkeligt </P>  \r\n\r\n<P>til at tilgodese disse opgaver. Det vil naturligvis fortsat </P>  \r\n\r\n<P>påhvile Risøs bestyrelse løbende at vurdere indsatsen på dette </P>  \r\n\r\n<P>område. </P>  \r\n\r\n<P>5. Lovforslaget har ikke administrative eller økonomiske </P>  \r\n\r\n<P>konsekvenser. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1 (§ 4, stk. 1 og 2) </P>  \r\n\r\n<P>Der henvises til de almindelige bemærkninger. </P>  \r\n\r\n<P>Til nr. 2 </P>  \r\n\r\n<P>Der er tale om en redaktionel ændring som følge af, at loven er </P>  \r\n\r\n<P>overført fra handelsministeren til energiministeren. </P>  \r\n\r\n<P>Til nr. 3 </P>  \r\n\r\n<P>Risøs hidtidige officielle navn Forsøgsanlæg Risø er knyttet til </P>  \r\n\r\n<P>institutionens etablering som atomenergikommissionens </P>  \r\n\r\n<P>forsøgsanlæg. Det officielle navn foreslås ændret til </P>  \r\n\r\n<P>forskningscenteret Risø med henblik på, at navnet i højere grad </P>  \r\n\r\n<P>afspejler den nuværende virksomhed. </P>  \r\n\r\n<P>Til § 2 og § 3 </P>  \r\n\r\n<P>Der er tale om redaktionelle ændringer som følge af forslagets § 1, </P>  \r\n\r\n<P>nr. 3, om ændring af Risøs officielle navn fra Forsøgsanlæg Risø </P>  \r\n\r\n<P>til forskningscenteret Risø. </P>  \r\n\r\n<P>Til § 4 </P>  \r\n\r\n<P>Det foreslås, at loven træder i kraft dagen efter bekendtgørelsen i </P>  \r\n\r\n<P>Lovtidende. </P>  \r\n\r\n<P>Bilag </P>  \r\n\r\n<P>RISØ </P>  \r\n\r\n<P>1985-10-30 </P>  \r\n\r\n<P>Udviklingen i Risøs virksomhed </P>  \r\n\r\n<P>Beslutningen om at etablere Risø blev truffet i midten af 1950erne, </P>  \r\n\r\n<P>først og fremmest ud fra ønsket om at sikre dansk deltagelse i den </P>  \r\n\r\n<P>på dette tidspunkt nyetablerede, internationale forskning </P>  \r\n\r\n<P>vedrørende udnyttelsen af atomenergi. Ud fra alment videnskabelige </P>  \r\n\r\n<P>og teknologiske grunde ansås det for nødvendigt, at Danmark havde </P>  \r\n\r\n<P>en egen forsknings- og udviklingsindsats på nukleare områder i </P>  \r\n\r\n<P>videste forstand. Risø blev oprettet som et bredt anlagt nationalt </P>  \r\n\r\n<P>forskningscenter med arbejdsopgaver på det naturvidenskabelige </P>  \r\n\r\n<P>område inden for grunddiscipliner som fysik, kemi, biologi, </P>  \r\n\r\n<P>metallurgi samt landbrugsforskning. </P>  \r\n\r\n<P>Der blev ved Risøs etablering opbygget et antal forsøgsfaciliteter, </P>  \r\n\r\n<P>der var enestående i Danmark. De vigtigste var og er de nukleare </P>  \r\n\r\n<P>forsøgsreaktorer, som blev anvendt og fortsat anvendes inden for </P>  \r\n\r\n<P>en række forskningsområder, og som samtidig har bidraget til </P>  \r\n\r\n<P>opbygning af teknologisk viden, som bl.a. er anvendt ved </P>  \r\n\r\n<P>rådgivning af myndigheder i nukleare spørgsmål. </P>  \r\n\r\n<P>Gennem 1960erne og i begyndelsen af 70erne var hovedformålet med </P>  \r\n\r\n<P>Risøs kernekraftforskning at tilvejebringe viden og teknologisk </P>  \r\n\r\n<P>indsigt med henblik på at kunne rådgive myndigheder, elværker og </P>  \r\n\r\n<P>dansk industri i forbindelse med et dansk reaktorprogram. I </P>  \r\n\r\n<P>begyndelsen af 1960erne blev der lagt en betydelig indsats i </P>  \r\n\r\n<P>udvikling af et reaktorkoncept af tungtvandstypen, medens arbejdet </P>  \r\n\r\n<P>i slutningen af 60erne blev orienteret mod letvandsreaktorer, som </P>  \r\n\r\n<P>på daværende tidspunkt ansås for at blive den foretrukne </P>  \r\n\r\n<P>reaktortype i et dansk kernekraftprogram. </P>  \r\n\r\n<P>I halvfjerdserne blev arbejdet derudover overvejende orienteret mod </P>  \r\n\r\n<P>sikkerheds- og miljømæssige aspekter ved anvendelse af kernekraft. </P>  \r\n\r\n<P>Mod slutningen af halvfjerdserne er den kernekraftrelaterede </P>  \r\n\r\n<P>forskning reduceret og koncentreret om færre områder. De derved </P>  \r\n\r\n<P>frigjorte ressourcer er anvendt til andre påtrængende </P>  \r\n\r\n<P>forskningsopgaver, især i forbindelse med forskning inden for </P>  \r\n\r\n<P>andre energiteknologier. Denne udvikling er fortsat i 80erne. </P>  \r\n\r\n<P>Risø er i dag et forskningscenter med et solidt fundament i arbejde </P>  \r\n\r\n<P>inden for grundvidenskaberne og med et bredt forsknings- og </P>  \r\n\r\n<P>udviklingsarbejde inden for en række sektorer med energi som </P>  \r\n\r\n<P>væsentligt målforskninsområde. Formålet er at tilvejebringe viden, </P>  \r\n\r\n<P>resultater og erfaringer til gavn for samfund og erhvervsliv på </P>  \r\n\r\n<P>kort og langt sigt. Risø har i dag ca. 1.000 medarbejdere og en </P>  \r\n\r\n<P>årsomsætning på ca. 340 mill. kr., hvoraf en fjerdedel hidrører </P>  \r\n\r\n<P>fra indtægtsdækket virksomhed. </P>  \r\n\r\n<P>Gennem den sidste halve snes år har den reale værdi af Risøs </P>  \r\n\r\n<P>finanslovsbevilling været stadigt faldende. Den samtidige reale </P>  \r\n\r\n<P>stigning i den indtægtsdækkede virksomhed er for Risø et tydeligt </P>  \r\n\r\n<P>tegn på, at de opgaver, Risø løser, er af interesse for aftagere </P>  \r\n\r\n<P>både her i landet og internationalt. Det er samtidig et af </P>  \r\n\r\n<P>eksemplerne på, at det seneste tiårs omstilling af aktiviteterne </P>  \r\n\r\n<P>er styret i en retning, som har sikret Risøs centrale placering i </P>  \r\n\r\n<P>løsningen af aktuelle forskningsopgaver. Denne hastige forøgelse </P>  \r\n\r\n<P>af den indtægtsdækkede virksomhed har som grundlag haft en </P>  \r\n\r\n<P>avanceret og langsigtet grundforskning. Balancen mellem den </P>  \r\n\r\n<P>indtægtsdækkede virksomhed og grundforskningen må imidlertid </P>  \r\n\r\n<P>overvåges nøje, idet det er vigtigt, at den indtægtsdækkede </P>  \r\n\r\n<P>virksomhed udvikles på en sådan måde, at Risøs grundlag som </P>  \r\n\r\n<P>forskningscenter med et værdifuldt samspil mellem langsigtet, </P>  \r\n\r\n<P>naturvidenskabelig forskning, teknologisk udvikling og anvendt </P>  \r\n\r\n<P>forskning bevares. Grundforskning og forskeruddannelse kombineret </P>  \r\n\r\n<P>med relevante sektorforskningsområder er nødvendig for bæredygtige </P>  \r\n\r\n<P>anvendelsesorienterede forskningsprogrammer. </P>  \r\n\r\n<P>Med en procentvis fordeling af ressourceindsatsen er </P>  \r\n\r\n<P>hovedarbejdsområder på Risø i 1985 følgende: </P>  \r\n\r\n<P>Energi 46 pct. </P>  \r\n\r\n<P>Miljø, sikkerhed og ressourcer 24 pct. </P>  \r\n\r\n<P>Materialer 10 pct. </P>  \r\n\r\n<P>Strålingsanvendelse 12 pct. </P>  \r\n\r\n<P>Planteavl 8 pct. </P>  \r\n\r\n<P>Denne kombination af forskningsområder har gjort det muligt for Risø </P>  \r\n\r\n<P>som forskningscenter at etablere en lang række forbindelser til </P>  \r\n\r\n<P>offentlige myndigheder og erhvervsliv såvel nationalt som </P>  \r\n\r\n<P>internationalt. </P>  \r\n\r\n<P>Inden for hovedarbejdsområderne beskæftiger Risø sig blandt andet </P>  \r\n\r\n<P>med: </P>  \r\n\r\n<P>- energi </P>  \r\n\r\n<P>- kulforbrænding </P>  \r\n\r\n<P>- olie/gas teknologi </P>  \r\n\r\n<P>- vindkraft </P>  \r\n\r\n<P>- kernekraft </P>  \r\n\r\n<P>- fusion </P>  \r\n\r\n<P>- systemanalyse </P>  \r\n\r\n<P>- energilagring </P>  \r\n\r\n<P>- miljø, sikkerhed og ressourceudnyttelse </P>  \r\n\r\n<P>- meteorologi </P>  \r\n\r\n<P>- radioaktivt og andet affald </P>  \r\n\r\n<P>- proceskemi </P>  \r\n\r\n<P>- mineraloparbejdning </P>  \r\n\r\n<P>- radio-økologi </P>  \r\n\r\n<P>- geokemi </P>  \r\n\r\n<P>- miljøkemi </P>  \r\n\r\n<P>- risiko- og pålidelighedsanalyse </P>  \r\n\r\n<P>- strålingsbeskyttelse </P>  \r\n\r\n<P>- informationsteknologi </P>  \r\n\r\n<P>- materialer </P>  \r\n\r\n<P>- faste stoffers fysik </P>  \r\n\r\n<P>- metallurgi </P>  \r\n\r\n<P>- materialeteknologi </P>  \r\n\r\n<P>- strålingsbeskadigelse af materialer </P>  \r\n\r\n<P>- strålingsanvendelse </P>  \r\n\r\n<P>- strålingskemi </P>  \r\n\r\n<P>- strålingssterilisation </P>  \r\n\r\n<P>- industriel anvendelse af stråling </P>  \r\n\r\n<P>- isotopfremstilling </P>  \r\n\r\n<P>- fremstilling af Si-halvledermaterialer </P>  \r\n\r\n<P>- planteavl </P>  \r\n\r\n<P>- planteforædling </P>  \r\n\r\n<P>- ressourceudnyttelse </P>  \r\n\r\n<P>Disse opgaver er taget op på baggrund af den viden, som Risø har </P>  \r\n\r\n<P>erhvervet i kraft af sit oprindelige formål. Nogle få eksempler ud </P>  \r\n\r\n<P>af mange er: </P>  \r\n\r\n<P>- Olie/gas reservoirteknik, hvor erfaringerne med anvendelse af store </P>  \r\n\r\n<P>og komplicerede regnemaskineprogrammer i beskæftigelsen med </P>  \r\n\r\n<P>reaktorteknologi er udnyttet. </P>  \r\n\r\n<P>- Vindenergi, som er udviklet til sit nuværende niveau på baggrund af </P>  \r\n\r\n<P>meteorologi og materialeforskning, oprindeligt påbegyndt i </P>  \r\n\r\n<P>relation til anvendelse af kernekraft. </P>  \r\n\r\n<P>- Industriel risikoanalyse, som har sit faglige udgangspunkt i </P>  \r\n\r\n<P>arbejdet vedrørende beskyttelse af kernekraftanlæg mod </P>  \r\n\r\n<P>menneskelige og tekniske fejl. </P>  \r\n\r\n<P>Risøs nukleare forsøgsanlæg </P>  \r\n\r\n<P>Disse forsøgsanlæg omfatter forsøgsreaktorerne DR 1 og DR 3, Hot Cell </P>  \r\n\r\n<P>anlægget, hvori håndteres radioaktive emner, Isotoplaboratoriet og </P>  \r\n\r\n<P>Behandlingsstationen for radioaktivt affald. Samtlige anlæg </P>  \r\n\r\n<P>anvendes til forskning, som bl.a. omfatter brændselsteknologi, </P>  \r\n\r\n<P>produktion af radioaktive isotoper, faststoffysisk grundforskning, </P>  \r\n\r\n<P>materialeforskning, strålingsforskning og nukleare analyser, bl.a. </P>  \r\n\r\n<P>inden for medicinsk forskning, miljøforskning samt </P>  \r\n\r\n<P>råstofefterforskning. </P>  \r\n\r\n<P>Langt det mest betydningsfulde forsøgsanlæg er forsøgsreaktoren DR 3, </P>  \r\n\r\n<P>der som landets eneste forsøgsreaktor og højflux (dvs. neutroner </P>  \r\n\r\n<P>med høj intensitet) neutronkilde er en forudsætning for væsentlige </P>  \r\n\r\n<P>dele af Risøs forskning. Den anvendes i en række </P>  \r\n\r\n<P>forskningsprogrammer af international standard inden for </P>  \r\n\r\n<P>faststoffysik, materiale- og brændselsteknologi, </P>  \r\n\r\n<P>aktiveringsanalyse m.v. Den er grundlaget for forsyningen af det </P>  \r\n\r\n<P>danske marked med kortlivede radioisotoper til medicinske formål </P>  \r\n\r\n<P>og for analyseservice baseret på nukleare metoder. Den benyttes </P>  \r\n\r\n<P>ligeledes til siliciumbestråling i kommerciel skala for </P>  \r\n\r\n<P>halvlederindustri i ind- og udland og bidrager dermed betydeligt </P>  \r\n\r\n<P>til Risøs kontraktindtjening. Aktiviteterne ved DR 3 har gennem </P>  \r\n\r\n<P>årene været et vigtigt led i Risøs internationale </P>  \r\n\r\n<P>forskningssamarbejde, og DR 3 er stadig konkurrencedygtig med </P>  \r\n\r\n<P>nyere og bl.a. derfor langt mere omkostningskrævende </P>  \r\n\r\n<P>forsøgsreaktorer opført i udlandet. På grund af sådanne </P>  \r\n\r\n<P>forsøgsreaktorers egnethed til forskningsformål investeres der i </P>  \r\n\r\n<P>udlandet til stadighed i moderniseringer, opgraderinger og </P>  \r\n\r\n<P>nybygninger. Modernisering og opgradering foretages til </P>  \r\n\r\n<P>omkostninger på op til 500 mill. kr. for forsøgsreaktorer af samme </P>  \r\n\r\n<P>type som DR 3. Nybygninger anslås at koste op til 1 mia. kr. </P>  \r\n\r\n<P>DR 3 forsøgsreaktoren anvendes helt overvejende til gennemførelse af </P>  \r\n\r\n<P>ikke-kernekraftrelaterede forskningsprogrammer. </P>  \r\n\r\n<P>Risøs kernekraftrelaterede arbejde </P>  \r\n\r\n<P>Udtrykket kernekraftrelateret arbejde benyttes i denne sammenhæng til </P>  \r\n\r\n<P>at karakterisere dels den kernekraftrelaterede forskning og dels </P>  \r\n\r\n<P>den rådgivning og bistand, som gives til myndigheder nationalt </P>  \r\n\r\n<P>såvel som internationalt i spørgsmål vedrørende anvendelse af </P>  \r\n\r\n<P>kernekraft i vore nabolande og i beredskabsspørgsmål. Mulighederne </P>  \r\n\r\n<P>for at udføre disse opgaver, som bl.a. er fastlagt i Risøs </P>  \r\n\r\n<P>hidtidige formålsparagraf i Lov om energipolitiske </P>  \r\n\r\n<P>foranstaltninger af 28. april 1976, er opnået ved tidligere års </P>  \r\n\r\n<P>kernekraftrettede forskning samt fra driftserfaringer fra de </P>  \r\n\r\n<P>ovenfor omtalte forsøgsanlæg. </P>  \r\n\r\n<P>Kernekraftrelateret forskning </P>  \r\n\r\n<P>Som nævnt har miljø- og sikkerhedsmæssige spørgsmål været dominerende </P>  \r\n\r\n<P>i Risøs indsats på de kernekraftrelaterede områder siden </P>  \r\n\r\n<P>slutningen af halvfjerdserne. Forskningen er siden reduceret og </P>  \r\n\r\n<P>koncentreret, og den kernekraftrelaterede forskning vedrører </P>  \r\n\r\n<P>således i dag brændselselementer og reaktorfysik. Forskningen på </P>  \r\n\r\n<P>disse områder har vist international faglig standard ved i vid </P>  \r\n\r\n<P>udstrækning at kunne kontraktfinansieres af internationale </P>  \r\n\r\n<P>kontrakter, og indsatsen giver dermed mulighed for deltagelse i </P>  \r\n\r\n<P>internationalt højteknologisk samarbejde. Perspektiverne for denne </P>  \r\n\r\n<P>forskning kan beskrives på følgende måde: </P>  \r\n\r\n<P>Brændselselementprogrammet har fra Risøs start været udført i et tæt </P>  \r\n\r\n<P>samarbejde med dansk industri. Forsknings- og udviklingsarbejdet i </P>  \r\n\r\n<P>brændselselementprogrammet er i dag hovedsagelig koncentreret om </P>  \r\n\r\n<P>fissionsgasfrigivelse i brændselsstave, hvilket navnlig er af </P>  \r\n\r\n<P>sikkerheds- og udviklingsmæssig betydning. </P>  \r\n\r\n<P>Forskningen udføres i forbindelse med Risøs fissionsgasprojekt, som </P>  \r\n\r\n<P>forventes at løbe frem til 1990 med en international finansiering </P>  \r\n\r\n<P>på ca. 80 pct. Det forhold, at der i dette projekt er en bred </P>  \r\n\r\n<P>international deltagelse af udenlandske elværker, </P>  \r\n\r\n<P>sikkerhedsmyndigheder og reaktorleverandører sikrer dansk adgang </P>  \r\n\r\n<P>til de nyeste forskningsresultater inden for området. </P>  \r\n\r\n<P>Teknikker og metoder udviklet i tilknytning til </P>  \r\n\r\n<P>brændselselementprogrammet er anvendt i arbejdet med </P>  \r\n\r\n<P>energilagring, herunder udvikling af nye batterityper samt i </P>  \r\n\r\n<P>forbindelse med udvikling af keramiske materialer, et område der </P>  \r\n\r\n<P>nationalt og internationalt er i stærk vækst. De har endvidere </P>  \r\n\r\n<P>dannet baggrund for deltagelse i udviklingen af det internationale </P>  \r\n\r\n<P>sikkerhedskontrolsystem til hindring af spredning af nukleare </P>  \r\n\r\n<P>materialer. </P>  \r\n\r\n<P>Reaktorfysikken beskriver forløbet af de nukleare processer i selve </P>  \r\n\r\n<P>reaktorkernen med henblik på forudsigelse og optimering af </P>  \r\n\r\n<P>effektfordelingen i reaktorkernen og med henblik på udvikling af </P>  \r\n\r\n<P>bestrålingsudstyr og brændsel. Metodemæssigt anvendes store, </P>  \r\n\r\n<P>komplicerede EDB-programmer med tilhørende databaser. </P>  \r\n\r\n<P>Reaktorfysisk viden er en forudsætning for drift af alle </P>  \r\n\r\n<P>reaktorer, idet formålet er at sikre en optimal økonomisk </P>  \r\n\r\n<P>udnyttelse af brændslet samt driftssikkerhed. Der vil på Risø </P>  \r\n\r\n<P>fortsat være behov for en reaktorfysisk indsats til drift af DR 3 </P>  \r\n\r\n<P>i forbindelse med udarbejdelse af sikkerhedsberegninger. </P>  \r\n\r\n<P>Også fra myndighedsside er der behov for bistand, bl.a. som led i </P>  \r\n\r\n<P>Barsebaeckberedskabet. </P>  \r\n\r\n<P>Der er fra den nødvendige reaktorfysiske forskning på Risø et </P>  \r\n\r\n<P>spin-off ved salg af reaktorfysisk viden i udlandet, idet </P>  \r\n\r\n<P>elselskaber ønsker leverandøruafhængig konsulentbistand. </P>  \r\n\r\n<P>Reaktorfysik har endvidere dannet udgangspunkt for igangsættelse af </P>  \r\n\r\n<P>forskning vedrørende processimulering til anvendelse i komplekse </P>  \r\n\r\n<P>industrianlæg, for forskning i miljøpåvirkninger ved </P>  \r\n\r\n<P>energiproduktion bl.a. spredning og omsætning i naturen af </P>  \r\n\r\n<P>forurenende stoffer fra kulfyrede kraftværker og bedømmelse af </P>  \r\n\r\n<P>miljøpåvirkninger fra kemisk industri. </P>  \r\n\r\n<P>Rådgivning og bistand </P>  \r\n\r\n<P>Dette arbejde omfatter som nævnt aktiviteter, som er nødvendige på </P>  \r\n\r\n<P>grund af vore nabolandes anvendelse af kernekraft og de dertil </P>  \r\n\r\n<P>knyttede sikkerheds- og beredskabsspørgsmål. Der ydes bl.a. </P>  \r\n\r\n<P>bistand til miljøstyrelsen i forbindelse med opretholdelse af </P>  \r\n\r\n<P>Barsebaeckberedskabet samt bistand ved udarbejdelse af </P>  \r\n\r\n<P>sikkerhedsvurderinger og vurdering af miljøeffekter. Der </P>  \r\n\r\n<P>gennemføres derudover et omfattende måleprogram med henblik på </P>  \r\n\r\n<P>registrering af radioaktivitet på landjorden og i havet. Indsatsen </P>  \r\n\r\n<P>er i de senere år i øget omfang blevet knyttet til generelle </P>  \r\n\r\n<P>miljøspørgsmål, og det er fortsat hensigten i øget omfang at </P>  \r\n\r\n<P>nyttiggøre den indvundne viden i forbindelse med beregning af </P>  \r\n\r\n<P>virkninger samt beredskab over for miljøtruende uheld. </P>  \r\n\r\n<P>Afslutning </P>  \r\n\r\n<P>Den kernekraftrelaterede forskning på Risø omfatter i 1985 i alt 25 </P>  \r\n\r\n<P>årsværk, hvilket svarer til 2,9 pct. af mandskabsindsatsen. </P>  \r\n\r\n<P>Herudover omfatter bistand og rådgivning til myndigheder i </P>  \r\n\r\n<P>kernekraftspørgsmål 0,9 pct. eller 8 årsværk. En del af </P>  \r\n\r\n<P>forskningen og myndighedsbistanden er kontraktfinansieret (48 pct. </P>  \r\n\r\n<P>svarende til 16 årsværk) og i forhold til indsatsen i 1981 er </P>  \r\n\r\n<P>indsatsen i 1985 mere end halveret. Opgørelsen omfatter ikke </P>  \r\n\r\n<P>mandskabsindsats ved drift af egne nukleare anlæg. </P>  \r\n\r\n<P>Den kernekraftrelaterede forskning samt bistand og rådgivning er </P>  \r\n\r\n<P>reduceret til et minimum. Omfanget af det nuværende </P>  \r\n\r\n<P>aktivitetsniveau på kernekraftområdet må skønnes at sikre </P>  \r\n\r\n<P>opretholdelsen af den nødvendige viden om den teknologiske </P>  \r\n\r\n<P>udvikling og den nødvendige selvstændige forskning som baggrund </P>  \r\n\r\n<P>for at kunne yde myndighedsbistand i kernekraftspørgsmål. </P>  \r\n\r\n<P>Forskningen er samtidig udvalgt under hensyntagen til, at den </P>  \r\n\r\n<P>skal have et fagligt niveau, der gør det attraktivt for </P>  \r\n\r\n<P>udenlandske partnere at deltage. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>INGEN </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00085"
        },
        {
            "displayName": "Entydig dokumentidentifikation",
            "displayValue": "CL006070"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "85"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}