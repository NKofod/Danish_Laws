{
    "id": 74908,
    "title": "Lov om friskoler og private grundskoler m.v. ",
    "documentTypeId": "10",
    "isSagsforlobPeriodValid": false,
    "shortName": "LOV nr 411 af 06/06/1991",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Undervisning m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Skolerne</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Tilsyn</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Tilskud</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>Regnskab og revision</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K6\">Kapitel 6  \r\n\r\n</A></td><td>Kommunale og amtskommunale bidrag m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K7\">Kapitel 7  \r\n\r\n</A></td><td>Skoler,</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K8\">Kapitel 8  \r\n\r\n</A></td><td>Undervisning i hjemmet m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K9\">Kapitel 9  \r\n\r\n</A></td><td>Forskellige bestemmelser</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K10\">Kapitel 10  \r\n\r\n</A></td><td>Ikrafttrædelses- og overgangsbestemmelser</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Lov om friskoler og private grundskoler m.v.  \r\n\r\n</H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: Loven gælder først fuldt ud fra den 1. januar 1993 eller senere  \r\n\r\n efter undervisnings- og forskningsministerens bestemmelse, jf. § 42, stk. 2  \r\n\r\n</P>  \r\n\r\n<BR>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Undervisning m.v. </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Friskoler og private grundskoler (frie  \r\n\r\n grundskoler) giver undervisning inden for 1.-9. klassetrin, som står mål med,  \r\n\r\n hvad der almindeligvis kræves i folkeskolen. Skolerne kan tillige omfatte  \r\n\r\n 1-årige 10. klasser og 1-årige børnehaveklasser. </P>  \r\n\r\n<P CLASS=STK> <I>Stk. 2. </I> Undervisningen på 8.-10. klassetrin kan  \r\n\r\n forberede til folkeskolens afsluttende prøver. Undervisnings- og  \r\n\r\n forskningsministeren kan meddele lederen af en fri grundskole ret til at  \r\n\r\n afholde folkeskolens afsluttende prøver i obligatoriske fag og tilbudsfag  \r\n\r\n efter de regler, der gælder for folkeskolen. Skolen fastsætter selv, på  \r\n\r\n hvilke klassetrin prøver i valgfag afholdes. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> En fri grundskole skal mindst omfatte 1.-7.  \r\n\r\n klassetrin, jf. dog § 41 om grundskoleafdelinger ved private gymnasieskoler.  \r\n\r\n</P>  \r\n\r\n<P CLASS=STK> <I>Stk. 2. </I> Undervisnings- og forskningsministeren kan  \r\n\r\n fravige bestemmelsen i stk. 1 i særlige tilfælde. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> En fri grundskole skal efter regler, der  \r\n\r\n fastsættes af undervisnings- og forskningsministeren, </P>  \r\n\r\n<UL CLASS=PLAIN-LIST>  \r\n\r\n<LI>1) give specialundervisning eller anden specialpædagogisk bistand til  \r\n\r\n elever, hvis udvikling kræver en særlig hensyntagen eller støtte, jf. dog  \r\n\r\n stk. 2, og </LI>  \r\n\r\n<LI>2) supplerende undervisning eller anden faglig støtte til elever, som har  \r\n\r\n behov for midlertidig støtte, samt </LI>  \r\n\r\n<LI>3) sørge for undervisning af elever, der gennem længere tid på grund af  \r\n\r\n sygdom eller af hensyn til deres sundhed eller velfærd ikke kan undervises i  \r\n\r\n skolen. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Skolen kan henvise elever til  \r\n\r\n specialundervisning eller anden specialpædagogisk bistand på en anden fri  \r\n\r\n grundskole eller i folkeskolen. </P>  \r\n\r\n<P CLASS=STK> <I>Stk. 3. </I> Skolen henviser fremmedsprogede elever til den  \r\n\r\n undervisning i deres modersmål, som er etableret for folkeskolens elever,  \r\n\r\n medmindre skolen selv tilbyder denne undervisning. </P>  \r\n\r\n<P CLASS=STK> <I>Stk. 4. </I> Skolekommunen skal yde vederlagsfri  \r\n\r\n pædagogisk-psykologisk rådgivning. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Skoleåret begynder den 1. august og omfatter  \r\n\r\n normalt 200 skoledage. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Skolerne </I> </P>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Frie grundskoler, der modtager tilskud i henhold  \r\n\r\n til denne lov, skal være selvejende institutioner, hvis vedtægtsbestemmelser  \r\n\r\n om styrelse og økonomiske forhold godkendes af undervisnings- og  \r\n\r\n forskningsministeren. Ministeren kan fastsætte nærmere regler om vedtægternes  \r\n\r\n indhold. </P>  \r\n\r\n<P CLASS=STK> <I>Stk. 2. </I> Skolen skal udgøre en geografisk og  \r\n\r\n bygningsmæssig enhed. </P>  \r\n\r\n<P CLASS=STK> <I>Stk. 3. </I> Den overordnede ledelse af skolen varetages af  \r\n\r\n en bestyrelse, som er ansvarlig for skolens drift over for undervisnings- og  \r\n\r\n forskningsministeren. </P>  \r\n\r\n<P CLASS=STK> <I>Stk. 4. </I> Frie grundskoler, som ved lovens ikrafttræden  \r\n\r\n ikke er selvejende institutioner, kan opretholde deres hidtidige status. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Skolens leder har den daglige pædagogiske  \r\n\r\n ledelse af skolen. </P>  \r\n\r\n<P CLASS=STK> <I>Stk. 2. </I> Skolens leder påser, at de  \r\n\r\n undervisningspligtige elever deltager i undervisningen, og kan forlange, at  \r\n\r\n forældrene giver skolen skriftlig oplysning om grunden til en elevs  \r\n\r\n udeblivelse fra undervisningen. Skyldes udeblivelsen sygdom af mere end 2  \r\n\r\n ugers varighed, kan skolens leder forlange lægeattest. Hvis en elev ikke  \r\n\r\n opfylder undervisningspligten, indberetter skolens leder det til  \r\n\r\n kommunalbestyrelsen i elevens bopælskommune. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Ledere, lærere og børnehaveklasseledere ved  \r\n\r\n skoler, der modtager tilskud i henhold til denne lov, skal aflønnes efter de  \r\n\r\n regler, der gælder for aflønning i folkeskolen, medmindre der mellem  \r\n\r\n finansministeren og vedkommende forhandlingsberettigede organisation aftales  \r\n\r\n andre regler. De skal endvidere være optaget i vedkommende pensionskasse,  \r\n\r\n medmindre de ifølge pensionskassens vedtægter ikke kan optages i kassen,  \r\n\r\n eller medmindre de i henhold til vedtægterne fritages for medlemskab. </P>  \r\n\r\n<P CLASS=STK> <I>Stk. 2. </I> Pension til ledere, lærere og  \r\n\r\n børnehaveklasseledere udredes af Efterlønkassen for Lærere i Friskolen og  \r\n\r\n Efterskolen eller Pensionskassen af 1925 for de Private Eksamensskoler i  \r\n\r\n overensstemmelse med kassernes vedtægter, der stadfæstes af undervisnings- og  \r\n\r\n forskningsministeren og finansministeren. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Oprettelse af en fri grundskole skal anmeldes  \r\n\r\n for kommunalbestyrelsen i skolekommunen og for skoler, som ønsker tilskud  \r\n\r\n efter denne lov, tillige for Undervisnings- og Forskningsministeriet. </P>  \r\n\r\n<P CLASS=STK> <I>Stk. 2. </I> Undervisnings- og forskningsministeren kan  \r\n\r\n fastsætte regler om fremgangsmåden ved oprettelse af en fri grundskole, som  \r\n\r\n ønsker tilskud efter denne lov, herunder om anmeldelsesfrister og  \r\n\r\n anmeldelsesdepositum. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Tilsyn </I> </P>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Tilsynet med en fri grundskoles almindelige  \r\n\r\n virksomhed, herunder med, at skolen giver en undervisning, som står mål med,  \r\n\r\n hvad der almindeligvis kræves i folkeskolen, påhviler forældrene til børn i  \r\n\r\n skolen (forældrekredsen). Forældrekredsen træffer selv beslutning om, på  \r\n\r\n hvilken måde tilsynet skal udøves. </P>  \r\n\r\n<P CLASS=STK> <I>Stk. 2. </I> Forældrekredsen enten vælger for højst 4 år en  \r\n\r\n person uden for forældrekredsen til at føre tilsyn med elevernes standpunkt i  \r\n\r\n dansk, regning/matematik og engelsk eller anmoder kommunalbestyrelsen i  \r\n\r\n skolekommunen om at varetage dette tilsyn. Kommunalbestyrelsen skal  \r\n\r\n orienteres om, hvilken person der er valgt til at føre tilsyn. </P>  \r\n\r\n<P CLASS=STK> <I>Stk. 3. </I> Hvis forældrekredsen ikke vælger en  \r\n\r\n tilsynsførende, varetages tilsynet af kommunalbestyrelsen. </P>  \r\n\r\n<P CLASS=STK> <I>Stk. 4. </I> Den tilsynsførende afgiver hvert år en  \r\n\r\n erklæring til forældrekredsen og skolens bestyrelse om elevernes standpunkt i  \r\n\r\n de fag, der er nævnt i stk. 2. Skønner den tilsynsførende, at standpunktet  \r\n\r\n ikke står mål med, hvad der almindeligvis opnås i folkeskolen, fastsætter den  \r\n\r\n tilsynsførende en frist på 3 måneder til forbedring af forholdene. Finder den  \r\n\r\n tilsynsførende stadig undervisningen mangelfuld, indberettes det efter  \r\n\r\n drøftelse med forældrekredsen og skolens bestyrelse til kommunalbestyrelsen.  \r\n\r\n Denne kan træffe beslutning om elevers eventuelle indskrivning i en anden  \r\n\r\n skole. </P>  \r\n\r\n<P CLASS=STK> <I>Stk. 5. </I> Undervisnings- og forskningsministeren kan i  \r\n\r\n særlige tilfælde træffe beslutning om yderligere tilsyn med en skole. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Tilskud </I> </P>  \r\n\r\n<P>Tilskud til generelle driftsudgifter </P>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Staten yder et generelt driftstilskud til de  \r\n\r\n frie grundskoler ud fra antal årselever ved skolerne. </P>  \r\n\r\n<P CLASS=STK> <I>Stk. 2. </I> Antal årselever opgøres som 7/12 af antal  \r\n\r\n elever opgjort pr. 5. september året før finansåret og 5/12 af antal elever  \r\n\r\n opgjort pr. 5. september i finansåret. Antal årselever ved kostafdelinger og  \r\n\r\n skolefritidsordninger beregnes på samme måde, jf. § 13 og § 15. </P>  \r\n\r\n<P CLASS=STK> <I>Stk. 3. </I> Det gennemsnitlige tilskud pr. årselev  \r\n\r\n fastsættes på de årlige finanslove med udgangspunkt i den senest  \r\n\r\n regnskabsopgjorte udgift pr. elev i folkeskolen pris- og lønreguleret frem  \r\n\r\n til det pågældende finansår. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Af driftstilskudsbevillingen, jf. § 10,  \r\n\r\n fastsættes på de årlige finanslove: </P>  \r\n\r\n<UL CLASS=PLAIN-LIST>  \r\n\r\n<LI>1) Særlige tilskud til specialundervisning og til støtteundervisning i  \r\n\r\n dansk for fremmedsprogede elever, som fordeles efter ansøgning mellem  \r\n\r\n skolerne af undervisnings- og forskningsministeren, og </LI>  \r\n\r\n<LI>2) et særligt tilskud til vikarudgifter og sygeundervisning, som fordeles  \r\n\r\n mellem skolerne af en vikarkasse, hvis vedtægter godkendes af undervisnings-  \r\n\r\n og forskningsministeren. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Driftstilskudsbevillingen med fradrag af de  \r\n\r\n særlige tilskud, der er nævnt i stk. 1, fordeles som tilskud til skolerne ud  \r\n\r\n fra antallet af årselever ved de enkelte skoler, jf. § 10, stk. 2, og ud fra  \r\n\r\n et tilskud pr. årselev til de enkelte skoler, der fastlægges ud fra skolens  \r\n\r\n størrelse målt ved antal elever, elevernes aldersfordeling og lærernes  \r\n\r\n fordeling på skalaløntrin opgjort pr. 5. september året før finansåret. </P>  \r\n\r\n<P CLASS=STK> <I>Stk. 3. </I> På de årlige finanslove fastsættes et  \r\n\r\n fordelingsforhold for tilskuddet pr. elev til skoler af forskellig størrelse.  \r\n\r\n</P>  \r\n\r\n<P CLASS=STK> <I>Stk. 4. </I> Undervisnings- og forskningsministeren  \r\n\r\n fastsætter nærmere regler om fordelingen af tilskud til skolerne ud fra  \r\n\r\n kriterierne i stk. 2 og ud fra det fordelingsforhold, der er fastsat på  \r\n\r\n finansloven. </P>  \r\n\r\n<P CLASS=STK> <I>Stk. 5. </I> Ved ændring i antallet af årselever, der følger  \r\n\r\n af, at antallet af elever pr. 5. september i finansåret afviger fra antallet  \r\n\r\n af elever pr. 5. september året før finansåret, reguleres tilskuddet til den  \r\n\r\n enkelte skole ud fra det gennemsnitlige tilskud pr. årselev, der er fastsat  \r\n\r\n på finansloven, jf. § 10, stk. 3, og afvigelsen i antallet af årselever. </P>  \r\n\r\n<P CLASS=STK> <I>Stk. 6. </I> I det finansår, hvor en skole oprettes,  \r\n\r\n tildeles skolen et driftstilskud pr. årselev, som svarer til det  \r\n\r\n gennemsnitlige driftstilskud pr. årselev, der er fastsat på finansloven, jf.  \r\n\r\n § 10, stk. 3. </P>  \r\n\r\n<P> <I>Bygningstilskud </I></P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Staten yder bygningstilskud ud fra antal elever  \r\n\r\n pr. 5. september året før finansåret. Det gennemsnitlige bygningstilskud pr.  \r\n\r\n elev fastsættes på de årlige finanslove. </P>  \r\n\r\n<P CLASS=STK> <I>Stk. 2. </I> Af bygningstilskudsbevillingen, jf. stk. 1,  \r\n\r\n ydes forlods til skolerne et afviklingstilskud til udgifter til renter af lån  \r\n\r\n i skolens bygninger, husleje, skatter og afgifter samt til særlige  \r\n\r\n vedligeholdelsesudgifter, der er godkendt som refusionsberettigede af  \r\n\r\n undervisnings- og forskningsministeren inden en af ministeren fastsat frist.  \r\n\r\n</P>  \r\n\r\n<P CLASS=STK> <I>Stk. 3. </I> Undervisnings- og forskningsministeren  \r\n\r\n fastsætter nærmere regler om fastlæggelsen af afviklingstilskud og deres  \r\n\r\n løbetid samt om fordelingen af bygningstilskud i øvrigt til skolerne. </P>  \r\n\r\n<P> <I>Tilskud til kostafdelinger </I></P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Staten yder tilskud til skoler med  \r\n\r\n kostafdelinger ud fra antal årskostelever og et tilskud pr. årskostelev.  \r\n\r\n Tilskuddet pr. årskostelev fastsættes på de årlige finanslove, jf. § 10, stk.  \r\n\r\n 2, om beregningen af antal årselever. </P>  \r\n\r\n<P CLASS=STK> <I>Stk. 2. </I> For at modtage tilskud til en kostafdeling skal  \r\n\r\n skolen have mindst 18 årskostelever i året før finansåret. Der kan dog ydes  \r\n\r\n tilskud til en kostafdeling fra skoleårets begyndelse, hvis antallet af  \r\n\r\n kostelever pr. 5. september er mindst 18. </P>  \r\n\r\n<P> <I>Tilskud til tyske mindretalsskoler </I></P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Staten yder supplerende tilskud til tyske  \r\n\r\n mindretalsskoler inden for en årlig bevilling, der fastsættes på finansloven.  \r\n\r\n Deutscher Schul- und Sprachverein fur Nordschleswig fordeler tilskuddet til  \r\n\r\n skolerne. </P>  \r\n\r\n<P CLASS=STK> <I>Stk. 2. </I> Undervisnings- og forskningsministeren kan  \r\n\r\n fastsætte nærmere regler om ordningen og administrationen heraf. </P>  \r\n\r\n<P> <I>Tilskud til skolefritidsordninger </I></P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Staten kan yde tilskud til  \r\n\r\n skolefritidsordninger ud fra antal årselever, der er indskrevet i  \r\n\r\n skolefritidsordningen fra skolens børnehaveklasse og 1.-3. klasse. Tilskuddet  \r\n\r\n pr. årselev fastsættes på de årlige finanslove, jf. § 10, stk. 2, om  \r\n\r\n beregningen af antal årselever. </P>  \r\n\r\n<P CLASS=STK> <I>Stk. 2. </I> Tilskuddet kan kun ydes til  \r\n\r\n skolefritidsordninger, hvor der opkræves forældrebetaling. </P>  \r\n\r\n<P> <I>Specielle tilskud </I></P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Staten yder tilskud til dækning af  \r\n\r\n ekstraudgifter til lærertimer, hjælpemidler og befordring af elever med svære  \r\n\r\n handicap, som er godkendt af Undervisnings- og Forskningsministeriet.  \r\n\r\n Tilskuddet fastsættes på finansloven og reguleres ud fra antallet af elever,  \r\n\r\n der ydes tilskud til, og det faktiske tilskud pr. elev. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Staten yder tilskud til nedbringelse af  \r\n\r\n skolepenge, til nedbringelse af betaling for ophold på en kostafdeling og til  \r\n\r\n befordringsudgifter inden for bevillinger, der fastsættes på de årlige  \r\n\r\n finanslove. Tilskud til nedbringelse af skolepenge og nedbringelse af  \r\n\r\n betaling for ophold på en kostafdeling fastsættes under hensyn til elevens og  \r\n\r\n forældrenes økonomiske forhold. </P>  \r\n\r\n<P CLASS=STK> <I>Stk. 2. </I> Bevillingen til befordringsudgifter reguleres  \r\n\r\n for udviklingen i antallet af elever og for prisudviklingen for  \r\n\r\n persontransport med offentlige transportmidler. </P>  \r\n\r\n<P CLASS=STK> <I>Stk. 3. </I> Tilskuddene fordeles til skolerne af særlige  \r\n\r\n fordelingsudvalg. Undervisnings- og forskningsministeren kan fastsætte  \r\n\r\n nærmere regler om ordningen og administrationen heraf. </P>  \r\n\r\n<P> <I>Tilskudsbetingelser m.m. </I></P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Tilskuddene i henhold til denne lov skal  \r\n\r\n anvendes til skole og undervisningsvirksomhed. Herudover disponerer skolerne  \r\n\r\n frit ved anvendelsen af følgende tilskud under eet, idet formålene med de  \r\n\r\n pågældende tilskud forudsættes opfyldt: </P>  \r\n\r\n<UL CLASS=PLAIN-LIST>  \r\n\r\n<LI>1) Driftstilskud i henhold til § 11, </LI>  \r\n\r\n<LI>2) bygningstilskud i henhold til § 12, </LI>  \r\n\r\n<LI>3) tilskud til kostafdelinger i henhold til § 13, </LI>  \r\n\r\n<LI>4) tilskud til tyske mindretalsskoler i henhold til § 14 og </LI>  \r\n\r\n<LI>5) tilskud til elever med svære handicap i henhold til § 16. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Skolerne kan opspare tilskud til anvendelse i  \r\n\r\n følgende finansår og optage lån til skole- og undervisningsvirksomhed. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Tilskud i henhold til denne lov kan kun ydes  \r\n\r\n til skoler, som har mindst 28 elever i alt på 1.-7. klassetrin beregnet enten  \r\n\r\n som elevtallet pr. 5. september året før finansåret eller som et gennemsnit  \r\n\r\n af elevtallene pr. 5. september året før finansåret og det forudgående år.  \r\n\r\n Der kan dog ydes tilskud til skoler fra skoleårets begyndelse svarende til  \r\n\r\n det gennemsnitlige tilskud pr. årselev, der er fastsat på finansloven, jf. §  \r\n\r\n 10, stk. 3, og § 11, stk. 5, hvis antallet af elever pr. 5. september er  \r\n\r\n mindst 28 i alt på 1-7. klassetrin. En nyoprettet skole skal i det første  \r\n\r\n skoleår pr. 5. september have mindst 12 elever og i det andet skoleår pr. 5.  \r\n\r\n september mindst 20 elever, jf. dog § 13, stk. 2, om kostafdelinger.  \r\n\r\n Undervisnings- og forskningsministeren kan fravige elevtalskravene i særlige  \r\n\r\n tilfælde. </P>  \r\n\r\n<P CLASS=STK> <I>Stk. 2. </I> Tilskud til nyoprettede skoler kan kun ydes med  \r\n\r\n virkning fra begyndelsen af et skoleår. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Skolen skal have andre indtægter end  \r\n\r\n statstilskuddene. Undervisnings- og forskningsministeren kan fastsætte  \r\n\r\n nærmere regler herom. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Tilskud efter denne lov udbetales endeligt  \r\n\r\n inden for det enkelte finansår. Undervisnings- og forskningsministeren kan  \r\n\r\n fastsætte regler om udbetaling af forskud i løbet af finansåret, indtil  \r\n\r\n grundlaget for tilskudsberegningen er opgjort. </P>  \r\n\r\n<P CLASS=STK> <I>Stk. 2. </I> Undervisnings- og forskningsministeren kan for  \r\n\r\n skoler, som ikke følger bestemmelserne i denne lov eller de regler, som  \r\n\r\n ministeren har fastsat, tilbageholde tilskud eller lade tilskud bortfalde,  \r\n\r\n eventuelt kræve tilskud tilbagebetalt, hvis grundlaget for  \r\n\r\n tilskudsberegningen har været fejlagtigt. </P>  \r\n\r\n<P CLASS=STK> <I>Stk. 3. </I> Tilskud, der bortfalder eller tilbagebetales i  \r\n\r\n medfør af stk. 2, tilfalder staten. </P>  \r\n\r\n<P CLASS=STK> <I>Stk. 4. </I> For meget udbetalt tilskud kan modregnes i  \r\n\r\n kommende tilskudsudbetalinger. </P>  \r\n\r\n<P> <I>Tilskud til kombinerede skoler </I></P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Undervisnings- og forskningsministeren kan  \r\n\r\n fastsætte særlige regler om tilskud til institutioner, som består både af en  \r\n\r\n fri grundskole og en fri kostskole eller en privat gymnasieskole. </P>  \r\n\r\n<P> <I>Kommunale tilskud </I></P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Kommunalbestyrelsen i skolekommunen eller  \r\n\r\n elevers bopælskommune, jf. § 25, kan yde følgende tilskud: </P>  \r\n\r\n<UL CLASS=PLAIN-LIST>  \r\n\r\n<LI>1) Tilskud til nedbringelse af skolepenge, herunder til nedbringelse af  \r\n\r\n betaling for skolefritidsordninger og for ophold på en kostafdeling.  \r\n\r\n Tilskuddet kan ydes under hensyn til elevernes og forældrenes  \r\n\r\n indtægtsforhold, </LI>  \r\n\r\n<LI>2) tilskud til driften af skolefritidsordninger, </LI>  \r\n\r\n<LI>3) tilskud til specialundervisning og anden specialpædagogisk bistand  \r\n\r\n samt til særlig støtteundervisning i dansk af fremmedsprogede elever og </LI>  \r\n\r\n<LI>4) tilskud til anlægsudgifter eller lignende investeringsudgifter. </LI>  \r\n\r\n</UL>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Regnskab og revision </I> </P>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Skolernes regnskabsår er kalenderåret.  \r\n\r\n Regnskaberne opstilles og revideres efter regler, der fastsættes af  \r\n\r\n undervisnings- og forskningsministeren. Regnskaberne skal revideres af en  \r\n\r\n statsautoriseret revisor eller en registreret revisor. </P>  \r\n\r\n<P CLASS=STK> <I>Stk. 2. </I> Den i § 11, stk. 1, nævnte vikarkasse, de i §  \r\n\r\n 17, stk. 2, nævnte særlige fordelingsudvalg og Deutscher Schul- und  \r\n\r\n Sprachverein fur Nordschleswig fører regnskaber for tilskudsbevillingerne  \r\n\r\n efter § 11, stk. 1, § 14 og § 17. Regnskabsåret er kalenderåret.  \r\n\r\n Undervisnings- og forskningsministeren kan fastsætte regler om opstilling og  \r\n\r\n revision af regnskaberne. Regnskaberne skal revideres af en statsautoriseret  \r\n\r\n revisor eller en registreret revisor. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K6\"\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel 6 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Kommunale og amtskommunale bidrag m.v. </I>  \r\n\r\n</P>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> En elev anses for hjemmehørende i den kommune,  \r\n\r\n hvor eleven er tilmeldt folkeregistret den 5. september året før  \r\n\r\n bidragsopkrævningen (bopælskommunen), og i den amtskommune, hvor elevens  \r\n\r\n bopælskommune ligger. </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Til almindelig undervisning betaler  \r\n\r\n bopælskommunen bidrag til staten for hver elev, der er optaget i en  \r\n\r\n børnehaveklasse eller en 1.-10. klasse ved en fri grundskole. </P>  \r\n\r\n<P CLASS=STK> <I>Stk. 2. </I> Kommunens bidrag fastsættes på de årlige  \r\n\r\n finanslove som en andel af statens gennemsnitlige driftstilskud pr. årselev,  \r\n\r\n jf. § 10, stk. 3. </P>  \r\n\r\n<P CLASS=STK> <I>Stk. 3. </I> Undervisnings- og forskningsministeren kan  \r\n\r\n fastsætte nærmere regler om fremgangsmåden ved opkrævningen af bidrag. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Til undervisning m.v. af elever med svære  \r\n\r\n handicap, som er optaget i en fri grundskole, betaler elevens amtskommune  \r\n\r\n bidrag til staten, som svarer til statens gennemsnitlige budgetterede tilskud  \r\n\r\n pr. elev for ekstraudgifter til lærertimer, hjælpemidler og befordring, jf. §  \r\n\r\n 16. Undervisnings- og forskningsministeren fastsætter nærmere regler om  \r\n\r\n beregningen og fremgangsmåden ved opkrævningen af bidraget. </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Til skolefritidsordninger ved frie grundskoler  \r\n\r\n betaler elevens bopælskommune bidrag til staten, som svarer til statens  \r\n\r\n tilskud pr. årselev, jf. § 15, stk. 1. </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Amtskommunen kan af elevens bopælskommune kræve  \r\n\r\n delvis refusion af bidraget til staten i henhold til § 27 for elever, som er  \r\n\r\n optaget i en fri grundskole. Refusionsbeløbet skal svare til det takstbeløb,  \r\n\r\n som kommunen betaler til amtskommunen i henhold til § 40, stk. 2, i lov om  \r\n\r\n folkeskolen, med fradrag af kommunens bidrag til staten for den almindelige  \r\n\r\n undervisning i henhold til § 26. </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Elevens bopælskommune og amtskommune kan kræve  \r\n\r\n refusion af bidraget i henhold til §§ 26, 27 og 28 eller delvis refusion i  \r\n\r\n henhold til § 29 fra en anden kommune eller amtskommune for elever, som ved  \r\n\r\n beregningen af kommunal udligning til kommuner og amtskommuner indgår i  \r\n\r\n folketallet i den anden kommune eller amtskommune. </P>  \r\n\r\n</DIV>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> En kommune kan kræve undervisningsudgifter  \r\n\r\n forbundet med henvisningen af elever til folkeskolen i henhold til § 3, stk.  \r\n\r\n 2 og 3, godtgjort af elevens bopælskommune. </P>  \r\n\r\n</DIV>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Kommunernes og amtskommunernes bidrag til  \r\n\r\n staten kan modregnes i statstilskuddet til kommunerne og amtskommunerne. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K7\"\"></A>\r\n\r\n<DIV CLASS=KAPITEL ID=\"K7\">  \r\n\r\n<H3 CLASS=KTITLE1 ALIGN=CENTER>Kapitel 7 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Skoler, </I> </P>  \r\n\r\n<P>der ikke modtager statstilskud </P>  \r\n\r\n<A NAME=\"\"P33\"\"></A>\r\n\r\n<DIV CLASS=PARAGRAPH ID=\"P33\">  \r\n\r\n<P CLASS=PARAB> <B>§ 33. </B> Bestemmelserne i §§ 5 og 7, kapitel 4 bortset  \r\n\r\n fra bestemmelserne i § 17 om tilskud til befordringsudgifter og § 23,  \r\n\r\n kapitlerne 5 og 6 bortset fra § 31, § 37, stk. 1, 3, 4 og 5, og § 43 gælder  \r\n\r\n ikke for skoler, som ikke modtager statstilskud efter denne lov. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K8\"\"></A>\r\n\r\n<DIV CLASS=KAPITEL ID=\"K8\">  \r\n\r\n<H3 CLASS=KTITLE1 ALIGN=CENTER>Kapitel 8 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Undervisning i hjemmet m.v. </I> </P>  \r\n\r\n<A NAME=\"\"P34\"\"></A>\r\n\r\n<DIV CLASS=PARAGRAPH ID=\"P34\">  \r\n\r\n<P CLASS=PARAB> <B>§ 34. </B> Hvis forældrene selv vil sørge for undervisning  \r\n\r\n af deres børn i den undervisningspligtige alder, skal de meddele det  \r\n\r\n skriftligt til kommunalbestyrelsen, før undervisningen begynder. </P>  \r\n\r\n<P CLASS=STK> <I>Stk. 2. </I> Meddelelsen skal indeholde oplysninger om,  \r\n\r\n hvilke børn der skal deltage i undervisningen, hvor undervisningen foregår,  \r\n\r\n og hvem der skal undervise børnene. </P>  \r\n\r\n</DIV>  \r\n\r\n<A NAME=\"\"P35\"\"></A>\r\n\r\n<DIV CLASS=PARAGRAPH ID=\"P35\">  \r\n\r\n<P CLASS=PARAB> <B>§ 35. </B> Kommunalbestyrelsen fører tilsyn med den  \r\n\r\n undervisning, børnene får i hjemmet. </P>  \r\n\r\n<P CLASS=STK> <I>Stk. 2. </I> Kommunalbestyrelsen kan hvert år lade afholde  \r\n\r\n prøver i dansk, regning/matematik og engelsk for at sikre, at undervisningen  \r\n\r\n står mål med, hvad der almindeligvis kræves i folkeskolen. Den, der har  \r\n\r\n undervist børnene, leder prøverne efter aftale med kommunalbestyrelsen. </P>  \r\n\r\n<P CLASS=STK> <I>Stk. 3. </I> Skønnes det, at undervisningen ikke har været  \r\n\r\n forsvarlig, underretter kommunalbestyrelsen forældrene om, at der vil blive  \r\n\r\n afholdt en ny prøve efter 3 måneder, og at børnene, hvis undervisningen  \r\n\r\n stadig er mangelfuld, skal undervises i en skole. </P>  \r\n\r\n<P CLASS=STK> <I>Stk. 4. </I> Når kommunalbestyrelsen skønner, at  \r\n\r\n undervisningen er forsvarlig, kan den fritage for tilsynet. </P>  \r\n\r\n</DIV>  \r\n\r\n<A NAME=\"\"P36\"\"></A>\r\n\r\n<DIV CLASS=PARAGRAPH ID=\"P36\">  \r\n\r\n<P CLASS=PARAB> <B>§ 36. </B> Undervisnings- og forskningsministeren kan  \r\n\r\n fastsætte regler for afholdelse af prøver for børn, der ønsker at indstille  \r\n\r\n sig til folkeskolens afsluttende prøver uden at have fulgt undervisningen ved  \r\n\r\n skoler, der har ret til at afholde prøver. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K9\"\"></A>\r\n\r\n<DIV CLASS=KAPITEL ID=\"K9\">  \r\n\r\n<H3 CLASS=KTITLE1 ALIGN=CENTER>Kapitel 9 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Forskellige bestemmelser </I> </P>  \r\n\r\n<A NAME=\"\"P37\"\"></A>\r\n\r\n<DIV CLASS=PARAGRAPH ID=\"P37\">  \r\n\r\n<P CLASS=PARAB> <B>§ 37. </B> Skolerne skal hvert år sende elevernes  \r\n\r\n bopælskommuner en fortegnelse over alle børn fra kommunen, som pr. 5.  \r\n\r\n september er tilmeldt skolen, samt over de elever, der samtidig er tilmeldt  \r\n\r\n en skolefritidsordning ved skolerne, og som skal indgå i tilskudsberegningen  \r\n\r\n efter kapitel 4 og bidragsopkrævningen efter kapitel 6. Fortegnelsen skal  \r\n\r\n indeholde oplysning om elevernes personnumre og om, hvorvidt eleverne er  \r\n\r\n undervisningspligtige. </P>  \r\n\r\n<P CLASS=STK> <I>Stk. 2. </I> Udmeldes en undervisningspligtig elev i  \r\n\r\n skoleårets løb, skal skolens leder snarest muligt underrette elevens  \r\n\r\n bopælskommune. </P>  \r\n\r\n<P CLASS=STK> <I>Stk. 3. </I> Bopælskommunen returnerer en attesteret  \r\n\r\n fortegnelse efter stk. 1 til skolen over elever, som kommunen har godkendt  \r\n\r\n som hjemmehørende i kommunen, og som ikke er tilmeldt folkeskolen eller en  \r\n\r\n anden fri grundskole. </P>  \r\n\r\n<P CLASS=STK> <I>Stk. 4. </I> Undervisnings- og forskningsministeren  \r\n\r\n indkalder oplysninger fra skolerne til brug for fastlæggelsen af tilskud, der  \r\n\r\n attesteres af skolens revisor, og kan pålægge skolerne og den i § 11, stk. 1,  \r\n\r\n nævnte vikarkasse, Frie Grundskolers Fællesråd og Deutscher Schul- und  \r\n\r\n Sprachverein fur Nordschleswig at indsende statistiske oplysninger og  \r\n\r\n oplysninger vedrørende økonomiske forhold, herunder regnskaber. </P>  \r\n\r\n<P CLASS=STK> <I>Stk. 5. </I> Undervisnings- og forskningsministeren kan  \r\n\r\n bestemme, at skolernes regnskaber skal indsendes til Frie Grundskolers  \r\n\r\n Fællesråd. </P>  \r\n\r\n</DIV>  \r\n\r\n<A NAME=\"\"P38\"\"></A>\r\n\r\n<DIV CLASS=PARAGRAPH ID=\"P38\">  \r\n\r\n<P CLASS=PARAB> <B>§ 38. </B> Forældrenes rettigheder i medfør af denne lov  \r\n\r\n tilkommer den eller de personer, som har forældremyndigheden over eleven.  \r\n\r\n</P>  \r\n\r\n<P CLASS=STK> <I>Stk. 2. </I> Bortset fra spørgsmålet om skolegangens  \r\n\r\n begyndelse og varighed kan skolen anse den, der har eleven i pleje, for  \r\n\r\n bemyndiget til at handle på forældremyndighedens indehavers vegne. Dette  \r\n\r\n gælder dog ikke elever optaget på en kostafdeling. </P>  \r\n\r\n</DIV>  \r\n\r\n<A NAME=\"\"P39\"\"></A>\r\n\r\n<DIV CLASS=PARAGRAPH ID=\"P39\">  \r\n\r\n<P CLASS=PARAB> <B>§ 39. </B> Undervisnings- og forskningsministeren kan  \r\n\r\n godkende afvigelser fra bestemmelser i § 1, stk. 2, og § 9, stk. 2, for  \r\n\r\n skoler, hvis undervisningssprog er et andet end dansk, eller som i øvrigt har  \r\n\r\n særlig tilknytning til et fremmedsprog. </P>  \r\n\r\n</DIV>  \r\n\r\n<A NAME=\"\"P40\"\"></A>\r\n\r\n<DIV CLASS=PARAGRAPH ID=\"P40\">  \r\n\r\n<P CLASS=PARAB> <B>§ 40. </B> Afgørelser, som efter bemyndigelse i denne lov  \r\n\r\n er truffet af skolerne, de i § 17, stk. 2, nævnte særlige fordelingsudvalg,  \r\n\r\n Deutscher Schul- und Sprachverein fur Nordschleswig samt den i § 11, stk. 1,  \r\n\r\n nævnte vikarkasse, kan ikke indbringes for undervisnings- og  \r\n\r\n forskningsministeren. </P>  \r\n\r\n</DIV>  \r\n\r\n<A NAME=\"\"P41\"\"></A>\r\n\r\n<DIV CLASS=PARAGRAPH ID=\"P41\">  \r\n\r\n<P CLASS=PARAB> <B>§ 41. </B> Lovens bestemmelser gælder også for en  \r\n\r\n grundskoleafdeling ved en privat gymnasieskole. Grundskoleafdelingen skal dog  \r\n\r\n uanset bestemmelsen i § 2, stk. 1, omfatte 8. og 9. klassetrin, og den kan i  \r\n\r\n sammenhæng hermed omfatte andre klassetrin. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K10\"\"></A>\r\n\r\n<DIV CLASS=KAPITEL ID=\"K10\">  \r\n\r\n<H3 CLASS=KTITLE1 ALIGN=CENTER>Kapitel 10 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttrædelses- og overgangsbestemmelser  \r\n\r\n</I> </P>  \r\n\r\n<A NAME=\"\"P42\"\"></A>\r\n\r\n<DIV CLASS=PARAGRAPH ID=\"P42\">  \r\n\r\n<P CLASS=PARAB> <B>§ 42. </B> Loven træder i kraft den 1. januar 1992. </P>  \r\n\r\n<P CLASS=STK> <I>Stk. 2. </I> Dog træder § 37 i kraft den 1. september 1991  \r\n\r\n og § 12 den 1. januar 1993 eller senere efter undervisnings- og  \r\n\r\n forskningsministerens bestemmelse. </P>  \r\n\r\n<P CLASS=STK> <I>Stk. 3. </I> Undervisnings- og forskningsministeren kan  \r\n\r\n fastsætte regler om tilskud til udgifter til renter af lån i skolens  \r\n\r\n bygninger, husleje, skatter, afgifter og særlige vedligeholdelsesarbejder  \r\n\r\n samt om ydelse af statslån for perioden 1. januar 1992, og indtil § 12 træder  \r\n\r\n i kraft, jf. stk. 2. </P>  \r\n\r\n<P CLASS=STK> <I>Stk. 4. </I> Ministeren kan fastsætte en frist for  \r\n\r\n godkendelse af udgifter til renter af lån i skolens bygninger, husleje,  \r\n\r\n skatter, afgifter og særlige vedligeholdelsesarbejder, der skal indgå i  \r\n\r\n fastlæggelsen af afviklingstilskud efter § 12, stk. 2. </P>  \r\n\r\n</DIV>  \r\n\r\n<A NAME=\"\"P43\"\"></A>\r\n\r\n<DIV CLASS=PARAGRAPH ID=\"P43\">  \r\n\r\n<P CLASS=PARAB> <B>§ 43. </B> Undervisnings- og forskningsministeren kan  \r\n\r\n fastsætte regler om tildeling af overgangstilskud i maksimalt fire finansår  \r\n\r\n regnet fra 1. januar 1992 til skoler, hvor tildelingen af driftstilskud i  \r\n\r\n henhold til § 11 er reduceret væsentligt i forhold til tildelingen efter de  \r\n\r\n regler, der gælder i 1991. </P>  \r\n\r\n<P CLASS=STK> <I>Stk. 2. </I> Tilskuddene i henhold til stk. 1 afsættes af  \r\n\r\n skolernes generelle driftstilskud efter § 10. </P>  \r\n\r\n</DIV>  \r\n\r\n<A NAME=\"\"P44\"\"></A>\r\n\r\n<DIV CLASS=PARAGRAPH ID=\"P44\">  \r\n\r\n<P CLASS=PARAB> <B>§ 44. </B> Lov om friskoler og private grundskoler m.v.,  \r\n\r\n jf. lovbekendtgørelse nr. 252 af 19. april 1989, ophæves. </P>  \r\n\r\n<P CLASS=STK> <I>Stk. 2. </I> I lov om statsstøtte til visse private skoler,  \r\n\r\n jf. lovbekendtgørelse nr. 659 af 25. oktober 1988, foretages følgende  \r\n\r\n ændringer: </P>  \r\n\r\n<P> <B>1.</B>  <I>§ 1, stk. 1, nr. 4 - 6,</I> ophæves. </P>  \r\n\r\n<P>Nr. 7-10 bliver herefter nr. 4-7. </P>  \r\n\r\n<P> <B>2.</B>  <I>§ 1, stk. 2, 1. pkt.,</I> ophæves. </P>  \r\n\r\n<P> <B>3.</B> I <I>§ 3 b, stk. 3,</I> udgår &#187;, Frie Grundskolers  \r\n\r\n Fællesråd&#171;. </P>  \r\n\r\n<P> <B>4.</B>  <I>§ 3 c, 2. pkt.,</I> ophæves. </P>  \r\n\r\n<P> <B>5.</B>  <I>§ 3 d</I> ophæves. </P>  \r\n\r\n<P> <B>6.</B> I <I>§ 3 g</I> ændres &#187;§ 3 d&#171; til: &#187;§ 3 e&#171;.  \r\n\r\n</P>  \r\n\r\n<P CLASS=STK> <I>Stk. 3. </I> I <I>§ 1</I> i lov nr. 214 af 5. april 1989 om  \r\n\r\n kommuners og amtskommuners bidrag til statslige og private skoler og kurser  \r\n\r\n udgår &#187;ved skoler og kurser omfattet af lov om friskoler og private  \r\n\r\n grundskoler m.v. samt&#171;. </P>  \r\n\r\n<P CLASS=STK> <I>Stk. 4. </I> I <I>§ 33, stk. 2, 1. pkt.,</I> i lov om  \r\n\r\n folkeskolen, jf. lovbekendtgørelse nr. 524 af 10. juli 1990, udgår &#187;i  \r\n\r\n kapitel 5&#171;. </P>  \r\n\r\n<P CLASS=STK> <I>Stk. 5. </I> Regler, der er fastsat med hjemmel i de love,  \r\n\r\n der er nævnt i stk. 1 og 2, forbliver i kraft, indtil de ophæves eller  \r\n\r\n afløses af regler fastsat i medfør af denne lov. </P>  \r\n\r\n</DIV>  \r\n\r\n<A NAME=\"\"P45\"\"></A>\r\n\r\n<DIV CLASS=PARAGRAPH ID=\"P45\">  \r\n\r\n<P CLASS=PARAB> <B>§ 45. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 6.  \r\n\r\n juni 1991 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/ Knud Enggaard </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "popularTitle": "Friskoleloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/06/1991"
        },
        {
            "displayName": "Accession",
            "displayValue": "A19910041130"
        },
        {
            "displayName": "Entydig dokumentidentifikation",
            "displayValue": "CM034113"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "13/12/2022"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "411"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "06/06/1991"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Økonomiafdelingen"
        },
        {
            "displayName": "Ressortministeriets journalnummer",
            "displayValue": "Undervisnings- og forskningsmin. JØK, j.nr. 1991-11122-9"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}