{
    "id": 55121,
    "title": "Cirkulæreskrivelse om støtte til boligforbedringer efter byfornyelseslovens kap. III. Den ekstraordinære bevilling Til samtlige kommunalbestyrelser. ",
    "documentTypeId": "210",
    "isSagsforlobPeriodValid": false,
    "shortName": "CIS nr 4005 af 15/02/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om støtte til  \r\n\r\n boligforbedringer efter byfornyelseslovens kap. III. Den ekstraordinære  \r\n\r\n bevilling Til samtlige kommunalbestyrelser. </H1>  \r\n\r\n<P></P>  \r\n\r\n<BR>  \r\n\r\n<P>Med vedtagelsen af finansloven for 1988 kan Boligstyrelsen inden for et  \r\n\r\n beløb på 400 mill. kr. i 1988 med tillæg af uforbrugte beløb fra 1987 meddele  \r\n\r\n tilsagn om statsstøtte til boligforbedringer efter byfornyelseslovens kap.  \r\n\r\n III. Af bevillingen er 200 mill. kr. forbeholdt private udlejningsejendomme  \r\n\r\n mv., jf. byfornyelseslovens § 59, stk. 4. </P>  \r\n\r\n<P>I lighed med de foregående år er det afgørende for Boligstyrelsen at sikre  \r\n\r\n en hurtig og smidig administration af denne bevilling. Det edb-baserede  \r\n\r\n administrationssystem, som er etableret hos Kommunedata - Odense Centralen,  \r\n\r\n vil derfor blive videreført. </P>  \r\n\r\n<P>På baggrund af bevillingens størrelse, den allerede omtalte puljedeling  \r\n\r\n samt de erfaringer Boligstyrelsen har gjort med ordningen vil  \r\n\r\n administrationen blive tilrettelagt efter følgende retningslinier: </P>  \r\n\r\n<P> 1 . Landsrammen for 1988 udgør 400 mill. kr. Heraf er 200 mill. kr.  \r\n\r\n forbeholdt tilsagn om støtte til private udlejningsejendomme, dvs. sådanne  \r\n\r\n ejendomme, hvor ejeren kan vælge at finansiere de værdiøgende  \r\n\r\n ombygningsudgifter med nominallån, jf. byfornyelseslovens § 59, stk. 4. </P>  \r\n\r\n<P>Alle andre ejendomme, dvs. sådanne, hvor finansieringen af de  \r\n\r\n støtteberettigede udgifter med indekslån er obligatorisk, jf. § 59, stk. 3,  \r\n\r\n kan få tildelt støtte inden for den resterende ramme. </P>  \r\n\r\n<P> 2 . De kommunale lofter udgør for hver af ovennævnte puljer følgend </P>  \r\n\r\n<P>e: </P>  \r\n\r\n<PRE>  \r\n\r\n Københavns kommune                      60 mill. kr.  \r\n\r\n Frederiksberg, Odense, Ålborg  \r\n\r\n og Århus kommuner hver                  10 mill. kr.  \r\n\r\n Øvrige kommuner hver                     4 mill. kr.  \r\n\r\n</PRE>  \r\n\r\n<P>En evt. uforbrugt kommunal ramme fra foregående år vil ikke blive tillagt  \r\n\r\n ovennævnte rammer. </P>  \r\n\r\n<P>Det vil heller ikke fremover være muligt at spare uforbrugt ramme op til  \r\n\r\n anvendelse i efterfølgende år. </P>  \r\n\r\n<P> 3 . Det eksisterende investeringsloft for den enkelte ejendom på 2 mill.  \r\n\r\n kr. ophæves. </P>  \r\n\r\n<P>Investeringsloftet pr. kvadratmeter-bruttoetageareal fastholdes derimod,  \r\n\r\n og udgør for reservationer efter 1.1.1988 6.000 kr./kvadratmeter boligareal  \r\n\r\n og 2.000 kr./kvadratmeter erhvervsareal. </P>  \r\n\r\n<P> 4 . Der er mulighed for at etapeopdele projekter med støtte efter denne  \r\n\r\n bevilling. Det vil sige, at ejere til ejendomme, som allerede er optaget i  \r\n\r\n ordningen, kan søge om støtte til yderligere ombygninger. </P>  \r\n\r\n<P>Det er en forudsætning for, at kommunen kan imødekomme ansøgningen og  \r\n\r\n reservere beløbet, at der er tale om en reel etapedeling, dvs. at etapen  \r\n\r\n udgør en helhed og ikke inkluderer arbejder, hvortil der tidligere er  \r\n\r\n bevilget offentlig støtte efter denne bevilling. </P>  \r\n\r\n<P>Det er endvidere en betingelse, at det samlede støttebeløb omfattende alle  \r\n\r\n etaper ikke overstiger ovennævnte investeringsgrænser på henholdsvis 6.000  \r\n\r\n kr. og 2.000 kr. pr. kvadratmeter bruttoetageareal. </P>  \r\n\r\n<P> 5 . Ansøgninger om støtte til ejendomme, som allerede er optaget i  \r\n\r\n ordningen, behandles som nye ansøgninger. </P>  \r\n\r\n<P> 6 . Der etableres een samlet venteliste til begge puljer. Det samled </P>  \r\n\r\n<P>e loft for ventelisten udgør ialt 150 mill. kr., medens kommunelofterne  \r\n\r\n udgør følgende: </P>  \r\n\r\n<PRE>  \r\n\r\n Københavns kommune                   45 mill. kr.  \r\n\r\n Frederiksberg, Ålborg, Århus  \r\n\r\n og Odense kommuner hver               8 mill. kr.  \r\n\r\n Øvrige kommuner hver                  3 mill. kr.  \r\n\r\n</PRE>  \r\n\r\n<P> 7 . I det omfang kommunen i forbindelse med ombygning af en eller flere  \r\n\r\n ejendomme med tilsagn efter denne bevilling har afholdt  refusionsberettigede  \r\n\r\n udgifter kan disse umiddelbart efter afholdelsen anmeldes til refusion gennem  \r\n\r\n Boligstyrelsen, idet kommunens ordinære vejledende beløbsramme til sanering  \r\n\r\n og byfornyelse nedskrives tilsvarende. </P>  \r\n\r\n<P> 8 . I en række sager er der, som følge af den tid der medgår til  \r\n\r\n kommunens godkendelse af ombygningsregnskabet, påløbet renteudgifter udover  \r\n\r\n det oprindeligt budgetterede og således, at disse renteudgifter ikke kan  \r\n\r\n rummes inden for det givne tilsagn. Sådanne overskridelser af tilsagnet kan  \r\n\r\n søges dækket ind ved tilsagn over kommunens et-årige vejledende ramme.  \r\n\r\n Ansøgning om bindende tilsagn indsendes til Boligstyrelsen på sædvanlig måde.  \r\n\r\n</P>  \r\n\r\n<P> 9 . Boligstyrelsen har ofte fået forelagt spørgsmålet om, hvad der i  \r\n\r\n forbindelse med denne bevilling skal forstås ved &#187;en ejendom&#171;. </P>  \r\n\r\n<P>Herved forstås </P>  \r\n\r\n<UL CLASS=PLAIN-LIST>  \r\n\r\n<LI>1) eet matrikelnummer med bygninger, herunder bygninger opdelt i  \r\n\r\n ejerlejligheder, eller </LI>  \r\n\r\n<LI>2) flere bebyggede matrikelnumre a) der ikke må adskilles uden  \r\n\r\n matrikelmyndighedernes samtykke, eller b) som er samvurderede eller c)  \r\n\r\n samnoterede i tingbogen, eller </LI>  \r\n\r\n<LI>3) bygninger opført på lejet grund. </LI>  \r\n\r\n</UL>  \r\n\r\n<P> 10 . I en række tilfælde har det vist sig, at der er gået  \r\n\r\n uforholdsmæssigt lang tid mellem bemyndigelse/reservation til et projekt og  \r\n\r\n tilsagn. </P>  \r\n\r\n<P>I forlængelse heraf fastsættes det med virkning for ansøgninger, der får  \r\n\r\n bemyndigelse efter 1.1.1988, at der maksimalt må gå 12 måneder fra  \r\n\r\n bemyndigelse/reservation til tilsagn. Overskrides denne frist  bortfalder  \r\n\r\n reservationen automatisk og evt. ny ansøgning må herefter indsendes. </P>  \r\n\r\n<P>Som en konsekvens heraf skal der ikke søges om fristforlængelse inden for  \r\n\r\n denne periode. Der vil dog fortsat blive udsendt erindringsskrivelser fra  \r\n\r\n Kommunedata, idet det fortsat er udgangspunktet for ordningen, at endeligt  \r\n\r\n projekt skal færdiggøres og godkendes så hurtigt som muligt. </P>  \r\n\r\n<P> 11 . I det omfang der sker bortfald af givne bemyndigelser eller tilsagn  \r\n\r\n gælder følgende: </P>  \r\n\r\n<P>a. sker bortfald i samme kalenderår som bemyndigelse tilbageføres  \r\n\r\n bortfaldsbeløbet til både lands- og kommuneramme. </P>  \r\n\r\n<P>b. sker bortfald i det umiddelbart følgende kalenderår i forhold til  \r\n\r\n bemyndigelsen tilbageføres beløbet kun til landsrammen. </P>  \r\n\r\n<P>c. sker bortfald på andre tidspunkter nedskrives landsrammen tilsvarende.  \r\n\r\n</P>  \r\n\r\n<P> 12 . Ansøgninger optaget på Kommunedatas venteliste vil gå forud for nye  \r\n\r\n ansøgninger. </P>  \r\n\r\n<P>Nye ansøgninger modtages på Kommunedata fra d. 24.2.1988. Ansøgninger, som  \r\n\r\n indkommer før denne dato, vil blive returneret, og vil således ikke indgå i  \r\n\r\n fordelingen. </P>  \r\n\r\n<P>Første edb-kørsel foretages d. 15.3.1988. </P>  \r\n\r\n<P> 13 . Om de nærmere bestemmelser vedrørende indhold og gennemførelse </P>  \r\n\r\n<P>af en boligforbedringsbeslutning henvises til Boligstyrelsens cirkulære af  \r\n\r\n 30.5.1983 om boligforbedringer efter byfornyelseslovens kap. III,  \r\n\r\n ekstraordinær bevilling på 100 mill. kr. </P>  \r\n\r\n<P>Pdv </P>  \r\n\r\n<P>Søren Kruse </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19880400510"
        },
        {
            "displayName": "Entydig dokumentidentifikation",
            "displayValue": "CM014009"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "4005"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "15/02/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Bygge- og Boligstyrelsen, jf BEK nr 9 af 05/01/1990 § 6, nr 7"
        },
        {
            "displayName": "Ressortministeriets journalnummer",
            "displayValue": "B2A-4265/67-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}