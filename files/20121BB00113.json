{
    "id": 146300,
    "title": "Forslag til folketingsbeslutning om ret til en 4-årsdagpengeperiode",
    "documentTypeId": "480",
    "isSagsforlobPeriodValid": true,
    "shortName": "2012/1 BSF 113",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 9. april 2013 af Christian Juhl (EL), Jørgen Arbo-Bæhr (EL) og Finn Sørensen (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om ret til en 4-årsdagpengeperiode</p>\r\n<p class=\"Tekst1Sp\">Folketinget pålægger regeringen at fremsætte lovgivning, der sikrer, at dagpengeperioden forlænges fra 2 år til 4 år med ikrafttrædelse den 1. juli 2013.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">En »hel og dækkende løsning« lovede finansministeren, da han sammen med beskæftigelsesministeren og arbejdsgiverrepræsentanter fremlagde aftalen om 12.500 akutjob til de tusindvis af ledige, der stod til at miste deres dagpenge i løbet af det første halvår af 2013.</p>\r\n<p class=\"NormalInd\">Man kan allerede nu se, at intet peger i retning af, at akutjobpakken bliver en »hel og dækkende løsning«. Allerede i januar 2013 måtte Beskæftigelsesministeriet indrømme, at ministeriets hidtidige prognose over antallet af »udfaldstruede« var skudt helt forbi. Skønnet fra september 2012 var på 7-12.000 personer. I januar 2013 var tallet opjusteret til 17.000-23.000, der stod til at falde ud af dagpengesystemet i første halvår af 2013. Et skøn der var kendt i Finansministeriet og Beskæftigelsesministeriet allerede i første halvdel af december.</p>\r\n<p class=\"NormalInd\">Efter januar og februar kunne det så konstateres, at det reelle antal personer, der havde mistet dagpengeretten, var over 9.000 – eller mere end 1.000 pr. uge.</p>\r\n<p class=\"NormalInd\">Arbejdsløshedsstrukturen i 2011 og 2012 har vist, at en arbejdsløshedsforsikring med en dagpengeperiode på 2 år ikke modsvarer arbejdsmarkedets behov. Det har vist sig, at arbejdsløse på store dele af arbejdsmarkedet – til trods for, at de er konstant jobsøgende, deltager i alle aktiveringstilbud og i øvrigt opfylder alle de krav, de bliver stillet over for – i den nuværende situation ikke er i stand til at få arbejde i det antal timer, der skal til, for at de kan bevare dagpengeretten. Når arbejdsløse således uforskyldt falder ud af dagpengesystemet, skyldes det et misforhold mellem dagpengeperiodens længde, optjeningskravet og antallet af ledige jobs.</p>\r\n<p class=\"NormalInd\">Dagpengesystemet opfylder derfor i den nuværende situation ikke sit formål som sikkerhedselement i den danske model. Den optimale løsning på dette problem ville efter forslagsstillernes opfattelse være, at ingen kunne falde ud af dagpengesystemet uden at være tilbudt et reelt job. Vi har imidlertid konstateret, at denne opfattelse nyder meget ringe opbakning i Folketinget. Derfor foreslår Enhedslisten, at dagpengeperiodens længde tilbageføres til 4 år. Enhedslisten, SF og Socialdemokraterne erklærede sig voldsomt imod forkortelsen af dagpengeperioden i 2010. Dansk Folkeparti, der var med til at forkorte dagpengeperioden i 2010, har siden erklæret, at de støtter en forlængelse af dagpengeperioden. Der er dermed et flertal af folketingsmedlemmer, der er imod dagpengeforringelserne i 2010 – eller efterfølgende offentligt har fortrudt deres støtte i 2010.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Christian Juhl</span> (EL)::</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om ret til en 4-årsdagpengeperiode.</p>\r\n<p class=\"ForslagsNummer\">(Beslutningsforslag nr. B 113)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2012/1 BF 113",
            "stateLabel": "Forkastet",
            "references": [
                {
                    "shortName": "2012/1 BSF 113",
                    "title": "Forslag til folketingsbeslutning om ret til en 4-årsdagpengeperiode",
                    "presentationName": "Beslutningsforslag som fremsat",
                    "documentTypeId": 480,
                    "documentId": 146300,
                    "eliUri": "/eli/ft/20121BB00113",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/beslutningsforslag/b113/index.htm"
                },
                {
                    "shortName": "2012/1 BTB 113",
                    "title": "Betænkning over Forslag til folketingsbeslutning om ret til en 4-årsdagpengeperiode",
                    "presentationName": "Betænkning over beslutningsforslag",
                    "documentTypeId": 500,
                    "documentId": 152237,
                    "eliUri": "/eli/ft/20121DB01019",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "10/04/2013"
        },
        {
            "displayName": "Accession",
            "displayValue": "20121BB00113"
        },
        {
            "displayName": "Entydig dokumentidentifikation",
            "displayValue": "AX014878"
        },
        {
            "displayName": "Dato for førstegangsindlæggelse",
            "displayValue": "10/04/2013"
        },
        {
            "displayName": "Dato for indlæggelse",
            "displayValue": "10/04/2013"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "113"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}