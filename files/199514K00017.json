{
    "id": 108586,
    "title": "1995 BTL 17   BETÆNKNING OVER FORSLAG TIL LOV OM ÆNDRING AF LOV OM SOCIAL PENSION   (UDBETALINGSTIDSPUNKT)    NR L 17 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 17",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 17 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om social pension  \r\n\r\n (Udbetalingstidspunkt) <BR>  \r\n\r\n Nr L 17 1995-96, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19951207 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til socialministeren, som denne har besvaret skriftligt. </P>  \r\n\r\n<P>Endvidere har udvalget modtaget en skriftlig henvendelse fra De  \r\n\r\n Samvirkende Invalideorganisationer. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres og Centrum-Demokraternes  \r\n\r\n medlemmer af udvalget) lovforslaget til <I>vedtagelse uændret.</I>  </P>  \r\n\r\n<P>Et <I>mindretal</I> (Socialistisk Folkepartis, Fremskridtspartiets og  \r\n\r\n Enhedslistens medlemmer af udvalget) indstiller lovforslaget til  \r\n\r\n<I>forkastelse</I> ved 3. behandling. </P>  \r\n\r\n<P>Et flertal inden for mindretallet (Socialistisk Folkepartis og  \r\n\r\n Fremskridtspartiets medlemmer af udvalget) bemærker, at lovforslagets indhold  \r\n\r\n er at ændre på forholdene for mennesker, der søger om mellemste eller højeste  \r\n\r\n førtidspension. De har indtil nu fået udbetalt forskud på pension fra  \r\n\r\n ansøgningstidspunktet frem til tilkendelse. Lovforslaget vil indlægge en  \r\n\r\n periode på maksimum tre måneder, hvor der ikke forskudsbetales. Der spares  \r\n\r\n herved 120 mio. kr. </P>  \r\n\r\n<P>Argumentationen for ændringen er, at der derved sker en ligestilling  \r\n\r\n mellem mennesker, der ansøger om mellemste og højeste pension, og mennesker,  \r\n\r\n der søger om almindelig forhøjet førtidspension. </P>  \r\n\r\n<P>Med dette lovforslag indføres et nyt princip i dansk sociallovgivning.  \r\n\r\n Princippet lyder, at fordi en gruppe i dag behandles urimeligt (mennesker,  \r\n\r\n der søger den lave pension og ikke modtager forskud, dvs. i en periode  \r\n\r\n eventuelt mister ethvert forsørgelsesgrundlag), så tilsiger regeringens nye  \r\n\r\n princip for sociallovgivning, at så skal den næste gruppe, nemlig de syge,  \r\n\r\n der søger mellemste og højeste pension, ikke stilles bedre, så skal også de  \r\n\r\n fratages levegrundlaget i en periode på tre måneder. Hvem er de næste, der  \r\n\r\n fratages forsørgelsesgrundlaget i et kvartal, for nu er der jo oplagt  \r\n\r\n grupper, der er stillet bedre, f.eks. syge, der modtager sygedagpenge, ældre,  \r\n\r\n der modtager folkepension osv.? Det her kan man bare ikke. Det er en skamplet  \r\n\r\n på dansk sociallovgivning. Havde Socialdemokratiet været i opposition, havde  \r\n\r\n ministeren med garanti holdt en flammende tale imod social uret. Dette  \r\n\r\n lovforslag har ministeren forklaret med ordene: &#187;Ikke noget godt  \r\n\r\n forslag, men et sted skal jeg jo spare.&#171; Tænk, at man er kommet så langt  \r\n\r\n i tilfældighederne, at der fremsættes lovforslag, hvor det åbent erkendes, at  \r\n\r\n det er et dårligt forslag, der rammer en i forvejen ramt gruppe helt  \r\n\r\n tilfældigt. </P>  \r\n\r\n<P>Lovforslaget betyder, at mennesker, der kæmper imod et fremadskridende  \r\n\r\n sygdomsforløb, nu samtidig skal kæmpe imod et offentligt systems uforstand.  \r\n\r\n Oven i sygdommen indlægges tre måneder uden indtægt, hvis man er gift med et  \r\n\r\n menneske med en normal indtægt, så man ikke kan få bistandshjælp. </P>  \r\n\r\n<P>Regeringen har nedsat et førtidspensionsudvalg, der arbejder med en reform  \r\n\r\n af hele førtidspensionssystemet. Hver gang SF har foreslået forbedringer, er  \r\n\r\n forslagene (f.eks. om at ophæve varighedsbegrænsningen på sygedagpenge)  \r\n\r\n blevet afslået med den monotone melding, at der var nedsat et  \r\n\r\n førtidspensionsudvalg. Dette argument bruges, når der foreslås forbedringer,  \r\n\r\n men forhindrer altså ikke forslag om forringelser. Det kan man bare ikke. Det  \r\n\r\n er et rent spareforslag, der rammer helt urimeligt og rammer syge mennesker.  \r\n\r\n</P>  \r\n\r\n<P>Et mindretal inden for mindretallet (Enhedslistens medlem af udvalget)  \r\n\r\n bemærker følgende: </P>  \r\n\r\n<P>Lovforslaget er et rent spareforslag, som stiller mennesker, der i  \r\n\r\n forvejen er i en vanskelig situation, endnu dårligere. Som lovforslaget er  \r\n\r\n formuleret, fratager man en gruppe mennesker indtægten i 3 måneder. De  \r\n\r\n henvises til ægtefælleforsørgelse, kontanthjælp (hvis de er berettiget) eller  \r\n\r\n til at bruge eventuel opsparing. Man rammer en gruppe, som i forvejen er  \r\n\r\n hårdt ramt af sygdom og indtægtstab i forbindelse hermed. Med argumenter om  \r\n\r\n bedre retssikkerhed bliver udbetalingstidspunktet lige urimeligt for samtlige  \r\n\r\n grupper af pensionsansøgere. Man opnår en besparelse på 120 mio. kr. med  \r\n\r\n lovforslaget. Det foreliggende lovforslag er usolidarisk og asocialt i  \r\n\r\n forhold til en gruppe medborgere, som i forvejen bærer svære byrder, som de  \r\n\r\n har pådraget sig uforskyldt. At forringe deres i forvejen dårlige situation  \r\n\r\n finder Enhedslisten helt forkert. </P>  \r\n\r\n<P>Regeringen kunne have opnået ens retstilstand for alle grupper af  \r\n\r\n førtidspensionsansøgerne ved at gå den modsatte vej og flytte  \r\n\r\n udbetalingstidspunktet frem, som det i dag er tilfældet for mellemste og  \r\n\r\n højeste førtidspensionsansøgere. </P>  \r\n\r\n<P>Jørn Pedersen (S) Else Marie Mortensen (S) Jan Petersen (S) Peder Sass (S)  \r\n\r\n Grete Schødts (S) Villy Søvndal (SF) fmd. <I>Dorit Myltoft (RV) Bruno Jerup  \r\n\r\n (EL) Sonja Albrink (CD) Erik Larsen (V) Else Winther Andersen (V) Flemming  \r\n\r\n Oppfeldt (V) Lars Løkke Rasmussen (V) Karen Højte Jensen (KF) Lene Espersen  \r\n\r\n (KF) Jens Jørgensen (KF) Tom Behnke (FP)</I> nfmd. Dansk Folkeparti havde  \r\n\r\n ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/01/1996"
        },
        {
            "displayName": "Accession",
            "displayValue": "199514K00017"
        },
        {
            "displayName": "Entydig dokumentidentifikation",
            "displayValue": "CL000141"
        },
        {
            "displayName": "Dato for førstegangsindlæggelse",
            "displayValue": "02/01/1996"
        },
        {
            "displayName": "Dato for indlæggelse",
            "displayValue": "02/01/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "17"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}