{
    "id": 192661,
    "title": "Genoptagelse som følge af fejl i offentliggørelsen af TSS-cirkulære 2000-10 om Ligningsrådets vejledende anvisning om værdiansættelse af goodwill - styresignal",
    "documentTypeId": "200",
    "isSagsforlobPeriodValid": true,
    "shortName": "SKR nr 9849 af 06/09/2017",
    "documentHtml": "<div class=\"bjelke\">Den fulde tekst</div><p class=\"Titel2\">Genoptagelse som følge af fejl i offentliggørelsen af TSS-cirkulære 2000-10 om Ligningsrådets vejledende anvisning om værdiansættelse af goodwill - styresignal</p>\r\n<p class=\"KapitelOverskrift2\">SKM2017. 538. SKAT</p>\r\n<p>\r\n   <span class=\"Bold\">1.</span> <span class=\"Bold\">Sammenfatning</span></p>\r\n<p>I dette styresignal beskrives genoptagelsesmuligheden for værdiansættelse af overdraget goodwill mellem interesseforbundne parter. Baggrunden for genoptagelse skyldes fejl i det offentliggjorte cirkulære på skat.dk.</p>\r\n<p>I styresignalet fastsættes frister for genoptagelse, reaktionsfrist, betingelser og krav til den dokumentation, der skal ledsage en anmodning om genoptagelse.</p>\r\n<p>\r\n   <span class=\"Bold\">2.</span> <span class=\"Bold\">Årsagen til genoptagelse</span></p>\r\n<p>SKAT har konstateret, at den udgave af TSS-cirkulære 2000-10 af 28. marts 2000 vedrørende Ligningsrådets vejledende anvisning om værdiansættelse af goodwill mellem interesseforbundne parter, som fremgår af skat.dk, er fejlbehæftet.</p>\r\n<p>\r\n   <span class=\"Bold\">3.</span> <span class=\"Bold\">Baggrunden for genoptagelse</span></p>\r\n<p class=\"BilagtekstListe\">I TSS-cirkulære 2000-10 mangler fem steder følgende tekst fra Ligningsrådets vejledende anvisning:</p>\r\n<p class=\"Liste1\">\r\n   <span class=\"Liste1Nr\">–</span> I Ligningsrådets vejledende anvisning pkt. 3.3. om vægtet resultat/indkomsten lyder den indledende sætning således:</p>\r\n<p class=\"Liste2\">\r\n   <span class=\"Liste2Nr\">–</span> <span class=\"Italic\">Det korrigerede resultat for tredjesidste regnskabsår ganges med 1, det korrigerede resultat for andetsidste regnskabsår ganges med 2, og det korrigerede resultat for sidste regnskabsår ganges med 3.</span></p>\r\n<p class=\"Liste1\">\r\n   <span class=\"Liste1Nr\">–</span> I Ligningsrådets vejledende anvisning pkt. 3.4. om korrektion for udviklingstendens lyder den indledende sætning således:</p>\r\n<p class=\"Liste2\">\r\n   <span class=\"Liste2Nr\">–</span> <span class=\"Italic\">Såfremt der har været en konstant resultatmæssig udvikling (positiv/negativ) inden for de 3 år, der danner udgangspunkt for beregningen, beregnes der et tillæg/fradrag for udviklingstendens.</span></p>\r\n<p class=\"Liste1\">\r\n   <span class=\"Liste1Nr\">–</span> I Ligningsrådets vejledende anvisning, pkt. 3.5. om driftsherreløn, lyder den indledende sætning således:</p>\r\n<p class=\"Liste2\">\r\n   <span class=\"Liste2Nr\">–</span> <span class=\"Italic\">Ved overdragelse af en personlig ejet virksomhed anses halvdelen af det herefter fremkomne beløb for driftsherreløn og fratrækkes.</span></p>\r\n<p class=\"Liste1\">\r\n   <span class=\"Liste1Nr\">–</span> I Ligningsrådets vejledende anvisning, pkt. 6, eksempel 1, lyder den indledende sætning således:</p>\r\n<p class=\"Liste2\">\r\n   <span class=\"Liste2Nr\">–</span> <span class=\"Italic\">Der er tale om en virksomhed, der udarbejder årsregnskab efter årsregnskabsloven.</span> <span class=\"Italic\">Skatteyders repræsentant og kommunens skatteforvaltning er i fællesskab nået frem til, at virksomhedens goodwill må antages at have en levetid på 9 år.</span></p>\r\n<p class=\"Liste1\">\r\n   <span class=\"Liste1Nr\">–</span> I Ligningsrådets vejledende anvisning, pkt. 6, eksempel 2, lyder den indledende sætning således:</p>\r\n<p class=\"Liste2\">\r\n   <span class=\"Liste2Nr\">–</span> <span class=\"Italic\">Som eksempel 1, men der er her tale om en virksomhed, der for ca. 80 % vedkommende er ordreproducerende.</span> <span class=\"Italic\">For det næste regnskabsår har virksomheden, modsat tidligere, alene modtaget ordrer for det kommende regnskabsår svarende til ca. 30 % af den normale omsætning.</span> <span class=\"Italic\">Det er således overvejende sandsynligt, at virksomheden i det/de kommende år vil få vanskeligt ved at forrente en goodwill på ca. 360.000 kr.</span></p>\r\n<p>Disse fem sætninger fremgår imidlertid ikke af TSS-cirkulære 2000-10 på skat.dk.</p>\r\n<p>Ved en nærmere undersøgelse har det vist sig, at de fem udeladelser er sket i forbindelse med en teknisk omskrivning af cirkulæret den 19. april 2006.</p>\r\n<p>SKAT finder det mest hensigtsmæssigt, at cirkulæret bliver genoptrykt i sin oprindelige form, hvilket vil ske samtidig med offentliggørelsen af dette styresignal. Link til det genoptrykte cirkulære: TSS-cirkulære 2000-10.</p>\r\n<p>Det bemærkes, at der samtidig med offentliggørelsen af TSS-cirkulære 2000-10 den 28. marts 2000 blev offentliggjort et tilsvarende cirkulære fra Skatteministeriet, nr. 44/2000, om Ligningsrådets vejledende anvisning vedrørende værdiansættelse af goodwill. Dette cirkulære er ikke fejlbehæftet og findes på www.retsinformation.dk.</p>\r\n<p>Endvidere er Ligningsrådets vejledende anvisning korrekt beskrevet i Den juridiske vejledning, afsnit C. C. 6.4.1.2.</p>\r\n<p>Ved fremtidig anvendelse eller henvisning til Ligningsrådets vejledende anvisning kan såvel det genoptrykte TSS-cirkulære 2000-10, Skatteministeriets cirkulære nr. 44/2000 som Den juridiske vejledning, afsnit C. C. 6.4.1.2, anvendes.</p>\r\n<p>\r\n   <span class=\"Bold\">4.</span> <span class=\"Bold\">Genoptagelse</span></p>\r\n<p>Skattepligtige, der har anvendt det fejlbehæftede cirkulære, kan med henblik på en anden værdiansættelse af goodwill anmode om genoptagelse efter skatteforvaltningslovens § 26, stk. 2, stk. 5, og stk. 8 og § 27, stk. 1, nr. 8.</p>\r\n<p>\r\n   <span class=\"Bold\">4.1 Frister for genoptagelse</span>\r\n</p>\r\n<p>\r\n   <span class=\"Bold\">4.1.1 Ordinær genoptagelse</span>\r\n</p>\r\n<p>Efter skatteforvaltningslovens § 26, stk. 2, kan der ske genoptagelse, hvis anmodning herom fremsættes senest den 1. maj i det 4. år efter udløbet af det pågældende indkomstår, hvori værdiansættelsen af overdraget goodwill er forkert.</p>\r\n<p>Efter skatteforvaltningslovens § 26, stk. 5, udløber fristen for genoptagelse i § 26, stk. 2, først i det sjette år efter indkomstårets udløb for skattepligtige, der er omfattet af skattekontrollovens § 3 B eller tonnageskattelovens § 13 for så vidt angår kontrollerede transaktioner.</p>\r\n<p>Efter skatteforvaltningslovens § 26, stk. 8, udløber fristen for genoptagelse i § 26, stk. 2, først i det sjette år efter indkomstårets udløb for skattepligtige, der er omfattet af aktieavancebeskatningslovens § 36, stk. 6, 2. pkt., eller fusionsskattelovens § 15 a, stk. 1, 5. pkt., eller § 15 c, stk. 1, 5. pkt., for så vidt angår overdragelse af aktier, aktiver og passiver som led i en aktieombytning, spaltning eller tilførsel af aktiver.</p>\r\n<p>\r\n   <span class=\"Bold\">4.1.2.</span> <span class=\"Bold\">Ekstraordinær genoptagelse</span></p>\r\n<p>Hvis fristerne i skatteforvaltningslovens § 26, stk. 2, stk. 5 eller stk. 8 er udløbet, kan der efter anmodning ske ekstraordinær genoptagelse efter skatteforvaltningslovens § 27, stk. 1, nr. 8, vedrørende værdiansættelsen af overdraget goodwill.</p>\r\n<p>Der kan ske genoptagelse for det indkomstår, hvori goodwill er overdraget, dog tidligst for det indkomstår, hvori overdragelsen er sket den 19. april 2006 eller senere.</p>\r\n<p>\r\n   <span class=\"Bold\">4.1.2.1 Reaktionsfrist</span>\r\n</p>\r\n<p>Det fremgår af skatteforvaltningslovens § 27, stk. 2, at en anmodning om ekstraordinær genoptagelse skal fremsættes senest 6 måneder efter den skattepligtige er kommet til kundskab om det forhold, der begrunder en fravigelse af fristerne i skatteforvaltningslovens § 26.</p>\r\n<p>Reaktionsfristen på 6 måneder regnes fra offentliggørelsen af dette styresignal på skat.dk.</p>\r\n<p>Reaktionsfristen på 6 måneder gælder dog ikke for anmodninger om genoptagelse af indkomståret 2006. Se nærmere om dette i nedenstående pkt. 4.1.2.2.</p>\r\n<p>\r\n   <span class=\"Bold\">4.1.2.2 Formueretlig forældelse af skattekrav vedrørende indkomståret 2006</span>\r\n</p>\r\n<p>Den formueretlige forældelse afbrydes, hvis anmodning om genoptagelse meddeles SKAT, inden den formueretlige forældelse indtræder. Herefter vil den formueretlige forældelse tidligst indtræde 1 år efter SKATs afgørelse, jf. forældelseslovens § 21, stk. 2.</p>\r\n<p>\r\n   <span class=\"Underline\">For personer</span>\r\n</p>\r\n<p>For indkomståret 2006 skulle tilbagebetaling af overskydende skat til personer senest finde sted den 1. oktober i kalenderåret efter indkomståret, jf. daværende bestemmelse i kildeskattelovens § 62, stk. 3. Den formueretlige forældelse for personer indtræder derfor den 1. oktober 2017.</p>\r\n<p>Anmodning fra personer om ekstraordinær genoptagelse for indkomståret 2006 skal derfor være indgivet til SKAT senest den 30. september 2017.</p>\r\n<p>\r\n   <span class=\"Underline\">For selskaber mv.</span>\r\n</p>\r\n<p>For indkomståret 2006 skulle tilbagebetaling af overskydende skat til selskaber mv. senest finde sted den 20. november i kalenderåret efter indkomståret, jf. selskabsskatteloven § 29 B, stk. 5. Den formueretlige forældelse for selskaber mv. indtræder derfor den 20. november 2017.</p>\r\n<p>Anmodning fra selskaber mv. om ekstraordinær genoptagelse for indkomståret 2006 skal derfor være indgivet til SKAT senest den 19. november 2017.</p>\r\n<p>\r\n   <span class=\"Bold\">4.2 Anmodning om genoptagelse</span>\r\n</p>\r\n<p class=\"BilagtekstListe\">Følgende grundlæggende betingelser skal opfyldes, for at genoptagelse kan finde sted:</p>\r\n<p class=\"Liste1\">\r\n   <span class=\"Liste1Nr\">–</span> Værdiansættelsen af goodwill skal være foretaget efter det fejlbehæftede cirkulære</p>\r\n<p class=\"Liste1\">\r\n   <span class=\"Liste1Nr\">–</span> Den forkerte værdiansættelse skal skyldes en eller flere af de nævnte fem udeladelser</p>\r\n<p class=\"Liste1\">\r\n   <span class=\"Liste1Nr\">–</span> Den omhandlede goodwill skal være overdraget den 19. april 2006 eller senere</p>\r\n<p class=\"Liste1\">\r\n   <span class=\"Liste1Nr\">–</span> Overdragelsen af goodwill skal have fundet sted mellem interesseforbundne parter</p>\r\n<p class=\"Liste1\">\r\n   <span class=\"Liste1Nr\">–</span> Detaljeret opgørelse af den tidligere og af den nye værdiansættelse af goodwill efter det genoptrykte cirkulære skal vedlægges anmodningen sammen med identifikation af de deltagende interesseforbundne parter</p>\r\n<p class=\"Liste1\">\r\n   <span class=\"Liste1Nr\">–</span> Ved anmodning om genoptagelse efter skatteforvaltningslovens § 26, stk. 2, stk. 5, eller stk. 8, skal de i overdragelsen deltagende interesseforbundne parter alle anmode om genoptagelse med oplysning om, hvorledes vederlæggelsen af en ændret værdiansættelse vil finde sted.</p>\r\n<p>Anmodning om genoptagelse af skatteansættelsen skal indgives til SKAT, enten elektronisk via SKAT.dk eller pr. post til SKAT, Nykøbingvej 76, 4990 Sakskøbing.</p>\r\n<p>Anmodningen skal indeholde oplysninger om navn, adresse og CVR-nr. og/eller CPR-nr., ligesom der i nødvendigt omfang skal være vedlagt dokumentation for de ovenfor anførte betingelser.</p>\r\n<p>\r\n   <span class=\"Bold\">5.</span> <span class=\"Bold\">Konsekvensændringer</span></p>\r\n<p>Ved anmodning om ændring af værdiansættelsen for overdraget goodwill indenfor fristerne i ovennævnte pkt. 4.1.1 om ordinær genoptagelse kan der endvidere anmodes om ændring af konsekvenserne ved en ændret værdiansættelse af goodwill, fx afskrivninger efter afskrivningslovens § 40, stk. 1.</p>\r\n<p>Ved ændring af værdiansættelsen for overdraget goodwill efter ovennævnte pkt. 4.1.2 om ekstraordinær genoptagelse kan SKAT efter skatteforvaltningsloven § 26, stk. 3, ændre den af erhververen foretagne afskrivning på goodwill for indkomstårene omfattet af den ordinære frist, jf. skatteforvaltningslovens § 26, stk. 1.</p>\r\n<p>SKAT kan således for indkomstår omfattet af de ordinære frister ændre foretagne afskrivninger, selv om værdiansættelsen af goodwill vedrører et indkomstår, som er ansættelsesmæssigt forældet efter skatteforvaltningslovens § 26, og selv om værdiansættelsen af goodwill vedrører en anden part i overdragelsen.</p>\r\n<p>\r\n   <span class=\"Bold\">6.</span> <span class=\"Bold\">Gyldighed</span></p>\r\n<p>Genoptagelsesadgangen, som beskrevet i dette styresignal, vil blive indarbejdet i Den juridiske vejledning, 2018-1, afsnit C. C. 6.4.1.2.</p>\r\n<p>Dette styresignal er efter udløbet af reaktionsfristen i pkt. 4.1.2.1 ophævet.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 6. september 2017</p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/09/2017"
        },
        {
            "displayName": "Accession",
            "displayValue": "C20170984954"
        },
        {
            "displayName": "Entydig dokumentidentifikation",
            "displayValue": "AN013078"
        },
        {
            "displayName": "Dato for førstegangsindlæggelse",
            "displayValue": "08/09/2017"
        },
        {
            "displayName": "Dato for indlæggelse",
            "displayValue": "08/09/2017"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9849"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "06/09/2017"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "17-0713303"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}