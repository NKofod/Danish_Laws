{
    "id": 113361,
    "title": "1987 LSF 227   FORSLAG TIL LOV OM ÆNDRING AF LOV OM LEJE OG LOV OM ANDELSBOLIGFORENINGER   OG ANDRE BOLIGFÆLLESSKABER (TILBUDSPLIGT, ANSÆTTELSE AF EJENDOMMENS VÆRDI)  ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 227",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 227 </P>  \r\n\r\n<P></P>  \r\n\r\n<P>Forslag til Lov om ændring af lov om leje og lov om andelsboligforeninger  \r\n\r\n og andre boligfællesskaber (Tilbudspligt, ansættelse af ejendommens værdi)  \r\n\r\n</P>  \r\n\r\n<P></P>  \r\n\r\n<P>Fremsat af Hans Strunge (S) Svend Andersen (S) Helen Beim (S) Baadsgaard  \r\n\r\n (S) Pia Gjellerup (S) Torben Lund (S) Lissa Mathiasen (S) Tastesen (S) </P>  \r\n\r\n<P></P>  \r\n\r\n<P>den 1. marts 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om leje, jf. lovbekendtgørelse nr. 524 af 11. august 1986, som </P>  \r\n\r\n<P>ændret ved § 1 i lov nr. 797 af 3. december 1986 og § 1 i lov nr. </P>  \r\n\r\n<P>376 af 10. juni 1987, foretages følgende ændringer: </P>  \r\n\r\n<P>1) <B>§ 103, stk. 2,</B> affattes således: </P>  \r\n\r\n<P>&#187; <B>Stk. 2.</B> I tilfælde af påtænkt salg eller overdragelse skal  \r\n\r\n</P>  \r\n\r\n<P>tilbudet ledsages af dokumentation for, at ejeren ved salget kan </P>  \r\n\r\n<P>opnå de tilbudte vilkår. Tilbudet skal ledsages af en erklæring </P>  \r\n\r\n<P>fra en sagkyndig, der er udmeldt af boligretten, om værdien af </P>  \r\n\r\n<P>ejendommen som udlejningsejendom i handel og vandel og denne </P>  \r\n\r\n<P>værdis relation til den tilbudte købesum og øvrige vilkår. I </P>  \r\n\r\n<P>tilfælde af påtænkte salg eller overdragelse til personer eller </P>  \r\n\r\n<P>juridiske personer, som efter konkurslovgivningen anses for </P>  \r\n\r\n<P>nærtstående, kan salg eller overdragelse ikke ske til en købesum </P>  \r\n\r\n<P>m.v., der overstiger den i 2. punktum nævnte værdi i handel og </P>  \r\n\r\n<P>vandel som udlejningsejendom, jf. dog § 102, stk. 2.&#171; </P>  \r\n\r\n<P>2) I <B>§ 103</B> indsættes efter stk. 4 som nyt stykke: </P>  \r\n\r\n<P>&#187; <B>Stk. 5.</B> Medlemmer af en andelsboligforening, som efter </P>  \r\n\r\n<P>konkurslovgivningen anses for nærtstående til ejeren, kan på </P>  \r\n\r\n<P>tidspunktet for beslutning om erhvervelse af ejendommen højst </P>  \r\n\r\n<P>udgøre halvdelen af andelsboligforeningens samlede medlemsantal.&#171;  \r\n\r\n</P>  \r\n\r\n<P>Stk. 5 bliver herefter stk. 6. </P>  \r\n\r\n<P>§ 2 </P>  \r\n\r\n<P>I lov om andelsboligforeninger og andre boligfællesskaber, jf. </P>  \r\n\r\n<P>lovbekendtgørelse nr. 361 af 25. juli 1985, foretages følgende </P>  \r\n\r\n<P>ændringer: </P>  \r\n\r\n<P>1. <B>§ 5, stk. 2, litra b,</B> ophæves. </P>  \r\n\r\n<P>Litra c og d bliver herefter litra b og c. </P>  \r\n\r\n<P>2. I <B>§ 5, stk. 2, sidste pkt.,</B> ændres &#187;c) og d)&#187; til  \r\n\r\n &#187;b) og c)&#187;. </P>  \r\n\r\n<P>§ 3 </P>  \r\n\r\n<P>Stk. 1. Loven gælder for salg og overdragelser, som har fundet sted </P>  \r\n\r\n<P>efter lovens bekendtgørelse i Lovtidende. </P>  \r\n\r\n<P>Stk. 2. For salg og overdragelser, som har fundet sted tidligere end </P>  \r\n\r\n<P>anført i stk. 1, men efter lovforslagets fremsættelse, og hvor </P>  \r\n\r\n<P>ejendommen er erhvervet til en højere pris end den, der ville </P>  \r\n\r\n<P>være fastsat efter § 1, har andelsboligforeningen dog køberet til </P>  \r\n\r\n<P>ejendommen til en pris, der fastsættes på samme måde som anført i </P>  \r\n\r\n<P>§ 1. I øvrigt finder §§ 100-105 i lov om leje tilsvarende </P>  \r\n\r\n<P>anvendelse. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Lovforslaget tilsigter at forhindre spekulation i salg af ejendomme </P>  \r\n\r\n<P>som andelsboliger. Derved søges sikret, at prisen, en </P>  \r\n\r\n<P>andelsboligforening køber en ejendom for, svarer til værdien i </P>  \r\n\r\n<P>handel og vandel som udlejningsejendom, idet der skal indhentes </P>  \r\n\r\n<P>en erklæring herom fra sagkyndige. </P>  \r\n\r\n<P>Den oprindelige ejer skal således ikke kunne opnå en urimelig høj </P>  \r\n\r\n<P>pris for ejendommen. På denne måde undgås urealistisk høje </P>  \r\n\r\n<P>værdiansættelser af andele i andelsboligforeninger. Med andre ord </P>  \r\n\r\n<P>ønskes grundlaget for fiktive køb og salg fjernet, og handel med </P>  \r\n\r\n<P>disse ejendomme, der er omfattet af tilbudspligtsreglerne, gjort </P>  \r\n\r\n<P>mere gennemsigtige. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Anskaffelsesprisen for en ejendom, som er erhvervet af en </P>  \r\n\r\n<P>andelsboligforening, er baseret på den pris, hvortil foreningen </P>  \r\n\r\n<P>får tilbudt ejendommen i henhold til lejelovens bestemmelser om </P>  \r\n\r\n<P>tilbudspligt. </P>  \r\n\r\n<P>I henhold til lovens gældende bestemmelse i § 103, stk. 2, skal </P>  \r\n\r\n<P>tilbudet i tilfælde af påtænkt salg ledsages af dokumentation </P>  \r\n\r\n<P>for, at tænkt overdragelse ved gave, fusion eller mageskifte </P>  \r\n\r\n<P>eller af påtænkt arveudlæg ledsages af en erklæring fra en </P>  \r\n\r\n<P>sagkyndig, der er udmeldt af boligretten, om, at købesummen og de </P>  \r\n\r\n<P>øvrige tilbudte vilkår svarer til ejendommens værdi i handel og </P>  \r\n\r\n<P>vandel som udlejningsejendom. </P>  \r\n\r\n<P>Med den foreslåede ændring af § 103, stk. 2, sikres det, at </P>  \r\n\r\n<P>beboelseslejerne i alle tilfælde bliver orienteret om den reelle </P>  \r\n\r\n<P>værdi af den pågældende ejendom. Denne oplysning er væsentlig for </P>  \r\n\r\n<P>beboelseslejernes bedømmelse af tilbudet om overtagelse af </P>  \r\n\r\n<P>ejendommen på andelsbasis. </P>  \r\n\r\n<P>Endvidere sikrer ændringen, at en andelsboligforening er berettiget </P>  \r\n\r\n<P>til at overtage den pågældende ejendom til den pris, der fremgår </P>  \r\n\r\n<P>af den sagkyndiges erklæring, når der er tale om et salg mellem </P>  \r\n\r\n<P>afhængige parter, uanset at disse kan have aftalt en højere pris. </P>  \r\n\r\n<P>Herved undgås for det første, at andelsboligforeningen afstår fra at </P>  \r\n\r\n<P>købe ejendommen grundet en kunstigt oppustet købesum. For det </P>  \r\n\r\n<P>andet undgås i de tilfælde, hvor en andelsboligforening alligevel </P>  \r\n\r\n<P>måtte magte at overtage den pågældende ejendom, at den </P>  \r\n\r\n<P>oprindelige ejer opnår en urimelig høj pris for ejendommen, og at </P>  \r\n\r\n<P>denne pris danner grundlag for urealistisk høje værdiansættelser </P>  \r\n\r\n<P>af andele i andelsboligforeningen. </P>  \r\n\r\n<P>Til nr. 2 </P>  \r\n\r\n<P>Med forslaget udvides den kreds af personer, fysiske såvel som </P>  \r\n\r\n<P>juridiske, der er omfattet af begrebet nærtstående. </P>  \r\n\r\n<P>Til § 2 </P>  \r\n\r\n<P>Til nr. 1 og 2 </P>  \r\n\r\n<P>Med den i § 1 foreslåede ændring i lov om leje sikres, at prisen, </P>  \r\n\r\n<P>hvortil en andelsboligforening anskaffer en ejendom, i større </P>  \r\n\r\n<P>udstrækning svarer til værdien i handel og vandel som </P>  \r\n\r\n<P>udlejningsejendom. </P>  \r\n\r\n<P>I henhold til den gældende § 5, stk. 2, i lov om </P>  \r\n\r\n<P>andelsboligforeninger og andre boligfællesskaber ansættes </P>  \r\n\r\n<P>ejendommen til en af fire værdier, når foreningens formue skal </P>  \r\n\r\n<P>opgøres. Den ene værdi er handelsprisen. </P>  \r\n\r\n<P>En ansættelse af ejendommens værdi til handelsværdien har ikke nogen </P>  \r\n\r\n<P>relation til andelsboligforeningens økonomiske grundlag eller </P>  \r\n\r\n<P>driftsforhold. En fastsættelse af ejendommens værdi til </P>  \r\n\r\n<P>handelsværdien vil give en andelsboligforening lejlighed til </P>  \r\n\r\n<P>kunstigt at opskrive foreningens nettoformue, hvorved de enkelte </P>  \r\n\r\n<P>andele kan overdrages til urimeligt store priser med deraf </P>  \r\n\r\n<P>følgende store avancer for de fraflyttede andelshavere. </P>  \r\n\r\n<P>Da handelsværdien af udlejningsejendomme kan ansættes betydelig </P>  \r\n\r\n<P>friere, end tilfældet er med de tre øvrige mulige </P>  \r\n\r\n<P>værdiansættelser, og da handelsværdien erfaringsmæssigt svinger </P>  \r\n\r\n<P>betydeligt over tiden, vil de enkelte andeles værdi tillige </P>  \r\n\r\n<P>svinge betydeligt, hvilket er meget uheldigt for den økonomiske </P>  \r\n\r\n<P>udvikling af andelsboligforeningen. </P>  \r\n\r\n<P>Forslaget vil sikre, at der ikke kan spekuleres i salg af andele i </P>  \r\n\r\n<P>et væsentligt omfang, og at der vil finde en kontinuerlig </P>  \r\n\r\n<P>udvikling af andelenes værdi sted. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00227"
        },
        {
            "displayName": "Entydig dokumentidentifikation",
            "displayValue": "CL004869"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "227"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}