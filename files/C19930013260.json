{
    "id": 52949,
    "title": "Vejledning om ændringerne i den kommunale styrelseslov (lov nr. 259 af 6. maj 1993) (Til kommunalbestyrelser, amtsråd og tilsynsråd) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 132 af 22/07/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om ændringerne i den kommunale  \r\n\r\n styrelseslov (lov nr. 259 af 6. maj 1993) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til kommunalbestyrelser, amtsråd og  \r\n\r\n tilsynsråd) </P>  \r\n\r\n<BR>  \r\n\r\n<P> 1. Indledning </P>  \r\n\r\n<P>Ved lov nr. 259 af 6. maj 1993 er der gennemført en række ændringer i lov  \r\n\r\n om kommunernes styrelse. Ændringerne er trådt i kraft den 1. juli 1993. Lov  \r\n\r\n om Københavns kommunes styrelse er ikke blevet ændret ved ændringsloven. </P>  \r\n\r\n<P>Efter lovændringerne (og de tidligere gennemførte lovændringer) er der  \r\n\r\n udsendt nye bekendtgørelser af de kommunale styrelseslove. </P>  \r\n\r\n<P>- Bekendtgørelse nr. 526 af 22. juni 1993 af lov om kommunernes styrelse  \r\n\r\n</P>  \r\n\r\n<P>- Bekendtgørelse nr. 527 af 22. juni 1993 af lov om Københavns kommunes  \r\n\r\n styrelse. </P>  \r\n\r\n<P>De væsentligste ændringer i styrelsesloven er </P>  \r\n\r\n<P>- indførelse af to nye styreformer, som kommunerne kan vælge </P>  \r\n\r\n<P>- mulighed for dispensation til andre styreformer </P>  \r\n\r\n<P>- mulighed for dispensation fra en række regler i styrelsesloven. </P>  \r\n\r\n<P>Nedenfor under pkt. 2 - 4 redegøres nærmere for de nævnte ændringer. Under  \r\n\r\n pkt. 5 nævnes de øvrige ændringer af styrelsesloven. </P>  \r\n\r\n<P> 2. Indførelse-af to nye mulige styreformer </P>  \r\n\r\n<P> a. Mellemformsstyre </P>  \r\n\r\n<P>Styrelseslovens almindelige styreform er et udvalgsstyre, jf. lovens  \r\n\r\n kapitel III. Den umiddelbare forvaltning varetages af et økonomiudvalg og et  \r\n\r\n eller flere stående udvalg. Udvalgenes medlemmer vælges ved forholdstalsvalg,  \r\n\r\n og de stående udvalg vælger selv deres formand. </P>  \r\n\r\n<P>Efter styrelseslovens § 64 kan der i Frederiksberg, Odense, Aalborg og  \r\n\r\n Århus kommuner etableres et magistratsstyre, hvor den umiddelbare forvaltning  \r\n\r\n varetages af borgmesteren og de øvrige medlemmer af magistraten for hver  \r\n\r\n deres afdeling. Samme styreform gælder også efter lov om Københavns kommunes  \r\n\r\n styrelse. </P>  \r\n\r\n<P>I § 65 i styrelsesloven er der nu skabt hjemmel til, at kommuner kan vælge  \r\n\r\n et såkaldt &#187;mellemformsstyre&#171; (mellem et udvalgsstyre og et  \r\n\r\n magistratsstyre). Denne styreform er indført i Esbjerg Kommune (som et  \r\n\r\n frikommuneforsøg). </P>  \r\n\r\n<P>I et mellemformsstyre er det fortsat økonomiudvalget og de stående udvalg,  \r\n\r\n der varetager den umiddelbare forvaltning. Til forskel fra det almindelige  \r\n\r\n udvalgsstyre er formændene for de stående udvalg imidlertid fødte medlemmer  \r\n\r\n af økonomiudvalget. Endvidere er der - i sammenhæng hermed - den forskel, at  \r\n\r\n udvalgsformændene vælges ved forholdstalsvalg med virkning for  \r\n\r\n kommunalbestyrelsens funktionsperiode. </P>  \r\n\r\n<P>Da økonomiudvalget skal bestå af et ulige medlemstal (mindst 3 medlemmer  \r\n\r\n incl. borgmesteren), skal der oprettes mindst 2 stående udvalg. I øvrigt kan  \r\n\r\n kommunalbestyrelsen beslutte, at økonomiudvalget skal bestå af et antal  \r\n\r\n kommunalbestyrelsesmedlemmer ud over udvalgsformændene. Økonomiudvalget kan  \r\n\r\n dog ikke bestå af mere end halvdelen af kommunalbestyrelsens medlemmer, jf.  \r\n\r\n styrelseslovens § 17, stk. 1., 2. pkt. </P>  \r\n\r\n<P>Om fremgangsmåden ved valg af medlemmerne til udvalgene henvises i øvrigt  \r\n\r\n til reglerne i styrelseslovens § 65, stk. 3 og 4. </P>  \r\n\r\n<P> b. Udvalgsløst styre </P>  \r\n\r\n<P>I § 65 a i styrelsesloven er der skabt hjemmel til, at kommuner kan vælge  \r\n\r\n et såkaldt &#187;udvalgsløst styre&#171;. Denne styreform er indført i  \r\n\r\n Ravnsborg Kommune (som et frikommuneforsøg). </P>  \r\n\r\n<P>I kommuner med udvalgsløst styre nedsættes ikke økonomiudvalg og stående  \r\n\r\n udvalg til at varetage den umiddelbare forvaltning. I kommuner, hvor  \r\n\r\n kommunalbestyrelsen er havnebestyrelse, skal der dog nedsættes et havneudvalg  \r\n\r\n til at varetage den umiddelbare forvaltning af havnens anliggender, jf.  \r\n\r\n styrelseslovens § 19, stk. 2. </P>  \r\n\r\n<P>Endvidere skal kommuner, der vælger et udvalgsløst styre nedsætte et  \r\n\r\n stående udvalg til at træffe afgørelse om sociale ydelser m.v. til  \r\n\r\n enkeltpersoner, jf. den sociale styrelseslovs § 2, stk. 2. Dette stående  \r\n\r\n udvalg kan imidlertid ikke varetage andre anliggender inden for det sociale  \r\n\r\n område. </P>  \r\n\r\n<P>I kommuner med udvalgsløst styre vil der således i de sager, der  \r\n\r\n forelægges kommunalbestyrelsen, ikke foreligge en indstilling fra  \r\n\r\n økonomiudvalget eller et stående udvalg (bortset fra et eventuelt  \r\n\r\n havneudvalg). </P>  \r\n\r\n<P>Det skal i øvrigt bemærkes, at der i kommuner med udvalgsløst styre -  \r\n\r\n ligesom i alle andre kommuner - skal nedsættes de kommissioner, nævn, råd  \r\n\r\n m.v., der er fastsat i sektorlovgivningen, f.eks. beredskabskommissioner,  \r\n\r\n børn- og ungeudvalg, folkeoplysningsudvalg m.v. </P>  \r\n\r\n<P>I de udvalgsstyrede kommuner varetager økonomiudvalget (bl.a.)  \r\n\r\n udarbejdelsen af budgetforslaget, jf. styrelseslovens § 37, stk. 1, og  \r\n\r\n aflæggelsen af årsregnskabet, jf. styrelseslovens § 45, stk. 1. Disse  \r\n\r\n funktioner varetages i kommuner med udvalgsløst styre af borgmesteren, der  \r\n\r\n udarbejder grundlaget for kommunalbestyrelsens behandling af forslaget til  \r\n\r\n årsbudget. </P>  \r\n\r\n<P>Bortset fra de nævnte borgmesterfunktioner varetager borgmesteren de samme  \r\n\r\n funktioner som i udvalgsstyrede kommuner. Borgmesteren varetager således også  \r\n\r\n de sædvanlige formandsbeføjelser i styrelseslovens § 31 samt de yderligere  \r\n\r\n beføjelser, som kommunalbestyrelsen i enighed henlægger til borgmesteren.  \r\n\r\n</P>  \r\n\r\n<P>Det fremgår af bemærkningerne til lovforslaget, at det må forventes, at  \r\n\r\n udvalgsløst styre - i modsætning til mellemformsstyret efter § 65 - særligt  \r\n\r\n vil kunne anvendes i mindre kommuner, hvor omfanget af de kommunale opgaver  \r\n\r\n og sagsmængden er mere begrænset. </P>  \r\n\r\n<P> c. Generelt om indførelse af de to nye styreformer </P>  \r\n\r\n<P>Efter § 65 b, stk. 1, i styrelsesloven kan bestemmelse om indførelse af en  \r\n\r\n af de to nye styreformer træffes (af den afgående kommunalbestyrelse) forud  \r\n\r\n for og med virkning fra valgperiodens begyndelse. Bestemmelse om ændret  \r\n\r\n styreform skal træffes i styrelsesvedtægten (ved to behandlinger). </P>  \r\n\r\n<P>En nyvalgt kommunalbestyrelse kan ikke på det konstituerende møde træffe  \r\n\r\n beslutning om ændring af styrelsesvedtægten og dermed heller ikke om ændret  \r\n\r\n styreform. Kommunalbestyrelsen kan imidlertid i løbet af valgperioden træffe  \r\n\r\n bestemmelse om ændring af styreformen. Har kommunalbestyrelsen i løbet af  \r\n\r\n valgperioden truffet bestemmelse om ændret styreform, er kommunalbestyrelsen  \r\n\r\n herefter afskåret fra at ændre styreformen på ny for den pågældende  \r\n\r\n valgperiode. </P>  \r\n\r\n<P>Har den afgående kommunalbestyrelse truffet bestemmelse om indførelse af  \r\n\r\n ny styreform (§ 65 eller § 65 a), kan den nyvalgte kommunalbestyrelse således  \r\n\r\n træffe beslutning om en anden styreform (§ 65, § 65 a eller almindeligt  \r\n\r\n udvalgsstyre), og den valgte styreform vil herefter være bindende for den  \r\n\r\n resterende del af valgperioden. </P>  \r\n\r\n<P>Det forhold, at udvalgsformændene i et mellemformsstyre er valgt for  \r\n\r\n kommunalbestyrelsens funktionsperiode, afskærer således ikke  \r\n\r\n kommunalbestyrelsen fra i løbet af valgperioden at ændre styreformen til et  \r\n\r\n almindeligt udvalgsstyre med deraf følgende formandsvalg i de enkelte udvalg,  \r\n\r\n jf. styrelseslovens § 22, stk. 1, 1. pkt. Der kan i øvrigt herved henvises  \r\n\r\n til, at bestemmelsen i styrelseslovens § 17, stk. 3, hvorefter valg af  \r\n\r\n medlemmer til udvalg har virkning for kommunalbestyrelsens funktionsperiode,  \r\n\r\n heller ikke afskærer kommunalbestyrelsen fra i funktionsperioden at  \r\n\r\n gennemføre ændringer i udvalgenes antal eller medlemstal med deraf følgende  \r\n\r\n omkonstituering. </P>  \r\n\r\n<P>Efter § 65 b, stk. 2, kan indenrigsministeren fastsætte nærmere regler om  \r\n\r\n de to nye styreformer, herunder regler om vederlag m.v., der fraviger de  \r\n\r\n almindeligt gældende regler i styrelseslovens § 16 og § 16 a. Der er ikke  \r\n\r\n umiddelbart planer om at anvende bemyndigelsen efter § 65 b, stk. 2.  \r\n\r\n Spørgsmålet herom må bero på, i hvilket omfang en ny styreform medfører  \r\n\r\n arbejdsmæssigt mere tidskrævende og belastende hverv. </P>  \r\n\r\n<P> 3. Mulighed for dispensation til andre styreformer </P>  \r\n\r\n<P>Med indenrigsministerens godkendelse kan en kommunalbestyrelse etablere en  \r\n\r\n styreform, der afviger fra det traditionelle udvalgsstyre og magistratsstyre,  \r\n\r\n eller som afviger fra de særlige styreformer, der er nævnt i § 65 og § 65 a,  \r\n\r\n jf. styrelseslovens § 65 c, stk. 2. </P>  \r\n\r\n<P>Bestemmelse om en ændret styreform skal træffes i styrelsesvedtægten.  \r\n\r\n Bestemmelse herom kan træffes forud for eller i løbet af kommunalbestyrelsens  \r\n\r\n valgperiode. Den ændrede styreform kan højst gælde for valgperioden eller den  \r\n\r\n resterende del af valgperioden. </P>  \r\n\r\n<P>Baggrunden for kravet om indenrigsministerens godkendelse af reglerne for  \r\n\r\n den ændrede styreform er et ønske om at sikre, at der tages hensyn til  \r\n\r\n mindretal i kommunalbestyrelsen. Indenrigsministeren er samtidig tillagt en  \r\n\r\n bemyndigelse til at fastsætte nærmere regler for sådanne ændrede styreformer,  \r\n\r\n herunder regler der fraviger styrelseslovens regler i det omfang, den ændrede  \r\n\r\n styreform gør dette nødvendigt eller ønskeligt, jf. § 65 c, stk. 3. </P>  \r\n\r\n<P>Med hjemmel i § 65 c, stk. 2, vil indenrigsministeren således eksempelvis  \r\n\r\n kunne godkende indførelse af et forretningsudvalgsstyre, hvor den umiddelbare  \r\n\r\n forvaltning af kommunens anliggender er henlagt til et enkelt udvalg  \r\n\r\n (forretningsudvalget). Til forretningsudvalg kan tillige henlægges afgørelser  \r\n\r\n om sociale ydelser m.v. til enkeltpersoner, jf. den sociale styrelseslovs §  \r\n\r\n 2, stk. 2. Derimod skal der i kommuner, hvor kommunalbestyrelsen er  \r\n\r\n havnebestyrelse, oprettes et havneudvalg, jf. styrelseslovens § 19, stk. 2.  \r\n\r\n Da et forretningsudvalgsstyre ville kunne medføre tendens til  \r\n\r\n magtkoncentration, vil en godkendelse heraf forudsætte, at der tages  \r\n\r\n vidtstrakt hensyn til mindretallene, f.eks. ved nedsættelse af rådgivende  \r\n\r\n udvalg. </P>  \r\n\r\n<P>Som et andet eksempel på en styreform, der vil kunne godkendes i henhold  \r\n\r\n til § 65 c, stk. 2, kan nævnes et såkaldt &#187;finansudvalgsstyre&#171;,  \r\n\r\n hvor økonomiudvalgets medlemmer er afskåret fra medlemskab af stående udvalg.  \r\n\r\n Der vil også være mulighed for indførelse af en styreform, hvor  \r\n\r\n udvalgsformænd er afskåret fra medlemskab af økonomiudvalget. </P>  \r\n\r\n<P> 4. Mulighed for dispensation fra regler i styrelsesloven </P>  \r\n\r\n<P>Efter styrelseslovens 65 c, stk. 1, kan en række regler i styrelsesloven,  \r\n\r\n særligt vedrørende udvalgsstyret, fraviges med indenrigsministerens  \r\n\r\n godkendelse. De regler, der kan dispenseres fra, svarer i det væsentlige til  \r\n\r\n de regler, der har kunnet fraviges i henhold til frikommuneloven. </P>  \r\n\r\n<P>Bestemmelse om de regler, der fraviges, skal fastsættes i  \r\n\r\n styrelsesvedtægten. Kommunalbestyrelsens bestemmelse herom kan træffes forud  \r\n\r\n for eller i løbet af valgperioden og kan højst gælde for valgperioden eller  \r\n\r\n den resterende del af valgperioden. </P>  \r\n\r\n<P>Kravet om indenrigsministerens godkendelse er begrundet i, at der er tale  \r\n\r\n om fravigelse af lovregler, og at det må sikres, at der tages de nødvendige  \r\n\r\n hensyn til mindretal og til en klar opgave- og kompetenceafgrænsning. </P>  \r\n\r\n<P>Som eksempler på dispensationer fra de regler, der er nævnt i § 65 c, stk.  \r\n\r\n 1, kan nævnes de dispensationer, der hidtil har været godkendt i henhold til  \r\n\r\n frikommuneloven. Der vil således kunne dispenseres fra bestemmelsen i  \r\n\r\n styrelseslovens § 19, stk. 1, således at personer uden for  \r\n\r\n kommunalbestyrelsen, f.eks. brugerrepræsentanter, kan vælges til medlemmer af  \r\n\r\n stående udvalg. Endvidere vil der kunne etableres observatørordninger, der  \r\n\r\n fraviger reglerne i § 20, stk. 3 og 4. Desuden vil styrelseslovens § 27 kunne  \r\n\r\n fraviges, således at også pladserne i økonomiudvalget - og ikke kun pladserne  \r\n\r\n i de stående udvalg - indgår i den samlede fordeling under eet af  \r\n\r\n udvalgspladserne. Endvidere kan bestemmelsen i § 28, stk. 2, fraviges  \r\n\r\n således, at der ved et udvalgsmedlems forfald kan ske indkaldelse af  \r\n\r\n stedfortræder, uanset at forfaldet ikke har en varighed af 1 måned. </P>  \r\n\r\n<P>Indenrigsministeriet vil i forbindelse med dispensationerne træffe  \r\n\r\n bestemmelse om, hvordan de regler, der fraviger styrelseslovens regler, skal  \r\n\r\n affattes, herunder deres placering i styrelsesvedtægten. Reglerne vil normalt  \r\n\r\n skulle fastsættes i et nyt kapitel &#187;Midlertidige bestemmelser (indtil  \r\n\r\n 31. december ....)&#187; før kapitlet om vedtægtsændringer. </P>  \r\n\r\n<P> 5. Øvrige ændringer af styrelsesloven </P>  \r\n\r\n<P>Særligt vedrørende amtsrådene skal det nævnes, at de særlige regler i </P>  \r\n\r\n<P> § 9 om amtsrådenes møder er ophævet, således at reglerne i § 8 om  \r\n\r\n kommunalbestyrelsernes møder herefter - ligesom styrelseslovens øvrige regler  \r\n\r\n om kommunalbestyrelser - også gælder for amtsråd. Der er således ikke fundet  \r\n\r\n grundlag for at opretholde forskellige regler for henholdsvis amtsrådsmøder  \r\n\r\n og kommunalbestyrelsesmøder. Dette indebærer, at amtsrådene herefter skal  \r\n\r\n udarbejde og bekendtgøre en mødeplan, at mødemateriale skal fremlægges, og at  \r\n\r\n amtsrådsmedlemmer - med respekt af tavshedspligten - har ret til at gennemgå  \r\n\r\n mødematerialet med ikke-medlemmer. </P>  \r\n\r\n<P>I §4, stk. 2, er indsat en bestemmelse om gebyrer for ansøgning,  \r\n\r\n registrering m.v. af kommunevåben og -segl, jf Patentdirektoratets  \r\n\r\n bekendtgørelse nr. 377 af 14. juni 1993. </P>  \r\n\r\n<P>I § 5 er mindstekravet til kommunalbestyrelsens medlemstal forhøjet fra 7  \r\n\r\n til 9. </P>  \r\n\r\n<P>I § 18 er som nyt stk. 5 indsat en bestemmelse, hvorefter økonomiudvalget  \r\n\r\n kan varetage den umiddelbare forvaltning af andre kommunale anliggender end  \r\n\r\n de lovbestemte opgaver, der er nævnt i stk. 2 - 4. Hermed er den hidtidige  \r\n\r\n begrænsning i de opgaver, der kan henlægges til økonomiudvalget, ophævet.  \r\n\r\n</P>  \r\n\r\n<P>I 24, stk. 3, er det fastsat, at der ved valg til økonomiudvalg og stående  \r\n\r\n udvalg - og ikke som hidtil kun ved valg til stående udvalg - skal foretages  \r\n\r\n samme gruppeanmeldelse. En borgmester vil herefter ikke som født formand for  \r\n\r\n økonomiudvalget kunne anmelde sig som eenmandsgruppe ved valget til  \r\n\r\n økonomiudvalget for derved at opnå, at vedkommendes plads ikke fragår i  \r\n\r\n gruppens pladser. </P>  \r\n\r\n<P>Bestemmelsen i § 31, stk. 3, hvorefter borgmesteren har den umiddelbare  \r\n\r\n forvaltning af anliggender, som ikke er henlagt til udvalg m.v., er ophævet.  \r\n\r\n</P>  \r\n\r\n<P>I praksis har bestemmelsen ikke haft nævneværdig betydning, idet nye  \r\n\r\n kommunale anliggender, der fremkommer, skal placeres under det udvalg, de  \r\n\r\n efter styrelsesvedtægten nærmest hører til. Hvis det ikke ved en fortolkning  \r\n\r\n af styrelsesvedtægten kan afgøres, under hvilket udvalg et anliggende hører,  \r\n\r\n må borgmesteren sørge for, at kommunalbestyrelsen træffer afgørelse herom.  \r\n\r\n Kommunalbestyrelsen kan træffe beslutning om at henvise det pågældende  \r\n\r\n anliggende til et bestående udvalg og senere ændre styrelsesvedtægten. Det  \r\n\r\n bemærkes i øvrigt, at forberedelsen af sager til kommunalbestyrelsen  \r\n\r\n vedrørende kommunalbestyrelsens interne forhold må anses for omfattet af  \r\n\r\n borgmesterens funktion som formand for kommunalbestyrelsen. </P>  \r\n\r\n<P>Bestemmelsen i § 32 om borgmesterens underskriftsbeføjelse, der er en  \r\n\r\n legitimationsregel af særlig betydning for tinglysningsmyndighederne og  \r\n\r\n långivere, er ændret således, at også viceborgmesteren (eller  \r\n\r\n viceborgmestrene) generelt er tillagt underskriftsbeføjelse, d.v.s.  \r\n\r\n uafhængigt af om vedkommende fungerer som borgmester. </P>  \r\n\r\n<P>I § 40, stk. 2, er delegationsforbudet i bevillingssager blevet  \r\n\r\n modificeret således, at kommunalbestyrelsen kan bemyndige økonomiudvalget til  \r\n\r\n at meddele tillægsbevillinger i tilfælde, hvor beløb fra en drifts- eller  \r\n\r\n anlægsbevilling ønskes overført til en anden drifts- eller anlægsbevilling.  \r\n\r\n En bemyndigelse vil alene kunne omfatte omdisponeringer mellem meddelte  \r\n\r\n drifts- og anlægsbevillinger, d.v.s. hovedkonto 0 - 6 i Budget- og  \r\n\r\n regnskabssystem for kommuner og amtskommuner. Det er forudsat, at  \r\n\r\n økonomiudvalgets beslutning om omdisponering af midler træffes efter  \r\n\r\n forudgående forhandling med de berørte udvalg, jf. styrelseslovens § 21, stk.  \r\n\r\n 2. </P>  \r\n\r\n<P>Kommunalbestyrelsens bemyndigelse til økonomiudvalget skal have den  \r\n\r\n fornødne klarhed og bestemthed med hensyn til anvendelsesområde, beføjelser,  \r\n\r\n beløbsgrænser m.v. Bemyndigelsen kan således eksempelvis være begrænset til  \r\n\r\n bestemte beløbsstørrelser, udvalgsområder eller bevillingsområder.  \r\n\r\n Bemyndigelsen kan også være begrænset således, at overførsel af beløb fra eet  \r\n\r\n udvalgs bevilling til et andet udvalgs bevilling kræver samtykke fra begge  \r\n\r\n udvalg. </P>  \r\n\r\n<P>I øvrigt bemærkes, at et økonomiudvalgsmedlem, der ikke er enigt i  \r\n\r\n økonomiudvalgets beslutning om en omdisponering, har mulighed for at standse  \r\n\r\n udførelsen af beslutningen og kræve sagen forelagt til afgørelse af  \r\n\r\n kommunalbestyrelsen, jf. styrelseslovens § 23. </P>  \r\n\r\n<P>Birte Weiss </P>  \r\n\r\n<P>/Emil le Maire </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/08/1993"
        },
        {
            "displayName": "Accession",
            "displayValue": "C19930013260"
        },
        {
            "displayName": "Entydig dokumentidentifikation",
            "displayValue": "CM011795"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "04/12/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "132"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "22/07/1993"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Indenrigsmin. 1. k. kt. j.nr. 1002-1/1993"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}