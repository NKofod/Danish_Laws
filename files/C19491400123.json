{
    "id": 49233,
    "title": "Instruktoriske bestemmelser for bestyrelsen af klitplantagerne. ",
    "documentTypeId": "680",
    "isSagsforlobPeriodValid": false,
    "shortName": "INS nr 14001 af 19/12/1949",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Instruktoriske bestemmelser for bestyrelsen af  \r\n\r\n klitplantagerne. </H1>  \r\n\r\n<P></P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1 </B> </P>  \r\n\r\n<P>Klitplantagerne henhører under landbrugsministeriet. Klitdirektøren  \r\n\r\n forestår den forstlige ledelse af plantagerne og udøver desuden de ham i  \r\n\r\n henhold til sandflugtsloven af 29. marts 1867 og tillæg til denne lov af 11.  \r\n\r\n maj 1935 tillagte funktioner. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> </P>  \r\n\r\n<P>Klitdirektøren forelægger følgende sager til landbrugsministeriets  \r\n\r\n afgørelse: </P>  \r\n\r\n</DIV>  \r\n\r\n<P CLASS=PUNKT> <B>1.</B> Forslag til bidrag til de årlige finanslovforslag,  \r\n\r\n tillægsbevillingslovforslag og normeringslovforslag. </P>  \r\n\r\n<P CLASS=PUNKT> <B>2.</B> Alle sager, til hvis gennemførelse der kræves  \r\n\r\n særlig bevilling. </P>  \r\n\r\n<P CLASS=PUNKT> <B>3.</B> Alle sager, hvor landbrugsministeriet eller anden  \r\n\r\n højere statsmyndighed har afgørelsen i henhold til gældende love og  \r\n\r\n bestemmelser. </P>  \r\n\r\n<P CLASS=PUNKT> <B>4.</B> Sager angående køb og afgivelse af faste ejendomme,  \r\n\r\n angående skellinier og grænseforandringer, servitutter, leje- og  \r\n\r\n forpagtningskontrakter samt sager angående hegn, veje og vandløb, der påfører  \r\n\r\n klitplantagerne vedvarende byrder eller rettigheder af større økonomiske  \r\n\r\n omfang. </P>  \r\n\r\n<P CLASS=PUNKT> <B>5.</B> Sager angående militærvæsenets, foreningers og  \r\n\r\n enkeltpersoners særlige benyttelse af klitplantagernes arealer. </P>  \r\n\r\n<P CLASS=PUNKT> <B>6.</B> Retssager, hvori det anses for ønskeligt at benytte  \r\n\r\n sagførerhjælp, eller som frembyder sådanne tvivl, at der er grund til at  \r\n\r\n forelægge dem for landbrugsministeriet. </P>  \r\n\r\n<P CLASS=PUNKT> <B>7.</B> Fredningssager, hvorved klitplantagernes arealer  \r\n\r\n pålægges fredningsbyrder </P>  \r\n\r\n<P CLASS=PUNKT> <B>8.</B> Sager om udnævnelse, forflyttelse, afskedigelse og  \r\n\r\n suspension af tjenestemænd samt andre personalesager, som ikke er henlagt til  \r\n\r\n direktørens afgørelse. </P>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3 </B> </P>  \r\n\r\n<P>Klitdirektøren har ledelsen af og ansvaret for driften af klitplantagerne.  \r\n\r\n Klitdirektøren modtager indberetninger og regnskaber fra samtlige  \r\n\r\n klitplantager og aflægger månedsvis regnskab overfor landbrugsministeriet.  \r\n\r\n Klitdirektøren er ansvarlig for, at givne bevillinger benyttes efter  \r\n\r\n hensigten og ikke overskrides. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4 </B> </P>  \r\n\r\n<P>Klitdirektøren foretager selv eller ved overklitfogederne eller  \r\n\r\n klitplantøren ved klitdirektoratet kasseeftersyn og optælling af beholdninger  \r\n\r\n i klitplantagerne og sender indberetning herom til landbrugsministeriet. </P>  \r\n\r\n<P>Overklitfogederne </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5 </B> </P>  \r\n\r\n<P>Overklitfogedernes tjenesteområde omfatter: </P>  \r\n\r\n</DIV>  \r\n\r\n<P CLASS=PUNKT> <B>1.</B> Funktion som overklitfoged i henhold ti lov om  \r\n\r\n sandflugtens dæmpning m.v. af 29. marts 1867 samt tillæg til denne lov af 11.  \r\n\r\n maj 1935. </P>  \r\n\r\n<P CLASS=PUNKT> <B>2.</B> Funktion som klitdirektørens medhjælper og  \r\n\r\n stedfortræder ved inspektion, kasseeftersyn, beholdningsoptælling og i andre  \r\n\r\n tilfælde, hvor klitdirektøren pålægger dem forretninger på sine vegne. </P>  \r\n\r\n<P CLASS=PUNKT> <B>3.</B> Bestyrelsen af den klitplantage, hvor de er bosat,  \r\n\r\n i hvilken henseende de er undergivet de samme regler som klitplantørerne.  \r\n\r\n</P>  \r\n\r\n<P>Klitplantøren (fortskandidaten) ved klitdirektoratet. </P>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6 </B> </P>  \r\n\r\n<P>Klitplantøren (forstkandidaten) ved klitdirektoratet gør tjeneste på  \r\n\r\n klitdirektoratets kontor efter klitdirektørens nærmere bestemmelse og kan  \r\n\r\n desuden udsendes til forhandling på klitdirektørens vegne samt beordres til  \r\n\r\n at foretage kasseeftersyn og beholdningsoptælling hos klitplantørerne. </P>  \r\n\r\n<P>Klitplantørerne </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7 </B> </P>  \r\n\r\n<P>Klitplantørerne forestår den daglige ledelse af arbejdet i den  \r\n\r\n klitplantage, hvor de er ansat. Det er deres opgave at sørge for, at alle  \r\n\r\n arbejder udføres på den bedste og mest hensigtsmæssige måde, og de har  \r\n\r\n overfor klitdirektøren ansvaret for, at dette sker. </P>  \r\n\r\n<P>De forestår salget af effekter samt inkasserer såvel indtægten heraf som  \r\n\r\n andre indtægter af det dem underlagte areal. Klitplantørerne udfærdiger  \r\n\r\n månedsregnskaber for den klitplantage, hvor de er ansat, og indsender  \r\n\r\n regnskabet til klitdirektøren. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8 </B> </P>  \r\n\r\n<P>Med hensyn til arbejdet i plantagerne m.v. skal der herom træffes nærmere  \r\n\r\n aftale med klitdirektøren ved inspektionerne. Alle nye større arbejder som  \r\n\r\n f.eks. nyanlæg og grundforbedring af veje, nye afvandingsarbejder, nye  \r\n\r\n planteskoler, nye kulturanlæg af særlig art, foryngelse af bevoksninger m.v.  \r\n\r\n skal altid inden påbegyndelsen forelægges klitdirektøren, med hvem også  \r\n\r\n kulturernes træarter skal aftales. </P>  \r\n\r\n<P>Det er klitplantørernes pligt på eget initiativ at sørge for udførelsen af  \r\n\r\n alle de almindeligt forekommende kontinuerlige arbejder i plantagerne, såsom  \r\n\r\n kulturarbejder, kulturpleje, vejreparationer, anlæg af sporgrøfterensning,  \r\n\r\n planteskolearbejder, skovningsarbejder, dæmpningsarbejder m.v. samt salg af  \r\n\r\n effekter. </P>  \r\n\r\n<P>Klitplantørerne iværksætter selv alle arbejderne i plantagerne og sørger  \r\n\r\n for den nødvendige arbejdskraft, der under arbejdets udførelse må være under  \r\n\r\n hyppigt og effektivt opsyn af klitplantørerne, som til hver afregning  \r\n\r\n foretager optælling og opmåling af det udførte arbejde og er ansvarlig for,  \r\n\r\n at det på arbejdernes regninger anførte er i overensstemmelse med  \r\n\r\n virkeligheden. </P>  \r\n\r\n<P>Såfremt medhjælp af plantørassistenter eller opsynsmænd benyttes, er  \r\n\r\n klitplantørerne ansvarlig for det af disse udførte arbejde. </P>  \r\n\r\n<P>Afregning sker dels til priser godkendt af klitdirektøren, dels ved lokalt  \r\n\r\n aftalte akkorder, der fastsættes af klitplantørerne og skal stå i et rimeligt  \r\n\r\n forhold til den gældende timeløn. Klitdirektøren kan forlange akkordaftaler  \r\n\r\n revideret. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9 </B> </P>  \r\n\r\n<P>Klitplantørerne er kassebetjente og undergivet de for statens  \r\n\r\n kassebetjente almindeligt gældende regler. De modtager fra klitdirektøren de  \r\n\r\n pengebeløb, der er nødvendige til afholdelse af udgifterne ved den plantage,  \r\n\r\n der er dem underlagt, ligesom de inkasserer indtægter. Med hensyn til  \r\n\r\n bogføring og regnskab er klitplantørerne undergivet de til enhver tid  \r\n\r\n gældende forskrifter. </P>  \r\n\r\n<P>Faste indtægter skal indkræves til forfaldstid og dersom der viser sig  \r\n\r\n vanskeligheder ved beløbenes rettidige inkassering, skal det straks meddeles  \r\n\r\n klitdirektoratet. </P>  \r\n\r\n<P>Klitplantørerne er til enhver tid ansvarlige for tilstedeværelsen af de af  \r\n\r\n dem administrerede beholdninger, både beholdninger af penge (kontante beløb  \r\n\r\n og beløb indestående på bank- eller postgirokonto) og beholdninger af  \r\n\r\n oparbejdede effekter (træ, grus o.lign) samt af inventar, der er optaget på  \r\n\r\n inventariefortegnelsen. </P>  \r\n\r\n<P>Klitplantørerne er endvidere ansvarlige for beløb, der efter deres  \r\n\r\n anvisning inkasseres af dem undergivne personer (opsynsmænd,  \r\n\r\n plantørassistenter). </P>  \r\n\r\n<P>Kassebeholdningernes størrelse reguleres ved tilskud fra eller  \r\n\r\n indbetalinger til klitdirektøren efter dennes nærmere ordre. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10 </B> </P>  \r\n\r\n<P>Med hensyn til ledelsen og driften af klitplantagerne skal klitplantørerne  \r\n\r\n i enhver henseende rette sig efter de anvisninger, der modtages af  \r\n\r\n klitdirektøren eller af den overklitfoged, der det pågældende sted kan  \r\n\r\n optræde på klitdirektørens vegne. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11 </B> </P>  \r\n\r\n<P>Klitplantørerne skal jævnligt færdes rundt på det dem underlagte areal  \r\n\r\n samt føre opsyn med, at skov- og jagtfreden og alle kontraktlige  \r\n\r\n forpligtelser overholdes. De er berettiget til at melde til politiet alle  \r\n\r\n lovovertrædelser, der er konstateret af dem selv, af plantørassistenter og  \r\n\r\n opsynsmænd eler andre pålidelige vidner, men samtidig med anmeldelsen skal  \r\n\r\n klitdiretøren underrettes herom. Såfremt lovovertrædelser ikke straks  \r\n\r\n anmeldes til politiet, skal de uopholdeligt indberettes til klitdirektøren.  \r\n\r\n</P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12 </B> </P>  \r\n\r\n<P>Særlige begivenheder, såsom brande, stormfald, stærk frostskade og andre  \r\n\r\n naturbegivenheder, stærke og pludselige insekt- eller svampeangreb o.lign  \r\n\r\n skal straks indberetts til klitdirektøren. </P>  \r\n\r\n<P>Endvidere underrettes klitdirektøren straks om alle tilfælde, hvor  \r\n\r\n arbejdere kommer til skade under arbejdet i et omfang, der vil gøre dem  \r\n\r\n arbejdsudygtige i kortere eller længere tid. Indberetning sendes samtidig til  \r\n\r\n statens ulykkesforsikring i tilfælde, der skønnes at medøre krav i henhold  \r\n\r\n til lov om ulykkesforsikring. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13 </B> </P>  \r\n\r\n<P>Med hensyn til salg af skoveffekter og andre effekter skal de almindelig  \r\n\r\n anvendte priser godkendes af klitdirektøren. Ved levering af særlige effekter  \r\n\r\n og større partier skal priserne i hvert enkelt tilfælde godkendes af  \r\n\r\n klitdirektøren. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14 </B> </P>  \r\n\r\n<P>Klitplantørerne er ansvarlige for, at de givne bevillinger til den af dem  \r\n\r\n bestyrede klitplantage ikke overskrides, hverken i sin helhed eller for de  \r\n\r\n enkelte posters vedkommende. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15 </B> </P>  \r\n\r\n<P>Alle sager vedrørende lejemål (herunder såvel mundtlige, kortvarige  \r\n\r\n aftaler som skriftlige kontrakter), alle forretninger, der pålægger  \r\n\r\n klitplantagerne byrder eller rettigheder såsom vejsager, vandafledningssager,  \r\n\r\n fredningssager m.m. skal forelægges klitdirektøren til afgørelse. </P>  \r\n\r\n<P>Iøvrigt skal alle ikke særlig nævnte sager, der ikke falder ind under de i  \r\n\r\n § 8, stk. 1 anførte arbejder, forelægges klitdirektøren til afgørelse. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16 </B> </P>  \r\n\r\n<P>Alle særlige tilladelser og dispensationer i tilslutning til de af  \r\n\r\n landbrugsministeriet under 27. maj 1939 givne &#187;bestemmelser vedrørende  \r\n\r\n almenhedens adgang til de staten, kommuner, kirker, præsteembeder og  \r\n\r\n offentlige stiftelser tilhørende skove, herunder plantager&#171; skal  \r\n\r\n forelægges klitdirektøren til afgørelse. </P>  \r\n\r\n<P>Alle henvendelser til de kgl. bygningsinspektører skal ske gennem  \r\n\r\n klitdirektøren; dog ikke fremsendelse af tilbud på ordinære bygningsarbejder,  \r\n\r\n regninger til godkendelse o.lign. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17 </B> </P>  \r\n\r\n<P>I de klitplantager, hvor jagten ikke er bortlejet, har den pågældende  \r\n\r\n klitplantør ret til at jage i plantagen under behørigt hensyn til  \r\n\r\n vildtbestanden, i hvilken henseende klitdirektørens bestemmelser skal følges.  \r\n\r\n</P>  \r\n\r\n<P>Klitplantørerne må ikke uden klitdiretørens tilladelse medtage gæster på  \r\n\r\n jagt eller afholde selskabsjagter. Hvor forholdene gør det ønskeligt, kan  \r\n\r\n klitdirektøren pålægge klitplantørerne at afholde større jagter. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18 </B> </P>  \r\n\r\n<P>Det er ikke under nogen betingelse tilladt klitplantørerne, de til deres  \r\n\r\n husstand hørende eller i deres tjeneste stående personer at påtage sig  \r\n\r\n arbejde i klitplantagerne. </P>  \r\n\r\n<P>Klitdirektøren kan dog give tilladelse til, at klitplantørerne lader  \r\n\r\n udføre arbejde med deres egne heste eller lignende for klitplantagernes  \r\n\r\n regning. </P>  \r\n\r\n<P>Det er forbudt klitplantørerne såvel som alle ved klitplantagerne  \r\n\r\n beskæftigede funktionærer under nogen som helst form at give sig af med  \r\n\r\n privat handel med skoveffekter eller andre effekter, der sælges fra  \r\n\r\n klitplantagerne - f.eks. grus o.lign. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19 </B> </P>  \r\n\r\n<P>Klitplantørerne kan forlade de af dem bestyrede plantager i 1 døgn, men  \r\n\r\n dette må meddeles til klitdirektøren. Tilladelse til orlov i flere døgn skal  \r\n\r\n forud søges hos klitdirektøren. </P>  \r\n\r\n<P>Såfremt en klitplantør på grund af sygdom er ude af stand til at passe sin  \r\n\r\n tjeneste, skal det omgående meddeles klitdirektøren. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20 </B> </P>  \r\n\r\n<P>Klager, som klitplantørerne ønsker at fremføre over overklitfogederne  \r\n\r\n eller klitdirektøren, fremsendes gennem den, hvorover der klages; dog kan  \r\n\r\n samtidig en genpart af klagen sendes direkte til landbrugsministeriet. </P>  \r\n\r\n<P>Plantørassistenterne. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21 </B> </P>  \r\n\r\n<P>Plantørassistenterne ansættes af klitdirektøren på af denne nærmere  \r\n\r\n fastsatte vilkår og kan afskediges af klitdirektøren. De er undergivet  \r\n\r\n klitplantøren (eventuelt overklitfogeden) ved den klitplantage, hvor de er  \r\n\r\n ansat, og skal i et af klitdirektøren nærmere fastsat omfang være denne  \r\n\r\n behjælpelig med opsyn, tilsyn, optælling, opmåling o.lign. samt regnskab. I  \r\n\r\n den tid, der ikke medgår hertil, skal de efter klitplantørens (evt.  \r\n\r\n overklitfogedens) anvisning udføre almindeligt skovarbejde. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22 </B> </P>  \r\n\r\n<P>Med hensyn til klager og besværinger har de at forholde sig på samme måde  \r\n\r\n som klitplantørerne. </P>  \r\n\r\n<P>Opsynsmændene. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23 </B> </P>  \r\n\r\n<P>Opsynsmændene ansættes af klitdirektøren på af denne nærmere fastsatte  \r\n\r\n vilkår og kan afskediges af klitdirektøren. De er undergivet klitplantøren  \r\n\r\n (eventuelt overklitfogeden) ved den klitplantage, hvor de er ansat, og skal  \r\n\r\n efter dennes anvisning udføre almindeligt skovarbejde og eventuelt være deres  \r\n\r\n foresatte til medhjælp på samme måde som plantørassistenterne. </P>  \r\n\r\n<P>Regnskabsførende opsynsmænd og klitassistenter. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24 </B> </P>  \r\n\r\n<P>Regnskabsførende opsynsmænd og klitassistenter ansættes af klitdirektøren  \r\n\r\n på af denne nærmere fastsatte vilkår og kan afskediges af klitdirektøren. De  \r\n\r\n leder arbejdet i mindre klitplantager og er i så henseende undergivet de  \r\n\r\n samme regler som klitplantørerne. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 19. december  \r\n\r\n 1949. </I> </P>  \r\n\r\n<P CLASS=UNDERSKREVET-AF ALIGN=CENTER>Kr. Bording. </P>  \r\n\r\n<P ALIGN=CENTER>J. Suenson, fm. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19491400123"
        },
        {
            "displayName": "Entydig dokumentidentifikation",
            "displayValue": "CM008042"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "06/07/2007"
        },
        {
            "displayName": "Dokumenttype",
            "displayValue": "Instruks"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "14001"
        },
        {
            "displayName": "År for udstedelse",
            "displayValue": "1949"
        },
        {
            "displayName": "Dato for underskrift",
            "displayValue": "19/12/1949"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "By- og Landskabsstyrelsen/Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Landbrugsministeriet"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}