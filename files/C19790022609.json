{
    "id": 62265,
    "title": "Cirkulære om ændring af pensionsbeskatningsloven ",
    "documentTypeId": "170",
    "isSagsforlobPeriodValid": false,
    "shortName": "CIR nr 226 af 17/12/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af pensionsbeskatningsloven  \r\n\r\n</H1>  \r\n\r\n<P></P>  \r\n\r\n<P CLASS=SUB-TITLE>(Til de skattelignende myndigheder) </P>  \r\n\r\n<BR>  \r\n\r\n<P>Pensionsbeskatningsloven er senest udsendt som lovbekendtgørelse nr. 444  \r\n\r\n af 19. oktober 1979. Den nye lovbekendtgørelse indeholder bl.a. de ændringer  \r\n\r\n af pensionsbeskatningsloven, der er gennemført ved lov nr. 288 af 29. juni  \r\n\r\n 1979, og erstatter lovbekendtgørelse nr. 409 af 14. august 1975. Nærværende  \r\n\r\n cirkulære drejer sig om de ved ændringsloven af 29. juni 1979 stedfundne  \r\n\r\n ændringer i fradragsretten for kapitalindskud og præmier eller bidrag til  \r\n\r\n visse pensionsordninger med løbende udbetalinger og rateforsikringer i  \r\n\r\n pensionsøjemed. Der er i tilknytning til ændringsloven udstedt bekendtgørelse  \r\n\r\n nr. 303 af 5. juli 1979 og bekendtgørelse nr. 469 af 21. november 1979. </P>  \r\n\r\n<P CLASS=PUNKT> <B>1.</B> Fradragsreglerne i lovens § 18, stk. 2-3 </P>  \r\n\r\n<P>Efter de hidtidige regler i pensionsbeskatningslovens § 18 har præmier og  \r\n\r\n kapitalindskud, som en skatteyder skulle betale til en pensionsordning med  \r\n\r\n løbende udbetalinger eller en rateforsikring i pensionsøjemed, kunnet  \r\n\r\n fradrages fuldt ud ved opgørelsen af den skattepligtige indkomst for det  \r\n\r\n indkomstår, hvori ydelsen forfaldt til betaling. Fradragsretten for  \r\n\r\n kapitalindskud over 10.000 kr. kunne dog i stedet vælges fordelt over en  \r\n\r\n årrække på indtil 15 år. </P>  \r\n\r\n<P>Ved ændringsloven af 29. juni 1979 er disse regler ændret, for så vidt  \r\n\r\n angår kapitalindskud samt præmier eller bidrag til ordninger, der er tegnet  \r\n\r\n med en præmie- eller bidragsperiode, der er mindre end 10 år, samt for  \r\n\r\n præmie- eller bidragsforhøjelser, der finder sted på et tidspunkt, hvor den  \r\n\r\n resterende præmiebetalingsperiode er under 10 år. For ordninger med en  \r\n\r\n præmie- eller bidragsperiode på 10 år eller derover er reglerne i lovens §  \r\n\r\n 18, stk. 1, fortsat gældende. </P>  \r\n\r\n<P>Fradragsretten for kapitalindskud skal fordeles med lige store beløb over  \r\n\r\n en periode på 10 år, således at indskuddet fradrages med 10 pct. i  \r\n\r\n indskudsåret og hvert af de følgende 9 år, jfr. lovens § 18, stk. 2. </P>  \r\n\r\n<P>Det samme gælder for præmie- eller bidragsbetalinger til en ordning, der  \r\n\r\n er tegnet med en præmie- eller bidragsperiode, som er mindre end 10 år, jfr.  \r\n\r\n lovens § 18, stk. 3. Fradraget beregnes i disse tilfælde på grundlag af de  \r\n\r\n præmier eller bidrag, der i alt skal erlægges i den aftalte præmie- eller  \r\n\r\n bidragsperiode, og det samlede præmie- eller bidragsbeløb fordeles derefter  \r\n\r\n med lige store beløb over en periode på 10 år. 10 års perioden begynder i det  \r\n\r\n år, hvor første præmie (bidrag) forfalder til betaling. </P>  \r\n\r\n<P>Ordninger, der er tegnet med en præmie- eller bidragsperiode på 10 år  \r\n\r\n eller derover, berøres som nævnt ikke af ændringsloven, men hvis der  \r\n\r\n foretages en forhøjelse af præmien eller bidraget til en sådan ordning på et  \r\n\r\n tidspunkt, hvor den resterende betalingsperiode er under 10 år, vil  \r\n\r\n forhøjelsen være omfattet af de nye regler. Fradragsretten for den samlede  \r\n\r\n præmie- eller bidragsforhøjelse fordeles på tilsvarende måde som fordelingen  \r\n\r\n af præmier m.v. til ordninger med en kortere præmiebetalingsperiode end 10  \r\n\r\n år. Præmie- eller bidragsforhøjelser, der sker i henhold til en aftale om  \r\n\r\n løbende pristalsregulering af præmierne eller bidraget, kan dog fradrages  \r\n\r\n fuldt ud i det år, hvor beløbet forfalder til betaling, jfr. lovens § 18,  \r\n\r\n stk. 5. Det er ved bekendtgørelse nr. 469 af 21. november 1979 pålagt  \r\n\r\n forsikringsselskaberne ved aftaler om præmieforhøjelser som nævnt i lovens §  \r\n\r\n 18, stk. 3, at give policen påtegning om, at forhøjelsen omfattes af  \r\n\r\n bestemmelserne i lovens § 18, stk. 3-6. </P>  \r\n\r\n<P CLASS=PUNKT> <B>2.</B> Opfyldningsfradraget i henhold til lovens § 18,  \r\n\r\n stk. 4 </P>  \r\n\r\n<P>Det årlige fradrag i henhold til lovens § 18, stk. 2-3, udgør 10 pct. af  \r\n\r\n skatteyderens samlede kapitalindskud og præmier eller bidrag til de her  \r\n\r\n omhandlede ordninger. Hvis det samlede 10 pct. fradrag udgør et mindre beløb  \r\n\r\n end 25.000 kr., kan skatteyderen, hvis han ønsker det, foretage et  \r\n\r\n supplerende fradrag (opfyldningsfradraget), hvorved han opnår et samlet  \r\n\r\n årligt fradrag på indtil 25.000 kr. Det beløb, som skatteyderen vælger at  \r\n\r\n fylde op med, er bindende for ham i fradragsperioden, sålænge de samlede  \r\n\r\n indskuds-, præmie- og bidragsbeløb er uforandrede. Der kan dog højst vælges  \r\n\r\n et opfyldningsbeløb, der sammenlagt med det årlige 10 pct. fradrag udgør et  \r\n\r\n beløb svarende til forfaldne præmier eller bidrag og indskud, som ikke  \r\n\r\n tidligere er fratrukket. Hvis en skatteyder, der har udnyttet  \r\n\r\n opfyldningsfradraget fuldt ud, tegner en ny forsikring i fradragsperioden,  \r\n\r\n kan dette medføre, at opfyldningsfradraget bortfalder eller nedsættes, fordi  \r\n\r\n det samlede 1 pct. fradrag forøges. Omvendt vil skatteydere, der kun har  \r\n\r\n udnyttet en del af opfyldningsfradraget, være berettiget til at anvende et  \r\n\r\n uudnyttet opfyldningsbeløb på en senere tegnet forsikring. </P>  \r\n\r\n<P>Der er til brug ved kontrollen med de nye fradragsregler udarbejdet et  \r\n\r\n særligt skema, som skal udfyldes og indsendes sammen med  \r\n\r\n selvangivelsesblanketten, såfremt skatteyderen ønsker at benytte  \r\n\r\n opfyldningsfradraget. </P>  \r\n\r\n<P>Virkningen af de nye fradragsregler belyses ved følgende eksempler: </P>  \r\n\r\n<P>Eksempel 1 </P>  \r\n\r\n<P>En skatteyder tegner en livrente med et kapitalindskud på 100.000 kr.  \r\n\r\n Efter lovens § 18, stk. 2, kan han fradrage 100.000 kr.: 10 = 10.000 kr. i  \r\n\r\n indskudsåret og hvert af de følgende 9 år. Da dette beløb er under 25.000  \r\n\r\n kr., kan han vælge et opfyldningsfradrag op til 15.000 kr. Udnyttes  \r\n\r\n opfyldningsfradraget fuldt ud, forkortes fradragsperioden til 4 år: </P>  \r\n\r\n<PRE>  \r\n\r\n    10 pct. fradrag Opfyldningsfradrag Samlet fradrag  \r\n\r\n År 1.      10.000 kr.  15.000 kr.   25.000 kr.  \r\n\r\n År 2.      10.000 kr.  15.000 kr.   25.000 kr.  \r\n\r\n År 3.      10.000 kr.  15.000 kr.   25.000 kr.  \r\n\r\n År 4.      10.000 kr.  15.000 kr.   25.000 kr.  \r\n\r\n        ----------  ----------  ---------  \r\n\r\n        40.000 kr.  60.000 kr.  100.000 kr.  \r\n\r\n        ----------  ----------  ---------  \r\n\r\n</PRE>  \r\n\r\n<P>Eksempel 2 </P>  \r\n\r\n<P>Hvis skatteyderen i eksempel 1 foretager et nyt kapitalindskud på 200.000  \r\n\r\n kr. i år 3, bliver 10 pct. fradraget for det nye indskud 200.000 kr.: 10 =  \r\n\r\n 20.000 kr., og det samlede 10 pct. fradrag for de to indskud = 30.000 kr.  \r\n\r\n</P>  \r\n\r\n<P>Da dette beløb overstiger 25.000 kr., er der ikke plads til et  \r\n\r\n opfyldningsfradrag. I år 3 og frem bliver fradraget herefter 10.000 kr. for  \r\n\r\n indskud nr. 1 og 20.000 kr. for indskud nr. 2. I år 8, hvor indskud nr. 1 er  \r\n\r\n fuldt afskrevet, kan der igen vælges et opfyldningsfradrag, svarende til  \r\n\r\n differencen mellem 25.000 kr. og 10 pct. fradraget for indskud nr. 2. </P>  \r\n\r\n<P>Ved fuld udnyttelse af opfyldningsfradraget bliver afskrivningen følgende:  \r\n\r\n</P>  \r\n\r\n<PRE>  \r\n\r\n    10 pct. fradrag Opfyldningsfradrag Samlet fradrag  \r\n\r\n År  1.      10.000 kr.  15.000 kr.   25.000 kr.  \r\n\r\n År  2.      10.000 kr.  15.000 kr.   25.000 kr.  \r\n\r\n År  3.      30.000 kr.     30.000 kr.  \r\n\r\n År  4.      30.000 kr.     30.000 kr.  \r\n\r\n År  5.      30.000 kr.     30.000 kr.  \r\n\r\n År  6.      30.000 kr.     30.000 kr.  \r\n\r\n År  7.      30.000 kr.     30.000 kr.  \r\n\r\n År  8.      20.000 kr.   5.000 kr.   25.000 kr.  \r\n\r\n År  9.      20.000 kr.   5.000 kr.   25.000 kr.  \r\n\r\n År 10.      20.000 kr.   5.000 kr.   25.000 kr.  \r\n\r\n År 11.      20.000 kr.   5.000 kr.   25.000 kr.  \r\n\r\n        -----------  -----------  ---------  \r\n\r\n        25 .000 kr.  50.000 kr.  300.000 kr.  \r\n\r\n        -----------  -----------  ---------  \r\n\r\n</PRE>  \r\n\r\n<P>Eksempel 3 </P>  \r\n\r\n<P>En skatteyder tegner en forsikring med en 8-årig præmiebetalingsperiode og  \r\n\r\n en årlig præmie på 10.000 kr., ialt 80.000 kr. </P>  \r\n\r\n<P>Efter lovens § 18, stk. 3, kan skatteyderen i hvert af årene inden for 10  \r\n\r\n års perioden fradrage 80.000 kr.: 10 = 8.000 kr. </P>  \r\n\r\n<P>Da 10 pct. fradraget er under 25.000 kr., kan der vælges et  \r\n\r\n opfyldningsfradrag, men opfyldningsfradraget kan i dette eksempel højst  \r\n\r\n udgøre 2.000 kr., fordi der kun forfalder en præmie </P>  \r\n\r\n<P>på 10.000 kr. om året, jfr. lovens § 18, stk. 4, 2. pkt. </P>  \r\n\r\n<P>Ved fuld udnyttelse af opfyldningsreglen forkortes fradragsperioden til 8  \r\n\r\n år: </P>  \r\n\r\n<PRE>  \r\n\r\n    10 pct. fradrag Opfyldningsfradrag Samlet fradrag  \r\n\r\n År 1.      8.000 kr.   2.000 kr.  10.000 kr.  \r\n\r\n År 2.      8.000 kr.   2.000 kr.  10.000 kr.  \r\n\r\n År 3.      8.000 kr.   2.000 kr.  10.000 kr.  \r\n\r\n År 4.      8.000 kr.   2.000 kr.  10.000 kr.  \r\n\r\n År 5.      8.000 kr.   2.000 kr.  10.000 kr.  \r\n\r\n År 6.      8.000 kr.   2.000 kr.  10.000 kr.  \r\n\r\n År 7.      8.000 kr.   2.000 kr.  10.000 kr.  \r\n\r\n År 8.      8.000 kr.   2.000 kr.  10.000 kr.  \r\n\r\n        ----------  ----------  --------  \r\n\r\n        64.000 kr.  16.000 kr.  80.000 kr.  \r\n\r\n        ----------  ----------  --------  \r\n\r\n</PRE>  \r\n\r\n<P>Eksempel 4 </P>  \r\n\r\n<P>Hvis skatteyderen i eksempel 3 tegner en ny forsikring i år 3 med et  \r\n\r\n kapitalindskud på 100.000 kr., bliver 10 pct. fradraget for denne forsikring  \r\n\r\n 100.000 kr.: 10 = 10.000 kr. og det samlede 10 pct. fradrag for forsikring 1  \r\n\r\n og 2 = 18.000 kr. Da dette beløb er under 25.000 kr., og da skatteyderen kun  \r\n\r\n har kunnet udnytte et opfyldningsfradrag på 2.000 kr. til forsikring 1, kan  \r\n\r\n han i forbindelse med oprettelsen af forsikring 2 forøge opfyldningsfradraget  \r\n\r\n til 25.000 kr. 18.000 kr., d.v.s. til 7.000 kr. Gør han det, bliver  \r\n\r\n afskrivningen følgende: </P>  \r\n\r\n<PRE>  \r\n\r\n    10 pct. fradrag Opfyldningsfradrag Samlet fradrag  \r\n\r\n År 1.        8.000 kr.   2.000 kr.   10.000 kr.  \r\n\r\n År 2.        8.000 kr.   2.000 kr.   10.000 kr.  \r\n\r\n År 3.       18.000 kr.   7.000 kr.   25.000 kr.  \r\n\r\n År 4.       18.000 kr.   7.000 kr.   25.000 kr.  \r\n\r\n År 5.       18.000 kr.   7.000 kr.   25.000 kr.  \r\n\r\n År 6.       18.000 kr.   7.000 kr.   25.000 kr.  \r\n\r\n År 7.       18.000 kr.   7.000 kr.   25.000 kr.  \r\n\r\n År 8.       18.000 kr.   7.000 kr.   25.000 kr.  \r\n\r\n År 9.       10.000 kr.      -   10.000 kr.  \r\n\r\n (restbeløb)  \r\n\r\n        -----------  ----------  ---------  \r\n\r\n        134.000 kr.  46.000 kr.  180.000 kr.  \r\n\r\n        -----------  ----------  ---------  \r\n\r\n</PRE>  \r\n\r\n<P CLASS=PUNKT> <B>3.</B> Ægtefællers fradragsret </P>  \r\n\r\n<P>Efter kildeskattelovens § 26, stk. 1, kan den gifte kvinde ved opgørelsen  \r\n\r\n af sin særskilte indkomst fradrage bl.a. udgifter, som er fradragsberettigede  \r\n\r\n efter pensionsbeskatningslovens § 18. Denne regel gælder også efter  \r\n\r\n ændringsloven af 29. juni 1979. Herefter har begge ægtefæller fradragsret  \r\n\r\n efter reglerne i lovens § 18, stk. 1-3, og begge har mulighed for at anvende  \r\n\r\n opfyldningsfradraget i lovens § 18, stk. 4. I øvrigt er anvisningerne i  \r\n\r\n afsnit II i skattedepartementets cirkulære af 14. oktober 1975 om ændring af  \r\n\r\n pensionsbeskatningsloven og kildeskatteloven fortsat gældende. </P>  \r\n\r\n<P>Hvis en ægtefælle dør, inden afskrivning af kapitalindskud, præmier eller  \r\n\r\n bidrag er afsluttet, har den efterlevende ægtefælle, hvis denne ved  \r\n\r\n dødsfaldet var sambeskattet med afdøde, efter ændringsloven kun mulighed for  \r\n\r\n at fortsætte afskrivningen. Den tidligere valgfrihed mellem at fratrække det  \r\n\r\n resterende beløb på en gang eller at vælge ny afskrivningsperiode er således  \r\n\r\n bortfaldet, jfr. lovens § 18, stk. 6, 1. pkt. Der er dog ved en  \r\n\r\n overgangsbestemmelse sikret enker og enkemænd adgang til at fradrage eller  \r\n\r\n afskrive eventuelle restbeløb efter de hidtil gældende regler, såfremt  \r\n\r\n beløbet hidrører fra kapitalindskud, som er foretaget i henhold til begæring  \r\n\r\n fremsat før 21. juni 1979. At en efterlevende ægtefælle fortsætter  \r\n\r\n afskrivningen efter afdøde, berører i øvrigt ikke den pågældendes egen  \r\n\r\n fradragsret efter lovens § 18, stk. 2-4. </P>  \r\n\r\n<P CLASS=PUNKT> <B>4.</B> Hvilke ordninger omfattes af ændringsloven? </P>  \r\n\r\n<P>De ordninger, der omfattes af ændringsloven, er pensionsordninger med  \r\n\r\n løbende udbetalinger, d.v.s. de i lovens §§ 2-7 nævnte ordninger i det  \r\n\r\n omfang, reglerne i øvrigt vil være anvendelige herpå, samt rateforsikringer i  \r\n\r\n pensionsøjemed, jfr. lovens §§ 8-9. </P>  \r\n\r\n<P>De nye regler har i første række betydning for privattegnede ordninger,  \r\n\r\n herunder navnlig liv- og overlevelsesrenter, invalide- og børnepension samt  \r\n\r\n rateforsikringer i pensionsøjemed. </P>  \r\n\r\n<P>Pensionsordninger i ansættelsesforhold vil kun i begrænset omfang være  \r\n\r\n omfattet af reglerne. I henhold til lovens § 19 medregnes en arbejdsgivers  \r\n\r\n indbetalinger til en pensionsordning med løbende udbetalinger eller til en  \r\n\r\n rateforsikring i pensionsøjemed ikke ved opgørelsen af arbejdstagerens  \r\n\r\n skattepligtige indkomst. Arbejdsgiverens indbetalinger omfatter i denne  \r\n\r\n forbindelse både &quot;arbejdsgiverbidrag&quot; og arbejdstagerbidrag&quot; i  \r\n\r\n henhold til den foreliggende pensionsaftale, idet begge disse bidrag skal  \r\n\r\n holdes uden for beregningen af arbejdstagerens A-skat. Indbetalinger af denne  \r\n\r\n art til en pensionsordning for arbejdstageren er således ikke omfattet af §  \r\n\r\n 18. </P>  \r\n\r\n<P>Hvis arbejdstageren derimod selv foretager et indskud i ordningen til  \r\n\r\n forøgelse af pensionsanciennitet eller lignende, behandles dette indskud  \r\n\r\n efter reglerne i lovens § 18, stk. 2-6. Det samme gælder, hvis en  \r\n\r\n arbejdstager overfører et beløb fra en pensionsordning, som ikke omfattes af  \r\n\r\n reglerne i pensionsbeskatningslovens kapitel 1 (f. eks. fra en udenlandsk  \r\n\r\n pensionskasse) til sin pensionsordning med arbejdsgiveren. Indskud, der sker  \r\n\r\n ved overførsel som nævnt i lovens §§ 41-44, berøres ikke af reglerne. </P>  \r\n\r\n<P>I henhold til vedtægterne for visse pensionskasser kan en arbejdstager,  \r\n\r\n der fratræder sin stilling, fortsætte bidragsbetalingen for egen regning mod  \r\n\r\n at betale et bidrag svarende til det hidtidige arbejdstager- og  \r\n\r\n arbejdsgiverbidrag. På tilsvarende måde vil en arbejdstager, der har en  \r\n\r\n forsikring med løbende udbetalinger eller en rateforsikring i pensionsøjemed  \r\n\r\n som led i ansættelsesforholdet, i reglen have mulighed for at fortsætte  \r\n\r\n præmiebetalingen til forsikringen efter ansættelsesforholdets ophør. Sådanne  \r\n\r\n indbetalinger, der foretages efter arbejdstagerens fratræden, er omfattet af  \r\n\r\n fradragsreglerne i lovens § 18. Hvis ordningen er oprettet i henhold til  \r\n\r\n begæring indgivet før den 21. juni 1979, vil præmier og bidrag kunne  \r\n\r\n fradrages fuldt ud i forfaldsåret i medfør af lovens § 18, stk. 1. Hvis  \r\n\r\n ordningen er oprettet i henhold til begæring indgivet efter den 20. juni  \r\n\r\n 1979, vil fradragsretten for fremtidige præmie- eller bidragsbetalinger være  \r\n\r\n afhængig af, om den aftalte præmie eller bidragsbetalingsperiode ved  \r\n\r\n ordningens oprettelse var kortere eller længere end 10 år. Var den aftalte  \r\n\r\n betalingsperiode kortere end 10 år, må fradragsretten for præmier eller  \r\n\r\n bidrag, der forfalder efter fratrædelsen, fordeles i overensstemmelse med  \r\n\r\n lovens § 18, stk. 3, således at de årlige fradrag kommer til at svare til 10  \r\n\r\n pct. af de præmier eller bidrag, der i alt har skullet betales til ordningen  \r\n\r\n med tillæg af et eventuelt opfyldningsfradrag efter lovens § 18, stk. 4. Var  \r\n\r\n den aftalte præmie- eller bidragsbetalingsperiode ved oprettelsen over 10 år,  \r\n\r\n kan de fortsatte </P>  \r\n\r\n<P>præmie- eller bidragsbetalinger fradrages fuldt ud i forfaldsåret efter  \r\n\r\n lovens § 18, stk. 1, selv om der på tidspunktet for arbejdstagerens fratræden  \r\n\r\n er mindre end 10 år tilbage af præmie- eller bidragsbetalingsperioden. </P>  \r\n\r\n<P>Sker der efter fratrædelsen en forhøjelse af præmie- eller  \r\n\r\n bidragsbetalingen på et tidspunkt, hvor der er mindre end 10 år tilbage af  \r\n\r\n præmie- eller bidragsbetalingsperioden, skal forhøjelsen under alle  \r\n\r\n omstændigheder afskrives efter reglerne i lovens § 18, stk. 3, jfr. stk. 4.  \r\n\r\n</P>  \r\n\r\n<P CLASS=PUNKT> <B>5.</B> Fradragsrettens bortfald </P>  \r\n\r\n<P>Hvis der indtræder afgiftspligt efter lovens §§ 29-31 for en af de  \r\n\r\n heromhandlede ordninger, inden afskrivning af kapitalindskud eller præmier  \r\n\r\n (bidrag) efter lovens § 18, stk. 2-4, er afsluttet, og afgiftspligten  \r\n\r\n omfatter hele den pågældende ordning, bortfalder fradragsretten for det  \r\n\r\n resterende beløb, jfr. lovens § 18, stk. 6, 2. pkt. Restbeløbet skal i stedet  \r\n\r\n fragå i det afgiftspligtige beløb, jfr. lovens § 35, stk. 1. Disse regler  \r\n\r\n svarer til de tidligere regler vedrørende ikke-afskrevne kapitalindskud, for  \r\n\r\n hvilke fradragsretten var valgt fordelt over en årrække, og finder efter  \r\n\r\n lovens overgangsregler tilsvarende anvendelse på disse. </P>  \r\n\r\n<P>Det er ved bekendtgørelsen af 21. november 1979 pålagt skatteyderne bl.a.  \r\n\r\n at give forsikringsselskaberne m.v. oplysning om anvendelsen af  \r\n\r\n opfyldningsfradraget, evt. ved fremlæggelse af de fradragsskemaer, der har  \r\n\r\n været benyttet ved skatteligningen. </P>  \r\n\r\n<P>Det er endvidere pålagt forsikringsselskaberne m.v. at beregne fradraget  \r\n\r\n for uafskrevne beløb i forbindelse med afgiftsberegningen. De skattelignende  \r\n\r\n myndigheder vil derfor som hidtil gennem afgiftsanmeldelsen få oplysning om,  \r\n\r\n for hvilket beløb fradragsretten bortfalder. </P>  \r\n\r\n<P CLASS=PUNKT> <B>6.</B> Ikrafttrædelse </P>  \r\n\r\n<P>De nye fradragsregler har virkning for kapitalindskud samt præmier og  \r\n\r\n bidrag til pensionsordninger med løbende udbetalinger og rateforsikringer i  \r\n\r\n pensionsøjemed, der er tegnet i henhold til en begæring, som den  \r\n\r\n skattepligtige efter den 20. juni 1979 har fremsat over for  \r\n\r\n forsikringsselskabet m.v. eller dettes repræsentant. Reglerne har endvidere  \r\n\r\n virkning for beløb, hvormed præmier eller bidrag til ældre forsikringer m.v.  \r\n\r\n forhøjes i henhold til en begæring som ovenfor nævnt. </P>  \r\n\r\n<P>Det afgørende for anvendelsen af de nye fradragsregler er herefter, om  \r\n\r\n begæringen er indgivet til forsikringsselskabet m.v. eller dettes  \r\n\r\n repræsentant efter den 20. juni 1979. Til brug ved ligningsmyndighedernes  \r\n\r\n afgørelse af, hvilke regler der skal anvendes på forsikringer m.v., som er  \r\n\r\n oprettet i 1979, er det ved bekendtgørelse nr. 303 af 5. juli 1979 pålagt  \r\n\r\n forsikringsselskaberne m.v. at påføre policer, der udstedes i tiden 21.  \r\n\r\n juni-31. december 1979 i henhold til en begæring fremsat efter 20. juni 1979  \r\n\r\n påtegning om, at forsikringen m.v. er begæret efter skæringsdagen. En  \r\n\r\n tilsvarende påtegning skal påføres ældre forsikringspolicer, såfremt  \r\n\r\n forsikringstageren efter den 20. juni 1979 har fremsat begæring om forhøjelse  \r\n\r\n af en forsikring, der er tegnet i henhold til begæring fremsat før den 21.  \r\n\r\n juni 1979. Forsikringsselskaberne er endvidere anmodet om så vidt muligt også  \r\n\r\n at give policer fra før den 21. juni 1979 påtegning om, at forsikringen  \r\n\r\n (præmieforhøjelsen) er begæret før skæringsdagen. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 17. december  \r\n\r\n 1979 </I> </P>  \r\n\r\n<P CLASS=UNDERSKREVET-AF ALIGN=CENTER>HANS P. GØTRIK </P>  \r\n\r\n<P CLASS=MINISTER ALIGN=RIGHT>/ Uffe Thau </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/02/1980"
        },
        {
            "displayName": "Accession",
            "displayValue": "C19790022609"
        },
        {
            "displayName": "Entydig dokumentidentifikation",
            "displayValue": "CM021252"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "226"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "17/12/1979"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Min. f. skatter og afgifter. Skd. 3. 330-19/1979."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}