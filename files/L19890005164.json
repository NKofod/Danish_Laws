{
    "id": 71048,
    "title": "Bekendtgørelse om konvention af 11. oktober 1985 om oprettelse af Det Multilaterale Investeringsgarantiorgan (MIGA) ",
    "documentTypeId": "220",
    "isSagsforlobPeriodValid": false,
    "shortName": "BKI nr 51 af 01/05/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om konvention af 11. oktober 1985  \r\n\r\n om oprettelse af Det Multilaterale Investeringsgarantiorgan (MIGA) </H1>  \r\n\r\n<P></P>  \r\n\r\n<BR>  \r\n\r\n<P>I henhold til kgl. resolution af 14. juli 1987 og efter at </P>  \r\n\r\n<P>Folketingets finansudvalg den 13. maj s.å. havde meddelt sit </P>  \r\n\r\n<P>samtykke for så vidt angår Danmarks bidrag har Danmark ratificeret </P>  \r\n\r\n<P>en konvention om oprettelse af Det Multilaterale </P>  \r\n\r\n<P>Investeringsgarantiorgan (MIGA). Konventionen, der blev </P>  \r\n\r\n<P>færdigforhandlet i Verdensbankens bestyrelse i september 1985 og </P>  \r\n\r\n<P>godkendt på Bankens årsmøde i Seoul den 11. oktober 1985, blev </P>  \r\n\r\n<P>underskrevet af Danmark den 27. august 1986. Konventionen trådte i </P>  \r\n\r\n<P>kraft den 12. april 1988. </P>  \r\n\r\n<P>Konventionen, der kan undertegnes af Verdensbankens 151 medlemslande samt  \r\n\r\n Schweiz, er indtil den 11. november 1988 blevet underskrevet af 72 lande og  \r\n\r\n ratificeret af 46 lande. Danmarks ratifikationsinstrument deponeredes i  \r\n\r\n Verdensbanken, Washington, D.C., den 18. august 1987. </P>  \r\n\r\n<P>Hvert medlemsland er tildelt en aktieandel i MIGA, hvoraf 10% indbetales  \r\n\r\n kontant, yderligere 10% indbetales i form af en statsforskrivning og resten  \r\n\r\n henstår som garantikapital. </P>  \r\n\r\n<P>MIGAs hovedformål er at fremme udenlandske investeringer i  \r\n\r\n udviklingslandene ved multilateralt at forsikre dem imod en række  \r\n\r\n ikke-kommercielle risici. </P>  \r\n\r\n<P>De investeringer, der er berettiget til dækning, omfatter egenkapital samt  \r\n\r\n - efter bestyrelsens beslutning - andre former for direkte investeringer. Kun  \r\n\r\n investeringer, som foretages efter indgivelse af en ansøgning om garanti, kan  \r\n\r\n garanteres. Garantien kan imidlertid omfatte udvidelse eller modernisering af  \r\n\r\n en eksisterende investering samt investering af fortjeneste, som frit ville  \r\n\r\n kunne have været udført fra værtslandet. MIGA skal bl.a. sikre sig, at  \r\n\r\n investeringen er økonomisk sund, at den bidrager til værtslandets udvikling  \r\n\r\n og at den er i overensstemmelse med værtslandets lovgivning og  \r\n\r\n udviklingsplaner. </P>  \r\n\r\n<P>De typer af risici, imod hvilke der kan udstedes garanti, omfatter  \r\n\r\n indførelse af restriktioner på pengeudførsler til udlandet, ekspropriation,  \r\n\r\n kontraktbrud fra værtslandets regerings side, hvor ejeren ikke har rekurs til  \r\n\r\n nogen domstol, samt krig og borgerlige uroligheder. Der kan ikke ydes garanti  \r\n\r\n for devalueringsrisici eller tab som følge af almindelige økonomisk-politiske  \r\n\r\n foranstaltninger. </P>  \r\n\r\n<P>Som hovedregel er det en forudsætning for garantistillelsen, at  \r\n\r\n investorerne er statsborgere i et andet medlemsland end værtslandet eller er  \r\n\r\n aktieselskaber enten med hovedvirksomhed i et andet medlemsland eller hvis  \r\n\r\n majoritet er ejet af statsborgere i et andet medlemsland. Som hovedregel kan  \r\n\r\n der kun ydes garanti for investeringer i de af konventionens medlemslande,  \r\n\r\n som er udviklingslande, og kun hvis værtslandet godkender, at dette finder  \r\n\r\n sted. </P>  \r\n\r\n<P>Ud over disse operationer åbner konventionen mulighed for at garantere  \r\n\r\n visse andre investeringer, hvis et eller flere medlemmer står som sponsorer.  \r\n\r\n Dette indebærer, at de skal påtage sig en forpligtelse til at dække en  \r\n\r\n proportional del af eventuelle tab på alle garantier omfattet af  \r\n\r\n sponsorordningen. Denne ordning åbner bl.a. mulighed for garanti for en  \r\n\r\n investering fra et ikke-medlemsland, såfremt et medlemsland vil være sponsor  \r\n\r\n for denne. </P>  \r\n\r\n<P>Investorer skal for garantierne betale årlige præmier, som inden for  \r\n\r\n nærmere rammer skal udgøre en vis procentdel af garantibeløbet for hver  \r\n\r\n enkelt dækket risikotype. Præmierne skal sammen med medlemslandenes  \r\n\r\n kontantbidrag indgå i en fond til imødegåelse af tab på garantierne. Kun i  \r\n\r\n tilfælde af, at disse midler måtte være utilstrækkelige, vil der blive  \r\n\r\n trukket på statsforskrivningerne, som altså vil udgøre en stødpude imellem de  \r\n\r\n kontante indbetalinger og den egentlige garantikapital.  \r\n\r\n Administrationsudgifterne skal principielt dækkes af særlige gebyrer fra  \r\n\r\n investorerne, men må indledningsvis forudses afholdt af kontantbidragene og  \r\n\r\n disses afkast. </P>  \r\n\r\n<P>Tvister mellem MIGA og et medlem, f.eks. som følge af at MIGA er indtrådt  \r\n\r\n i en investors rettigheder, skal løses igennem en trinvis procedure  \r\n\r\n omfattende forhandling, mægling og voldgift. </P>  \r\n\r\n<P>MIGA skal i lighed med f.eks. Verdensbanken have en ledelsesstruktur i 3  \r\n\r\n lag, med et råd, hvori alle medlemslande er repræsenteret, en valgt  \r\n\r\n bestyrelse og en formand med personale. Reglerne om tildeling af aktiekapital  \r\n\r\n og stemmer tilsikrer industrilande og udviklingslande samme antal stemmer i  \r\n\r\n de beslutningstagende organer. </P>  \r\n\r\n<P>Det er tanken, at MIGA skal supplere eksisterende nationale  \r\n\r\n investeringsgarantiordninger og samarbejde med disse. MIGA vil derfor  \r\n\r\n koncentrere sig om at garantere investeringer fra medlemmer uden nationale  \r\n\r\n ordninger, at samgarantere investeringer sammen med nationale  \r\n\r\n investeringsgarantiinstitutioner eller genforsikre disses garantier, at  \r\n\r\n garantere sunde investeringer, som ikke kan garanteres under nationale  \r\n\r\n ordninger, og at garantere investeringer finansieret af investorer fra mere  \r\n\r\n end eet medlemsland. </P>  \r\n\r\n<P>Yderligere oplysninger om konventionen og om MIGA fås ved henvendelse til  \r\n\r\n Udenrigsministeriet, Departementet for Internationalt Udviklingssamarbejde  \r\n\r\n (DANIDA), Asiatisk Plads 2, 1448 København K. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 1. maj 1989  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Uffe Ellemann-Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/05/1989"
        },
        {
            "displayName": "Accession",
            "displayValue": "L19890005164"
        },
        {
            "displayName": "Entydig dokumentidentifikation",
            "displayValue": "CM030239"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "51"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "01/05/1989"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsmin. DM.1. j.nr. 73.C.27.1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}