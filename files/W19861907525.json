{
    "id": 33501,
    "title": "Dagpenge - refusion - genoptagelse af arbejde - fodboldspiller - ikke stationær tilstand (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19075 af 25/02/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En sikret, der dels havde fuldtidsarbejde som redder og dels var  \r\n\r\n kontraktansat fodboldspiller, blev efter et benbrud raskmeldt den 17. </I>  \r\n\r\n</P>  \r\n\r\n<P> <I>august 1983, således at han kunne genoptage sit arbejde som redder,  \r\n\r\n men frarådedes at genoptage arbejdet som fodboldspiller i resten af 1983. På  \r\n\r\n denne baggrund besluttede det sociale udvalg at standse refusionen af  \r\n\r\n dagpenge til fodboldklubben. Ankestyrelsen fandt, at fodboldklubben under  \r\n\r\n sikredes sygdom havde været berettiget til refusion også efter den 17. august  \r\n\r\n 1983. Ankestyrelsen lægde vægt på, at sikredes lidelse efter de lægelige  \r\n\r\n oplysninger ikke var stationær, samt at der ikke forelå forhold, som pegede  \r\n\r\n på, at sikrede ikke ville kunne vende tilbage til sit arbejde som  \r\n\r\n kontraktansat fodboldspiller. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dagpenge - refusion - genoptagelse af arbejde -  \r\n\r\n fodboldspiller - ikke stationær tilstand (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En sikret havde i efteråret 1982 indgået kontrakt med en fodboldklub  \r\n\r\n gældende for tiden 1. januar 1983 - 31. december 1983. Ved siden af arbejdet  \r\n\r\n som kontraktansat fodboldspiller havde sikrede arbejde som redder 40 timer  \r\n\r\n ugentlig. </P>  \r\n\r\n<P>I slutningen af marts 1983 blev sikrede sygemeldt på grund af et  \r\n\r\n skinnebensbrud. Efter arbejdsgiverperiodens udløb den 27. juni 1983 udbetalte  \r\n\r\n det sociale udvalg dagpengerefusion til begge arbejdsgivere. </P>  \r\n\r\n<P>Den 17. august 1983 afsluttedes den lægelige behandling af benbruddet, og  \r\n\r\n sikrede blev samtidig raskmeldt som redder. Han genoptog dette arbejde den  \r\n\r\n 26. august 1983, men blev fra lægelig side frarådet at genoptage arbejdet som  \r\n\r\n fodboldspiller i resten af 1983. </P>  \r\n\r\n<P>Ifølge lægeerklæring af 9. september 1983 medførte sygdommen fortsat fuld  \r\n\r\n uarbejdsdygtighed som fodboldspiller året ud. Sikrede blev i slutningen af  \r\n\r\n januar 1984 helt raskmeldt som fodboldspiller. </P>  \r\n\r\n<P>Det sociale udvalg har indhentet en udtalelse fra sikringsstyrelsen. I  \r\n\r\n forbindelse hermed har sikrede været henvist til undersøgelse hos en  \r\n\r\n speciallæge. Ifølge erklæring af 22. marts 1984 var bruddet i højre underben  \r\n\r\n solidt helet, og det skønnedes, at pågældende ved træning kunne genoptræne  \r\n\r\n benet, så han atter kunne blive professionel fodboldspiller. </P>  \r\n\r\n<P>Sikringsstyrelsen har den 1. juni 1984 afgivet en vejledende udtalelse om  \r\n\r\n professionelle fodboldspilleres ret til dagpenge ved sygdom. I denne  \r\n\r\n vejledning har sikringsstyrelsen henvist til styrelsens cirkulære af 8. juli  \r\n\r\n 1982 om kontrol og vurdering efter dagpengelovens § 47, pkt.erne 3 og 8. </P>  \r\n\r\n<P>Sikringsstyrelsen har bl. a. udtalt: </P>  \r\n\r\n<P>&#187;Hvis der antages at være realistisk mulighed for genoptagelse af  \r\n\r\n fodboldspillet inden for de nærmeste måneder, kan der udbetales dagpenge  \r\n\r\n indtil videre, men forvaltningen må være opmærksom på, at afklaring i disse  \r\n\r\n tilfælde bør søges fremskyndet mest muligt. Senest fra det tidspunkt, da  \r\n\r\n erhvervsmæssig revalidering til andet arbejde burde iværksættes, hvis  \r\n\r\n uarbejdsdygtigheden havde angået den pågældendes eneste beskæftigelse, skal  \r\n\r\n dagpengene standses.&#171; </P>  \r\n\r\n<P>På grundlag af sikringsstyrelsens udtalelse besluttede det sociale udvalg  \r\n\r\n at standse refusionen af dagpenge til fodboldklubben pr. 17. august 1983.  \r\n\r\n Udvalget begrundede iøvrigt sin afgørelse med, at sikredes behandling på  \r\n\r\n sygehuset blev afsluttet den nævnte dato, og at han blev anbefalet ikke at  \r\n\r\n spille fodbold mere i 1983. Det kunne på dette tidspunkt siges, at han ikke  \r\n\r\n indenfor de nærmeste måneder ville kunne genoptage fodboldspillet. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte socialudvalgets afgørelse. Nævnet begrundede sin  \r\n\r\n afgørelse med, at der efter arbejdsgiverperiodens udløb den 27. juni 1983  \r\n\r\n ikke var udsigt til, at sikrede kunne genoptage arbejdet som fodboldspiller  \r\n\r\n indenfor de nærmeste måneder. Under hensyn til sikringsstyrelsens udtalelse  \r\n\r\n fandt nævnet derfor, at der ikke var grundlag for fortsat udbetaling af  \r\n\r\n refusion efter sygehusets lægeudtalelse den 17. august 1983. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af fodboldsklubbens advokat, der bl. a. anførte, at det  \r\n\r\n var utvivlsomt, at udvalget var berettiget til at standse refusionen af  \r\n\r\n dagpenge, såfremt der forelå oplysninger, der viste, at sikrede ikke ville  \r\n\r\n kunne genoptage sit virke som fodboldspiller indenfor en overskuelig fremtid.  \r\n\r\n Ifølge seneste lægeerklæring var dette imidlertid på ingen måde tilfældet,  \r\n\r\n idet lægen netop erklærede, at sikrede ville kunne fortsætte sin gerning som  \r\n\r\n professionel fodboldspiller på et senere tidspunkt. I denne forbindelse  \r\n\r\n bemærkedes, at pågældende rent faktisk havde genoptaget sit arbejde som  \r\n\r\n kontraktansat fodboldspiller på divisionsniveau. </P>  \r\n\r\n<P>LOVGRUNDLAG: </P>  \r\n\r\n<P>Dagpengeloven, § 17, stk. 1, § 27 og § 47. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder, at fodboldklubben under sikredes sygdom har været  \r\n\r\n berettiget til refusion af dagpenge også i tiden efter den 17. august 1983.  \r\n\r\n Ankestyrelsen har ved sin afgørelse lagt vægt på, at sikredes lidelse ikke  \r\n\r\n var stationær, samt at der ikke forelå forhold, som pegede på, at han ikke  \r\n\r\n ville kunne vende tilbage til sit arbejde som kontraktansat fodboldspiller.  \r\n\r\n</P>  \r\n\r\n<P>Ankestyrelsen ændrer således amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden 1991.",
        "(* 1) Offentliggjort af Sikringsstyrelsen i SM D-003-86 03/07/1986."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861907525"
        },
        {
            "displayName": "Entydig dokumentidentifikation",
            "displayValue": "CA001429"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19075"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "25/02/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20023-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}