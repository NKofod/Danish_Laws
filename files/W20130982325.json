{
    "id": 158880,
    "title": "Afslag på ansøgning om dispensation fra kravet om uddannelse som kedelpasser",
    "documentTypeId": "240",
    "isSagsforlobPeriodValid": true,
    "shortName": "KEN nr 9823 af 29/08/2013",
    "documentHtml": "<div class=\"bjelke\">Den fulde tekst</div><p class=\"Titel2\">Afslag på ansøgning om dispensation fra kravet om uddannelse som kedelpasser</p>\r\n<div class=\"Resume\">\r\n   <p class=\"TekstGenerel\">Arbejdstilsynet gav afslag på ansøgning om dispensation fra kravet om uddannelse som kedelpasser med den begrundelse, at Arbejdstilsynet den 4. maj 2010 havde udstedt en 5 årig pasningstilladelse til kedelpasseren med udløb den 3. maj 2015, og at det med overgangsbestemmelserne i bekendtgørelse nr. 100 udstedt den 31. januar 2007 ikke var meningen, at kedelpassere ville kunne få tilladelse til gentagne forlængelser af pasningstilladelserne.</p>\r\n   <p class=\"TekstGenerel\">Arbejdstilsynet vurderede derfor, at kedelpasseren på daværende tidspunkt havde haft god mulighed for at træffe foranstaltninger for at kunne fortsætte som kedelpasser, samt på ansøgningstidspunktet – ca. 2,5 år før den udstedte pasningstilladelses udløb - stadig havde disse muligheder.</p>\r\n   <p class=\"TekstGenerel\">Et enigt Arbejdsmiljøklagenævn hjemviste afgørelsen til Arbejdstilsynet.</p>\r\n   <p class=\"TekstGenerel\">Nævnet fandt, at sagen ikke var tilstrækkelig oplyst til, at der kan træffes en afgørelse.</p>\r\n   <p class=\"TekstGenerel\">Nævnet lagde vægt på, at Arbejdstilsynet ikke har taget stilling til, om der kan gives dispensation fra uddannelseskravet som kedelpasser efter reglerne om arbejdsmiljøfaglige uddannelser.</p>\r\n   <p class=\"TekstGenerel\">Arbejdstilsynet har således ikke vurderet, om der foreligger særlige forhold, der kan tillade en afvigelse fra uddannelseskravet, og om det kan skønnes rimeligt og fuldt forsvarligt.</p>\r\n</div>\r\n<p>[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 27. august 2013 behandlet [navn udeladt]s klage på vegne af [navn udeladt] over Arbejdstilsynets afgørelse af 2. november 2012 om afslag på ansøgning om dispensation fra kravet om uddannelse som kedelpasser.</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p class=\"NormalInd\">Arbejdsmiljøklagenævnet hjemviser Arbejdstilsynets afgørelse af 2. november 2012 om afslag på ansøgning om dispensation fra kravet om uddannelse som kedelpasser til [navn udeladt].</p>\r\n<p class=\"NormalInd\">Det betyder, at Arbejdstilsynet skal vurdere sagen på ny.</p>\r\n<p class=\"NormalInd\">[navn udeladt] vil høre fra Arbejdstilsynet.</p>\r\n<p class=\"Overskriftsnummer2\">B E G R U N D E L S E</p>\r\n<p>Nævnet finder ikke, at sagen er tilstrækkelig oplyst til, at der kan træffes en afgørelse.</p>\r\n<p class=\"NormalInd\">Nævnet lægger vægt på, at Arbejdstilsynet ikke har taget stilling til, om der kan gives dispensation fra uddannelseskravet som kedelpasser til [navn udeladt] efter reglerne om arbejdsmiljøfaglige uddannelser.</p>\r\n<p class=\"NormalInd\">Arbejdstilsynet har således ikke vurderet, om der foreligger særlige forhold, der kan tillade en afvigelse fra uddannelseskravet, og om det kan skønnes rimeligt og fuldt forsvarligt.</p>\r\n<p class=\"NormalInd\">Det fremgår af reglerne om anvendelse af trykbærende udstyr, at selvstændig pasning af dampkedler kun må udføres af personer, der er i besiddelse af udvidet kedelpassercertifikat eller har uddannelse og erfaring svarende hertil. Det fremgår af bekendtgørelse om arbejdsmiljøfaglige uddannelser, hvornår der er krav om et certifikat, samt hvilke kvalifikationer, man skal være i besiddelse af, før der kan udstedes et certifikat.</p>\r\n<p class=\"NormalInd\">Det fremgår af reglerne om arbejdsmiljøfaglige uddannelser, at selvstændig pasning af dampkedler i kontrolklasse A kun må udføres af personer, der er i besiddelse af udvidet kedelpassercertifikat. Det fremgår af bilag 4, hvilke kvalifikationer man skal være i besiddelse af, før der kan udstedes et certifikat.</p>\r\n<p class=\"NormalInd\">Det fremgår endvidere af reglerne, at man kan forestå pasning af eller selvstændigt passe dampkedler i kontrolklasse A, hvis man har anden uddannelse og erfaring svarende til kravene i stk. 1.</p>\r\n<p class=\"NormalInd\">Af bilag 4 fremgår det blandt andet, at til at forestå pasning af eller selvstændigt at passe dampkedler skal personen være i besiddelse af gyldigt udvidet kedelpassercertifikat eller have uddannelse og erfaring svarende hertil.</p>\r\n<p class=\"NormalInd\">Det fremgår af reglerne om arbejdsmiljøfaglige uddannelser, at Arbejdstilsynet kan, hvor særlige forhold foreligger, i enkelttilfælde tillade afvigelser fra bestemmelserne i bekendtgørelsen, når det skønnes rimeligt og fuldt forsvarligt.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p class=\"NormalInd\">Ved afgørelsen er anvendt følgende regler:</p>\r\n<p>Om tekniske hjælpemidler:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 45, stk. 1 jf. § 46, nr. 4, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010.</p>\r\n</p>\r\n<p>Om uddannelse som kedelpasser:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 31, stk. 1, i Arbejdstilsynets bekendtgørelse nr. 100 af 31. januar 2007 om anvendelse af trykbærende udstyr som ændret ved bekendtgørelse nr. 1094 af 28. november 2011</p>\r\n   <p class=\"Liste1\">\r\n      <span class=\"Liste1Nr\">–</span> § 10, stk. 1, stk. 2, stk. 3, stk. 4, bilag 4, og § 29, i Arbejdstilsynets bekendtgørelse nr. 1088 af 28. november 2011 om arbejdsmiljøfaglige uddannelser.</p>\r\n</p>\r\n<p>Om dispensation:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 29, i Arbejdstilsynets bekendtgørelse nr. 1088 af 28. november 2011 om arbejdsmiljøfaglige uddannelser.</p>\r\n</p>\r\n<p class=\"NormalInd\">Reglerne kan læses på de følgende sider.</p>\r\n<p class=\"Overskriftsnummer2\">OPLYSNINGERNE  I  SAGEN</p>\r\n<p class=\"NormalInd\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n<p style=\"text-align: center;\">På klagenævnets vegne</p>\r\n<p style=\"text-align: center;\">[navn udeladt]</p>\r\n<p class=\"Overskriftstekst1\" style=\"text-align: left;\">Kopi til:</p>\r\n<p>[Adressat udeladt]</p>\r\n<p>[Adressat udeladt]</p>\r\n<p class=\"Overskriftstekst1\" style=\"text-align: left;\">Regler</p>\r\n<p class=\"Overskriftstekst1\" style=\"text-align: left;\">Lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p>…</p>\r\n<p class=\"Overskriftstekst1\">Kapitel 7</p>\r\n<p class=\"Overskriftstekst1\">Tekniske hjælpemidler m.v.</p>\r\n<p class=\"NormalInd\">\r\n   <span class=\"Bold\">§ 45.</span> Maskiner, maskindele, beholdere, præfabrikerede konstruktioner, apparater, redskaber, byggevarer, andre tekniske hjælpemidler og personlige værnemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n<p class=\"NormalInd\">\r\n   <span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n<p class=\"NormalInd\">\r\n   <span class=\"Bold\">§ 46.</span> Beskæftigelsesministeren kan fastsætte regler om indretning og anvendelse af tekniske hjælpemidler m.v., herunder om</p>\r\n<p>\r\n   <p class=\"Liste1\">\r\n      <span class=\"Liste1Nr\">1.</span> konstruktion, udførelse, opstilling, anmeldelse og afprøvning,</p>\r\n   <p class=\"Liste1\">\r\n      <span class=\"Liste1Nr\">2.</span> forelæggelse for Arbejdstilsynet til udtalelse eller godkendelse af planer for konstruktion, udførelse og opstilling,</p>\r\n   <p class=\"Liste1\">\r\n      <span class=\"Liste1Nr\">3.</span> godkendelse fra Arbejdstilsynet af et teknisk hjælpemiddel m.v., før det overdrages eller overlades til brugeren eller tages i brug, ´´</p>\r\n   <p class=\"Liste1\">\r\n      <span class=\"Liste1Nr\">4.</span> anvendelse, vedligeholdelse og pasning.</p>\r\n</p>\r\n<p>…</p>\r\n<p class=\"Overskriftstekst1\" style=\"text-align: left;\">Arbejdstilsynets bekendtgørelse nr. 100 af 31. januar 2007 om anvendelse af trykbærende udstyr som ændret ved bekendtgørelse nr. 1094 af 28. november 2011</p>\r\n<p>. . .</p>\r\n<p class=\"Overskriftstekst1\">Kapitel 10</p>\r\n<p class=\"Overskriftstekst1\">Særlige bestemmelser for dampkedler</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 31.</span> Selvstændig pasning af dampkedler m.v. i kontrolklasse A må kun udføres af personer, der er i besiddelse af udvidet kedelpassercertifikat eller har uddannelse og erfaring svarende hertil. Det fremgår af bekendtgørelse om arbejdsmiljøfaglige uddannelser, hvornår der er krav om et certifikat, samt hvilke kvalifikationer, man skal være i besiddelse af, før der kan udstedes et certifikat.</p>\r\n<p class=\"NormalInd\">\r\n   <span class=\"Italic\">Stk. 2.</span> …</p>\r\n<p class=\"Overskriftstekst1\" style=\"text-align: left;\">Arbejdstilsynets bekendtgørelse nr. 1088 af 28. november 2011 om arbejdsmiljøfaglige uddannelser</p>\r\n<p>. . .</p>\r\n<p class=\"Overskriftstekst1\">Kapitel 3</p>\r\n<p class=\"Overskriftstekst1\">Krav om uddannelse samt beskrivelse af kvalifikationskrav for arbejde med elevatorer m.v., dampkedler m.v. og køleanlæg m.v.</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 10.</span> Selvstændig pasning af dampkedler m.v. i kontrolklasse A må kun udføres af personer, der er i besiddelse af udvidet kedelpassercertifikat. Det fremgår af bilag 4, hvilke kvalifikationer man skal være i besiddelse af, før der kan udstedes et certifikat.</p>\r\n<p class=\"NormalInd\">\r\n   <span class=\"Italic\">Stk. 2.</span> Udover det i stk. 1 anførte, kan man forestå pasning af eller selvstændigt passe dampkedler m.v. i kontrolklasse A, hvis man har anden uddannelse og erfaring svarende til kravene i stk. 1. Det skal dokumenteres ved hjælp af kursus- eller uddannelsesbeviser, attester eller lignende, at personen har kvalifikationer og praktisk erfaring svarende til kravene som anført i bilag 4.</p>\r\n<p class=\"NormalInd\">\r\n   <span class=\"Italic\">Stk. 3.</span> Selvstændig pasning af dampkedler m.v. i kontrolklasse B må kun udføres af personer, der er i besiddelse af almindeligt kedelpassercertifikat. Det fremgår af bilag 4, hvilke kvalifikationer man skal være i besiddelse af, før der kan udstedes et certifikat.</p>\r\n<p class=\"NormalInd\">\r\n   <span class=\"Italic\">Stk. 4.</span> Udover det i stk. 3 anførte, kan man forestå pasning af dampkedler m.v. i kontrolklasse B, hvis man har anden uddannelse og erfaring svarende til kravene i stk. 3. Det skal dokumenteres ved hjælp af kursus- eller uddannelsesbeviser, attester eller lignende, at personen har kvalifikationer og praktisk erfaring svarende til kravene som anført i bilag 4.</p>\r\n<p>…</p>\r\n<p class=\"Overskriftstekst1\">Bilag 4</p>\r\n<p class=\"Overskriftstekst1\">Kvalifikationskrav ved arbejde som kedelpasser</p>\r\n<p class=\"Overskriftsnummer2\" style=\"text-align: left;\">1. Uddannelsesmål</p>\r\n<p class=\"NormalInd\">Deltageren skal kunne arbejde sikkerheds- og sundhedsmæssigt fuldt forsvarligt i henhold til gældende regler for pasning af dampkedler i kontrolklasse A og B.</p>\r\n<p class=\"NormalInd\">Til at forestå pasning af eller selvstændigt at passe dampkedler i kontrolklasse A skal personen være i besiddelse af gyldigt udvidet kedelpassercertifikat type I (omfatter kedler type I, II og III) eller udvidet kedelpassercertifikat type II (omfatter kedler type II og III) eller have uddannelse og erfaring svarende hertil.</p>\r\n<p class=\"NormalInd\">Til pasning af dampkedler i kontrolklasse B er det tilstrækkeligt, at personen har gyldigt almindeligt kedelpassercertifikat type I (omfatter kedler type I og II) eller almindeligt kedelpassercertifikat type II (omfatter kedler type II) eller uddannelse og erfaring svarende hertil.</p>\r\n<p class=\"Overskriftsnummer2\" style=\"text-align: left;\">2. Kvalifikationskrav</p>\r\n<p class=\"Overskriftsnummer2\" style=\"text-align: left;\">2.1 Udvidet kedelpassercertifikat</p>\r\n<p class=\"NormalInd\">Udvidet kedelpassercertifikat kræves til pasning af dampkedler i kontrolklasse A.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Bold\">Type I:</span> Dampkedler i kontrolklasse A med stadig overvågning.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Bold\">Type II:</span> Dampkedler i kontrolklasse A uden stadig overvågning.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Bold\">Type III:</span> Dampkedler i kontrolklasse A til produktion af vanddamp, der ikke overstiger 120°C.</p>\r\n<p class=\"NormalInd\">Udvidet kedelpassercertifikat type I udstedes til personer, som har gennemført en uddannelse i kedelpasning af dampkedler type I, og som kan dokumentere mindst et halvt års praktiktid som medhjælp ved pasning af dampkedler type I eller uddannelse og erfaring svarende hertil.</p>\r\n<p class=\"NormalInd\">Praktiktiden kan dog nedsættes til 12 uger, hvis der i uddannelsen er indgået træning ved simulator.</p>\r\n<p class=\"NormalInd\">Udvidet kedelpassercertifikat type II udstedes til personer, som har gennemført en uddannelse i kedelpasning af dampkedler type II, og som kan dokumentere tilstrækkelig praktiktid (minimum 12 uger) som medhjælp ved pasning af dampkedler type II eller uddannelse og erfaring svarende hertil.</p>\r\n<p class=\"NormalInd\">Personen skal i praktiktiden minimum tilse dampkedelanlægget 30 gange herunder medvirke i kedelpasserens pasningsrutiner.</p>\r\n<p class=\"NormalInd\">Personen skal derudover i praktikperioden selvstændigt have foretaget et tilstrækkeligt antal afprøvninger af sikkerhedstilbehøret og analyser af kedel-/fødevand.</p>\r\n<p class=\"NormalInd\">Udvidet kedelpassercertifikat type III udstedes til personer, som har gennemført en uddannelse i kedelpasning af dampkedler type III eller uddannelse og erfaring svarende hertil.</p>\r\n<p class=\"NormalInd\">Certifikat type I dækker tillige for dampkedler i type II og III.</p>\r\n<p class=\"NormalInd\">Certifikat type II dækker tillige for dampkedler i type III.</p>\r\n<p class=\"NormalInd\">Personer, der udfører pasning af dampkedler i kontrolklasse A, skal være i besiddelse af nedennævnte kvalifikationer. Kvalifikationerne kan erhverves i forbindelse med en erhvervsfaglig uddannelse eller som supplement til en relevant erhvervsfaglig uddannelse, fx maskinmesteruddannelsen.</p>\r\n<p>Efter endt uddannelse skal personen</p>\r\n<p>\r\n   <p class=\"Liste1\">\r\n      <span class=\"Liste1Nr\">1.</span> selvstændigt kunne passe alle typer dampkedler i kontrolklasse A på en faglig korrekt og sikkerheds- og sundhedsmæssig fuld forsvarlig måde,</p>\r\n   <p class=\"Liste1\">\r\n      <span class=\"Liste1Nr\">2.</span> kende til opbygning og drift af dampkedelanlæg i kontrolklasse A,</p>\r\n   <p class=\"Liste1\">\r\n      <span class=\"Liste1Nr\">3.</span> kende til opbygning og funktion af overvågningsanlæg,</p>\r\n   <p class=\"Liste1\">\r\n      <span class=\"Liste1Nr\">4.</span> kende til brændselstyper og fyringsøkonomi,</p>\r\n   <p class=\"Liste1\">\r\n      <span class=\"Liste1Nr\">5.</span> kende til opbygning og drift af hjælpeudstyr,</p>\r\n   <p class=\"Liste1\">\r\n      <span class=\"Liste1Nr\">6.</span> kende til styring, regulering og driftsovervågning af dampkedelanlæg,</p>\r\n   <p class=\"Liste1\">\r\n      <span class=\"Liste1Nr\">7.</span> kunne regulere forbrændingsprocesser,</p>\r\n   <p class=\"Liste1\">\r\n      <span class=\"Liste1Nr\">8.</span> kende til overvågning af sikkerheds- og kontrolanordninger,</p>\r\n   <p class=\"Liste1\">\r\n      <span class=\"Liste1Nr\">9.</span> kende til relevante regler og myndighedskrav, herunder miljø- og arbejdsmiljøregler,</p>\r\n   <p class=\"Liste1\">\r\n      <span class=\"Liste1Nr\">10.</span> kunne foretage daglig kontrol og pasningsopgaver på en korrekt og sikker måde,</p>\r\n   <p class=\"Liste1\">\r\n      <span class=\"Liste1Nr\">11.</span> kunne foretage lovpligtige afprøvninger af sikkerhedsudstyret,</p>\r\n   <p class=\"Liste1\">\r\n      <span class=\"Liste1Nr\">12.</span> kunne foretage kontrol og klargøring af alle drifts- og sikkerhedsindretninger i overensstemmelse med myndighedskrav og driftsmanualer, og</p>\r\n   <p class=\"Liste1\">\r\n      <span class=\"Liste1Nr\">13.</span> kunne foretage opstart og nedlukning af dampkedelanlæg på en kontrolleret og forsvarlig måde.</p>\r\n</p>\r\n<p class=\"Overskriftsnummer2\" style=\"text-align: left;\">2.2 Almindeligt kedelpassercertifikat</p>\r\n<p class=\"NormalInd\">Almindeligt kedelpassercertifikat kræves til pasning af dampkedler i kontrolklasse B.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Bold\">Type I:</span> Dampkedler i kontrolklasse B.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Bold\">Type II:</span> Dampkedler i kontrolklasse B til produktion af vanddamp, hvor dampkedlens produkttal ikke overstiger 600, og hvor opvarmningen forgår med elektroder eller modstandsvarmelegemer efter standarderne for kanalrøgrørskedler og el-dampkedler.</p>\r\n<p class=\"NormalInd\">Almindeligt kedelpassercertifikat type I udstedes til personer, som har gennemført en uddannelse i kedelpasning af dampkedler type I, og hvor der i uddannelsen indgår praktisk træning på dampkedler type I eller uddannelse og erfaring svarende hertil.</p>\r\n<p class=\"NormalInd\">Almindeligt kedelpassercertifikat type II udstedes til personer, som har gennemført en uddannelse i kedelpasning af dampkedler type II eller uddannelse og erfaring svarende hertil.</p>\r\n<p class=\"NormalInd\">Almindeligt kedelpassercertifikat type I dækker tillige for dampkedler i type II.</p>\r\n<p class=\"NormalInd\">Personer, der udfører pasning af dampkedler i kontrolklasse B, skal være i besiddelse af nedennævnte kvalifikationer. Kvalifikationerne kan erhverves i forbindelse med en erhvervsfaglig uddannelse eller som supplement til en relevant erhvervsfaglig uddannelse, fx maskinmesteruddannelsen.</p>\r\n<p>Efter endt uddannelse skal personen</p>\r\n<p>\r\n   <p class=\"Liste1\">\r\n      <span class=\"Liste1Nr\">1.</span> kende til opbygning af dampkedelanlæg i kontrolklasse B,</p>\r\n   <p class=\"Liste1\">\r\n      <span class=\"Liste1Nr\">2.</span> kende til drift af fjernvarmesystemer og disses opbygning,</p>\r\n   <p class=\"Liste1\">\r\n      <span class=\"Liste1Nr\">3.</span> kende til terminologi og måleenheder,</p>\r\n   <p class=\"Liste1\">\r\n      <span class=\"Liste1Nr\">4.</span> kende til brændselstyper,</p>\r\n   <p class=\"Liste1\">\r\n      <span class=\"Liste1Nr\">5.</span> kende til myndighedsbestemmelser,</p>\r\n   <p class=\"Liste1\">\r\n      <span class=\"Liste1Nr\">6.</span> kunne foretage daglig kontrol og pasningsopgaver på en korrekt og sikker måde,</p>\r\n   <p class=\"Liste1\">\r\n      <span class=\"Liste1Nr\">7.</span> kunne foretage almindeligt forekommende vandanalyser af råvand, spædevand, fødevand, kondensat og kedelvand,</p>\r\n   <p class=\"Liste1\">\r\n      <span class=\"Liste1Nr\">8.</span> kunne foretage lovpligtige afprøvninger af sikkerhedsudstyret,</p>\r\n   <p class=\"Liste1\">\r\n      <span class=\"Liste1Nr\">9.</span> kunne foretage kontrol og klargøring af alle drifts- og sikkerhedsindretninger i overensstemmelse med myndighedskrav og driftsmanualer,</p>\r\n   <p class=\"Liste1\">\r\n      <span class=\"Liste1Nr\">10.</span> kunne foretage opstart og kontrol af brænderudstyr med diagnosticering og udbedring af eventuelle fejl ved brænderens olieforsyning, tænding, flammeovervågningssystem og luftregulering,</p>\r\n   <p class=\"Liste1\">\r\n      <span class=\"Liste1Nr\">11.</span> kunne foretage vurdering af forbrændingskvaliteten ud fra målinger, og</p>\r\n   <p class=\"Liste1\">\r\n      <span class=\"Liste1Nr\">12.</span> kunne foretage konservering og inspektion af anlægget.</p>\r\n</p>\r\n<p>…</p>\r\n<p class=\"Overskriftstekst1\">Kapitel 9</p>\r\n<p class=\"Overskriftstekst1\">Dispensation</p>\r\n<p class=\"NormalInd\">\r\n   <span class=\"Bold\">§ 29.</span> Arbejdstilsynet kan, hvor særlige forhold foreligger, i enkelttilfælde tillade afvigelser fra bestemmelserne i denne bekendtgørelse, når det skønnes rimeligt og fuldt forsvarligt.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/12/2013"
        },
        {
            "displayName": "Accession",
            "displayValue": "W20130982325"
        },
        {
            "displayName": "Entydig dokumentidentifikation",
            "displayValue": "BE005635"
        },
        {
            "displayName": "Dato for indlæggelse",
            "displayValue": "20/12/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9823"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "29/08/2013"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "7000176-13"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}