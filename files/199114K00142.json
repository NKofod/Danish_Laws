{
    "id": 109408,
    "title": "1991 BTL 142   BETÆNKNING OVER FORSLAG TIL LOV OM ÆNDRING AF LOV OM STØTTE TIL   MILJØFORBEDRENDE INVESTERINGER I MINDRE LANDBRUG M.V.    NR L 142 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 142",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 142 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om støtte til  \r\n\r\n miljøforbedrende investeringer i mindre landbrug m.v. <BR>  \r\n\r\n Nr L 142 1991-92, 1. samling </P>  \r\n\r\n<P></P>  \r\n\r\n<P>Afgivet af Landbrugs- og Fiskeriudvalget </P>  \r\n\r\n<P></P>  \r\n\r\n<P>Afgivet: 19920422 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder  \r\n\r\n stillet spørgsmål til landbrugsministeren, som denne har besvaret skriftligt.  \r\n\r\n</P>  \r\n\r\n<P>Nogle af udvalgets spørgsmål og ministerens svar herpå optrykkes som bilag  \r\n\r\n til betænkningen. </P>  \r\n\r\n<P>Endvidere har udvalget modtaget mundtlige og/eller skriftlige henvendelser  \r\n\r\n fra: </P>  \r\n\r\n<P>Danske Husmandsforeninger, </P>  \r\n\r\n<P>De danske Landboforeninger og </P>  \r\n\r\n<P>Landskontoret for Planteavl. </P>  \r\n\r\n<P>Der er af landbrugsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med de  \r\n\r\n stillede ændringsforslag. </P>  \r\n\r\n<P>Flertallet forventer, at landbrugsministeren i tilfælde af problemer med  \r\n\r\n udnyttelse af fast gødning med henholdsvis 30 pct., 35 pct. og 40 pct. vil  \r\n\r\n tage spørgsmålet op igen over for udvalget i forbindelse med udarbejdelse af  \r\n\r\n bekendtgørelse om sædskifte- og gødningsplaner m.m. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling og vil stemme imod de  \r\n\r\n stillede ændringsforslag. </P>  \r\n\r\n<P>Fremskridtspartiet henviser til partiets bidrag til beretningen om en  \r\n\r\n bæredygtig landbrugsudvikling, der blev afgivet af Udvalget vedrørende en  \r\n\r\n Bæredygtig Landbrugsudvikling den 17. december 1991. </P>  \r\n\r\n<P>I beretningsbidraget meddeler Fremskridtspartiet tydeligt, at de stillede  \r\n\r\n krav er alt for høje og ude af proportioner med de krav, Fremskridtspartiet  \r\n\r\n mener der bør stilles til landbruget. </P>  \r\n\r\n<P>Derfor har Fremskridtspartiet heller ingen del i de krav, et flertal i  \r\n\r\n Folketinget stiller til landbruget. </P>  \r\n\r\n<P>Ud fra disse betragtninger vil mindretallet heller ikke gå ind for en  \r\n\r\n støttelovgivning med direkte tilskud til bygning af gylletanke til øget  \r\n\r\n opbevaringskapacitet for gylle, flydende husdyrgødning og møddingsanlæg, som  \r\n\r\n der er tale om i lovforslaget. </P>  \r\n\r\n<P>ÆndringsforslagAf <I>landbrugsministeren</I> , tiltrådt af et  \r\n\r\n<I>flertal</I> (udvalget med undtagelse af FP): </P>  \r\n\r\n<P>Til titlen <B>1)</B> Titlen affattes således: </P>  \r\n\r\n<P> <B>&#187;Forslag </B></P>  \r\n\r\n<P> til </P>  \r\n\r\n<P> <B>Lov om ændring af lov om støtte til miljøforbedrende investeringer i  \r\n\r\n mindre landbrug m.v. og af lov om ændring af lov om skattemæssige  \r\n\r\n afskrivninger m.v.&#171; </B></P>  \r\n\r\n<P> Til § 1 <B>2)</B> Før nr. 1 indsættes som nyt nummer: </P>  \r\n\r\n<P> <B>&#187;01.</B>  <I>§ 1, stk. 1,</I> affattes således: </P>  \r\n\r\n<P>&#187;Støtte efter denne lov kan ydes til investeringer i anlæg til  \r\n\r\n opbevaring af husdyrgødning, der er nødvendige til opfyldelse af  \r\n\r\n lovgivningens krav til udbringning, udnyttelse og opbevaring af husdyrgødning  \r\n\r\n fra landbrug og andre virksomheder med husdyrhold. Endvidere kan støtte ydes  \r\n\r\n til anlæg, der medfører en større opbevaringskapacitet, end hvad der er  \r\n\r\n nødvendigt for at opfylde lovgivningens krav til udbringning og udnyttelse af  \r\n\r\n husdyrgødning.&#171;&#187; </P>  \r\n\r\n<P> <B>3)</B>  <I>Nr. 6</I> affattes således: </P>  \r\n\r\n<P> <B>&#187;6.</B>  <I>§ 4, stk. 1,</I> affattes således: </P>  \r\n\r\n<P>&#187;Støtte ydes til investeringer på ansøgerens ejendom eller til  \r\n\r\n investeringer, der gennemføres af flere ansøgere i fællesskab, hvis anlægget  \r\n\r\n efter investeringens gennemførelse har en tilstrækkelig kapacitet til  \r\n\r\n opfyldelse af lovgivningens krav om udbringning, udnyttelse og opbevaring af  \r\n\r\n husdyrgødning i landbrug og andre virksomheder med husdyrhold.&#171;&#187;  \r\n\r\n</P>  \r\n\r\n<P> <B>4)</B>  <I>Nr. 7</I> affattes således: </P>  \r\n\r\n<P> <B>&#187;7.</B>  <I>§ 4, stk. 2,</I> affattes således: </P>  \r\n\r\n<P> <I>&#187;Stk. 2.</I> Landbrugsministeren kan fastsætte særlige regler om  \r\n\r\n støtte til </P>  \r\n\r\n<P>1) fælles opbevaringsanlæg for flere ejendomme, </P>  \r\n\r\n<P>2) anlæg, der har forbindelse med eller indgår i fælles biogasanlæg, og  \r\n\r\n</P>  \r\n\r\n<P>3) andre anlæg til særlig udnyttelse af husdyrgødning.&#171;&#187; </P>  \r\n\r\n<P> <B>5)</B> Efter nr. 17 indsættes som nyt nummer: </P>  \r\n\r\n<P> <B>&#187;02.</B> I <I>§ 14, stk. 1,</I> tilføjes efter 1. pkt. som nyt  \r\n\r\n punktum: </P>  \r\n\r\n<P>&#187;Projektbeskrivelsen vedlægges en erklæring fra landbrugets  \r\n\r\n konsulenttjeneste om den tilstrækkelige kapacitet samt om, at  \r\n\r\n opbevaringsanlægget, hvortil der søges om tilskud, tillige med eventuelt  \r\n\r\n allerede etablerede anlæg, har en kapacitet, der er i overensstemmelse med  \r\n\r\n tilstrækkelig kapacitet.&#171;&#187; </P>  \r\n\r\n<P>Ny paragraf <B>6)</B> Efter § 1 indsættes som ny paragraf: </P>  \r\n\r\n<P> <B>&#187;§ 01.</B> I lov nr. 74 af 18. februar 1987 om ændring af lov om  \r\n\r\n skattemæssige afskrivninger m.v. (Miljøforbedrende investeringer i landbrug  \r\n\r\n m.v.), som ændret ved lov nr. 153 af 15. marts 1989, ændres i <I>§ 2, stk.  \r\n\r\n 2,</I> &#187;1992&#171; til: &#187;1994&#171;.' </P>  \r\n\r\n<P>Til § 2 <B>7)</B> Efter stk. 1 indsættes som nyt stykke: </P>  \r\n\r\n<P> <I>&#187;Stk. 2.</I> Landbrugsministeren kan fastsætte regler om, at der  \r\n\r\n i en overgangsperiode, indtil ændrede regler om udbringning og udnyttelse af  \r\n\r\n husdyrgødning er fastsat, kan ydes tilskud til anlæg, hvis  \r\n\r\n opbevaringskapacitet er mindst 9 måneder. For ejendomme med kvæg, der går ude  \r\n\r\n om sommeren, kan landbrugsministeren fastsætte regler om, at der kan ydes  \r\n\r\n tilskud til anlæg med mindst 7 måneders opbevaringskapacitet.&#171; </P>  \r\n\r\n<P>BemærkningerTil nr. 1 Ændringsforslaget er en konsekvens af  \r\n\r\n ændringsforslag nr. 6. </P>  \r\n\r\n<P>Til nr. 2 Ved de foreslåede ændringer af reglerne om tilskud til  \r\n\r\n miljøforbedrende investeringer tilpasses lovforslaget de regler om  \r\n\r\n udbringning og udnyttelse af husdyrgødningen, der vil blive fastsat i  \r\n\r\n overensstemmelse med beretning nr. 5 om en bæredygtig landbrugsudvikling  \r\n\r\n (miljøinitiativer) af 17. december 1991. Der ydes tilskud til nødvendige  \r\n\r\n investeringer i opbevaringsanlæg med en kapacitet, der mindst er  \r\n\r\n tilstrækkelig til at kunne opfylde ovennævnte krav. </P>  \r\n\r\n<P>De gældende krav til opbevaringskapacitet i husdyrgødningsbekendtgørelsen  \r\n\r\n vil blive ændret. Dette indebærer, at alle bedrifter med husdyr skal etablere  \r\n\r\n tilstrækkelig kapacitet til at sikre, at husdyrgødningen kan udnyttes i  \r\n\r\n overensstemmelse med de kommende regler herom. For anlæg i tilknytning til  \r\n\r\n den enkelte bedrift vil der dog være krav om mindst 6 måneders  \r\n\r\n opbevaringskapacitet. </P>  \r\n\r\n<P>Beregningen af tilstrækkelig kapacitet foretages på grundlag af kravene om  \r\n\r\n mindst 45 pct. udnyttelse af kvælstofindholdet i svinegylle og mindst 40 pct.  \r\n\r\n udnyttelse af kvælstofindholdet i kvæggylle pr. 1. august 1993. For anden  \r\n\r\n husdyrgødning (fast gødning og ajle) fastsættes et krav om en 30 pct.s  \r\n\r\n udnyttelse af kvælstofindholdet gældende fra 1. august 1993, 35 pct. fra 1.  \r\n\r\n august 1994 og 40 pct. fra 1. august 1995. </P>  \r\n\r\n<P>Det bemærkes, at kravene til udnyttelse af kvælstofindholdet i  \r\n\r\n husdyrgødning i henhold til beretningen om en bæredygtig landbrugsudvikling  \r\n\r\n vil blive øget i 1997. </P>  \r\n\r\n<P>Bestemmelserne om udnyttelse af husdyrgødning fastsættes i  \r\n\r\n Landbrugsministeriets bekendtgørelse om sædskifte- og gødningsplaner samt  \r\n\r\n grønne marker i jordbruget og skal have virkning fra de angivne datoer. </P>  \r\n\r\n<P>Bestemmelserne om udbringning af husdyrgødning fastsættes i  \r\n\r\n Miljøministeriets husdyrgødningsbekendtgørelse og skal have virkning fra 1.  \r\n\r\n juli 1993. </P>  \r\n\r\n<P>For investeringer i opbevaringsanlæg med større kapacitet end nødvendigt i  \r\n\r\n henhold til lovgivningens krav om udbringning og udnyttelse af husdyrgødning  \r\n\r\n vil der blive fastsat nærmere regler, herunder regler om den minimumsperiode,  \r\n\r\n hvori der skal forefindes en større kapacitet. </P>  \r\n\r\n<P>På grund af de skærpede krav til udbringning og udnyttelse af  \r\n\r\n husdyrgødningen på alle bedrifter forventes behovet for opbevaringskapacitet  \r\n\r\n på den enkelte bedrift i en række tilfælde at ville være højere end efter de  \r\n\r\n gældende regler og forventes normalt at svare til mindst 9 måneders  \r\n\r\n tilførsel, dog mindst 7 måneders tilførsel for kvægbrug, hvor dyrene går ude  \r\n\r\n i sommerhalvåret. </P>  \r\n\r\n<P>Det forventes, at hovedparten af investeringerne vil blive gennemført i  \r\n\r\n 1992 og 1993. Da udnyttelseskravet på 40 pct. for fast gødning og ajle skal  \r\n\r\n nås i 1995, forventes det, at nogle investeringer i opbevaringsanlæg for fast  \r\n\r\n gødning og ajle først vil finde sted i 1994. </P>  \r\n\r\n<P>På baggrund af de seneste oplysninger om udnyttelse af  \r\n\r\n straksafskrivningsordningen må det antages, at udgifterne under  \r\n\r\n miljøstøtteordningen vil blive højere end hidtil antaget. Det må endvidere  \r\n\r\n antages, at det skærpede krav til udbringning og udnyttelse af  \r\n\r\n husdyrgødningen vil medføre øgede investeringer og dermed øgede udgifter i  \r\n\r\n forhold til det gældende krav om opbevaringskapacitet. Der forventes ikke et  \r\n\r\n øget bevillingsbehov i 1992. For 1993 og følgende år vil udgifterne blive  \r\n\r\n optaget på forslag til finanslov. </P>  \r\n\r\n<P>Til nr. 3 og 4 Som et nyt element i miljøstøtteordningen foreslås det, at  \r\n\r\n der åbnes mulighed for at yde tilskud til fællesanlæg til opbevaring af  \r\n\r\n gødning for en flerhed af ejendomme. Der henvises vedrørende baggrunden for  \r\n\r\n dette forslag til Beretning nr. 5 afgivet af Udvalget vedrørende en  \r\n\r\n Bæredygtig Landbrugsudvikling den 17. december 1991. </P>  \r\n\r\n<P>For at give mulighed for en mere fleksibel tilpasning for landmænd, der  \r\n\r\n skal øge opbevaringskapaciteten for at kunne opfylde lovgivningens krav til  \r\n\r\n udbringning og udnyttelse af husdyrgødning, foreslås det hidtidige princip  \r\n\r\n om, at tilskud er betinget af, at opbevaringskapaciteten skal tilvejebringes  \r\n\r\n på egen ejendom, suppleret med en mulighed for at yde tilskud, hvor der  \r\n\r\n foreligger aftaler med andre ejendomme om fælles opbevaringsanlæg eller andre  \r\n\r\n former for naboaftaler, der medfører, at kapacitetskravet er opfyldt efter §  \r\n\r\n 4, stk. 1. </P>  \r\n\r\n<P>Investeringer i fælles opbevaringsanlæg kan være en fordel for landmænd,  \r\n\r\n der har behov for at supplere deres opbevaringskapacitet. I stedet for at øge  \r\n\r\n kapaciteten på egen ejendom kan de vælge at gå sammen med andre og i  \r\n\r\n fællesskab opføre et større anlæg. </P>  \r\n\r\n<P>Fælles opbevaringsanlæg kan placeres på ejendomme med eller uden  \r\n\r\n husdyrhold, og fælles opbevaringsanlæg kan omfatte såvel et anlæg for en  \r\n\r\n jordbruger med flere ejendomme som et anlæg for flere jordbrugere. Hvis flere  \r\n\r\n jordbrugere investerer i et fællesanlæg, ydes tilskuddet til de ansøgere, der  \r\n\r\n investerer i fællesanlægget. Ordningen omfatter herunder anlæg, der placeres  \r\n\r\n på rene planteavlsejendomme. </P>  \r\n\r\n<P>Det vil være en betingelse for tilskud til fælles opbevaringsanlæg, at  \r\n\r\n sådanne anlæg kan etableres veterinært forsvarligt. Endvidere vil det af  \r\n\r\n hensyn til det veterinære beredskab være nødvendigt, at kredsdyrlægerne har  \r\n\r\n kendskab til fællesanlæg beliggende i deres amter, herunder kendskab såvel  \r\n\r\n til leverandørbesætninger som til aftagerejendomme. </P>  \r\n\r\n<P>Ved udbrud af en alvorlig smitsom husdyrsygdom, som berører bedrifter  \r\n\r\n tilsluttet et fælles opbevaringsanlæg, må dette forventes at få betydelige  \r\n\r\n konsekvenser med hensyn til opfyldelse af opbevaringskravet. </P>  \r\n\r\n<P>Landbrugsministeren kan i medfør af lov om husdyrsygdomme, lov nr. 814 af  \r\n\r\n 21. december 1988, fastsætte nærmere bestemmelser for behandling, opbevaring  \r\n\r\n og transport m.v. af gødning m.v., bl.a. i forbindelse med fælles  \r\n\r\n opbevaringsanlæg med henblik på at forebygge spredning af smitsomme  \r\n\r\n husdyrsygdomme. </P>  \r\n\r\n<P>Det vil tillige være en betingelse for tilskud til investering i et fælles  \r\n\r\n opbevaringsanlæg, at der for en periode på mindst 5 år indgås en skriftlig  \r\n\r\n aftale godkendt af kommunalbestyrelsen om levering af husdyrgødning til  \r\n\r\n opbevaring, der omfatter de involverede ejendomme i overensstemmelse med de i  \r\n\r\n Miljøministeriets husdyrgødningsbekendtgørelse fastsatte regler herom. </P>  \r\n\r\n<P>Det er endvidere en betingelse for tilskud, at der foreligger skriftlige  \r\n\r\n aftaler om udbringningsplaner i overensstemmelse med reglerne i  \r\n\r\n husdyrgødningsbekendtgørelsen. </P>  \r\n\r\n<P>Endelig vil det være en betingelse for tilskud til investeringen i fælles  \r\n\r\n opbevaringsanlæg, at alle ejendomme, der indgår i aftalen om levering til det  \r\n\r\n fælles anlæg, efter investeringen er i stand til at opfylde lovgivningens  \r\n\r\n krav til udbringning og udnyttelse af husdyrgødning, jf. § 4, stk. 1. </P>  \r\n\r\n<P>Ved flere samtidige investeringer, der omfatter investeringer både på en  \r\n\r\n eller flere af de deltagende ejendomme og i fælles opbevaringsanlæg, er det  \r\n\r\n den samlede opbevaringskapacitet, der lægges til grund for, om lovgivningens  \r\n\r\n krav til udbringning og udnyttelse af husdyrgødning er opfyldt. Tilskud kan  \r\n\r\n ikke udbetales til noget enkeltanlæg eller fællesanlæg, før lovgivningens  \r\n\r\n krav om udbringning og udnyttelse af husdyrgødning er opfyldt i sin helhed.  \r\n\r\n</P>  \r\n\r\n<P>Det er som hidtil en forudsætning for tilskud efter miljøstøtteloven, at  \r\n\r\n der ikke kan opnås tilskud efter forbedringsloven, jf. § 3, stk. 1, i  \r\n\r\n lovbekendtgørelse nr. 563 af 20. august 1987 om støtte til miljøforbedrende  \r\n\r\n investeringer i mindre landbrug m.v. I tilfælde, hvor et fælles  \r\n\r\n opbevaringsanlæg vedrører opbevaringskapacitet for flere bedrifter, vil der  \r\n\r\n normalt ikke kunne opnås tilskud efter forbedringsloven. </P>  \r\n\r\n<P>Tilskud til fælles opbevaringsanlæg kan ikke overstige det tilskud, der  \r\n\r\n ville kunne være givet til de tilsluttede ejendomme, hvis de hver for sig  \r\n\r\n skulle have gennemført investeringen på deres egne ejendomme. </P>  \r\n\r\n<P>Administrationen af tilskudssager i forbindelse med fælles  \r\n\r\n opbevaringsanlæg efter § 4, stk. 2, nr. 1, varetages af kommunerne, idet  \r\n\r\n afgørelsen vedrørende øvrige fællesanlæg efter § 4, stk. 2, nr. 2 og 3, dog  \r\n\r\n træffes af Jordbrugsdirektoratet. Det skønnes, at forslaget om tilskud til  \r\n\r\n fælles opbevaringsanlæg ikke vil forøge kommunernes administration, ligesom  \r\n\r\n forslaget ikke i sig selv skønnes at indebære merudgifter. </P>  \r\n\r\n<P>Til nr. 5 Der er tale om en konsekvensændring. Administrationen af  \r\n\r\n miljøstøtteordningen vil med visse ændringer blive tilrettelagt som under den  \r\n\r\n gældende ordning. Det er således hensigten, at landbrugets konsulenttjeneste  \r\n\r\n i ansøgningen attesterer, at opbevaringsanlægget, hvortil der søges tilskud,  \r\n\r\n har den tilstrækkelige kapacitet. </P>  \r\n\r\n<P>Til nr. 6 Afskrivningsloven indeholder i §§ 3 A og 21 A regler om adgang  \r\n\r\n til straksafskrivning i anskaffelsessummen for de miljøforbedrende  \r\n\r\n driftsmidler og anlæg i landbrug m.v., der er omtalt i § 1 i loven om støtte  \r\n\r\n til miljøforbedrende investeringer i mindre landbrug m.v. </P>  \r\n\r\n<P>Adgangen til at benytte denne straksafskrivning er bl.a. betinget af, at  \r\n\r\n der ikke opnås tilskud i medfør af loven om støtte til miljøforbedrende  \r\n\r\n investeringer i mindre landbrug m.v. eller i medfør af forbedringsloven. </P>  \r\n\r\n<P>Reglerne i afskrivningslovens §§ 3 A og 21 A om adgang til  \r\n\r\n straksafskrivning på miljøforbedrende driftsmidler og anlæg i landbrug m.v.  \r\n\r\n har ifølge en ændringslov til afskrivningsloven virkning for driftsmidler og  \r\n\r\n anlæg, der anskaffes/tages i brug i perioden fra den 1. december 1985 til og  \r\n\r\n med den 31. december 1992. </P>  \r\n\r\n<P>Ændringsforslaget tilsigter, at adgangen til at foretage straksafskrivning  \r\n\r\n efter afskrivningslovens §§ 3 A og 21 A forlænges for driftsmidler og anlæg,  \r\n\r\n der anskaffes/tages i brug senest den 31. december 1994, således at denne  \r\n\r\n straksafskrivningsadgang får samme virkeperiode som muligheden for at opnå  \r\n\r\n tilskud i medfør af loven om tilskud til miljøforbedrende investeringer i  \r\n\r\n mindre landbrug m.v. </P>  \r\n\r\n<P>Med baggrund i en forventet beskeden udnyttelse af adgangen til  \r\n\r\n straksafskrivninger skønnes provenutabet ved ændringsforslaget at blive af  \r\n\r\n begrænset omfang. </P>  \r\n\r\n<P>Ændringsforslaget skønnes ikke at få nævneværdige administrative  \r\n\r\n konsekvenser. </P>  \r\n\r\n<P>Til nr. 7 Gennem bestemmelsen åbnes mulighed for at yde tilskud til  \r\n\r\n investeringer i opbevaringsanlæg, der har mindst 9 måneders kapacitet, i en  \r\n\r\n overgangsperiode, indtil ændrede regler om udbringning og udnyttelse af  \r\n\r\n husdyrgødning er fastsat. For ejendomme med kvæg, der går ude om sommeren,  \r\n\r\n kan der i overgangsperioden opnås tilskud til investeringer i  \r\n\r\n opbevaringsanlæg, der har mindst 7 måneders kapacitet. </P>  \r\n\r\n<P>Erling Christensen (S) Eva Fatum (S) Arne Jensen (S) Henrik Dam Kristensen  \r\n\r\n (S) Jacob Lindenskov (S) Henning Nielsen (S) nfmd. <I>Bjørn Westh (S) Birthe  \r\n\r\n Hansen (SF) Jens Thoft (SF) Rønholt (KF) Grove (KF) Mejdahl (V) Sønderby  \r\n\r\n (V)</I> fmd. <I>Svend Heiselberg (V) Aage Brusgaard (FP) Marianne Jelved (RV)  \r\n\r\n Lysholm Christensen (KRF)Centrum-Demokraterne havde ikke medlemmer i  \r\n\r\n udvalget. </I></P>  \r\n\r\n<P>  <B>Bilag </B></P>  \r\n\r\n<P>Nogle af udvalgets spørgsmål til landbrugsministeren og dennes svar herpå  \r\n\r\n</P>  \r\n\r\n<P>  <I>Spørgsmål 10: </I></P>  \r\n\r\n<P> &#187;Kan der efter lovforslaget gives tilskud til gylleanlæg beliggende  \r\n\r\n et andet sted end hos husdyrproducenter, f.eks. på en planteproducents  \r\n\r\n ejendom? </P>  \r\n\r\n<P>I benægtende fald bedes oplyst, om ministeren vil være sindet at stille  \r\n\r\n ændringsforslag herom.&#171; </P>  \r\n\r\n<P> <I>Svar: </I></P>  \r\n\r\n<P> Jeg kan oplyse, at der i ændringsforslaget åbnes mulighed for at yde  \r\n\r\n tilskud efter loven til investering i gylleanlæg, der placeres på ejendomme  \r\n\r\n uden husdyr. </P>  \r\n\r\n<P> <I>Spørgsmål 14: </I></P>  \r\n\r\n<P> &#187;Udvalget udbeder sig ministerens kommentar til henvendelsen af 7.  \r\n\r\n april 1992 fra De danske Landboforeninger og Danske Husmandsforeninger, jf. L  \r\n\r\n 142 - bilag 16.&#171; </P>  \r\n\r\n<P> <I>Svar: </I></P>  \r\n\r\n<P> Opgørelsen af behovet for opbevaringskapacitet vil relatere sig til  \r\n\r\n husdyrgødningsbekendtgørelsen, der vil blive revideret af miljøministeren som  \r\n\r\n led i opfølgningen af beretningen om en bæredygtig landbrugsudvikling. Ved  \r\n\r\n revisionen er det hensigten at lade de gældende bestemmelser om  \r\n\r\n opbevaringskapacitet blive afløst af regler, der foreskriver, at  \r\n\r\n opbevaringskapaciteten skal være &#187;tilstrækkelig&#171; til at sikre  \r\n\r\n udnyttelse af husdyrgødningen i overensstemmelse med kravene til udbringning  \r\n\r\n og udnyttelse. Hermed sikres, at opbevaringskapaciteten kan beregnes under  \r\n\r\n hensyn til forholdene på den enkelte bedrift. Samtidig vil reglerne om  \r\n\r\n udbringning af gødning i husdyrgødningsbekendtgørelsen blive bragt i  \r\n\r\n overensstemmelse med beretningen. I landbrugsministeriets bekendtgørelse om  \r\n\r\n sædskifte- og gødningsplaner samt grønne marker i jordbruget vil kravene til  \r\n\r\n udnyttelse af husdyrgødningens kvælstofindhold blive fastlagt. </P>  \r\n\r\n<P>Der vil således med ændringerne i de to bekendtgørelser, og som omtalt i  \r\n\r\n bemærkningerne til ændringsforslaget, være fuld overensstemmelse mellem  \r\n\r\n tilskudsreglerne i henhold til lovforslaget og kravene i bekendtgørelserne.  \r\n\r\n</P>  \r\n\r\n<P>Med hensyn til spørgsmålet om udnyttelsesprocenten for fast gødning m.v.  \r\n\r\n bemærkes, at udnyttelsesprocenten beregnes på grundlag af gødningens  \r\n\r\n kvælstofindhold. Dette indhold fastlægges enten på grundlag af normtal  \r\n\r\n (standard N-indhold) eller - efter landmandens valg - på grundlag af  \r\n\r\n repræsentative analyser af N-indholdet. </P>  \r\n\r\n<P>Specielt for så vidt angår fast gødning bemærkes, at bedrifter, der har  \r\n\r\n &#187;ren&#171; fast gødning, også vil råde over ajle, der har et højt  \r\n\r\n indhold af ammonium. Ved beregningen af udnyttelsesgraden er det bedriftens  \r\n\r\n samlede gødningsmængde, der lægges til grund. </P>  \r\n\r\n<P>De procenter, som i ændringsforslaget er nævnt for udnyttelse af  \r\n\r\n husdyrgødningen, relaterer sig til de traditionelle staldsystemer for gylle,  \r\n\r\n fast staldgødning og ajle. </P>  \r\n\r\n<P>For så vidt angår nyere staldsystemer, herunder systemer med dybstrøelse,  \r\n\r\n vil der i forbindelse med udarbejdelse af bekendtgørelsen blive fastsat krav  \r\n\r\n om udnyttelsesprocenter, der så vidt muligt tager hensyn til det pågældende  \r\n\r\n staldsystems særlige karakteristika. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "05/05/1992"
        },
        {
            "displayName": "Accession",
            "displayValue": "199114K00142"
        },
        {
            "displayName": "Entydig dokumentidentifikation",
            "displayValue": "CL002207"
        },
        {
            "displayName": "Dato for førstegangsindlæggelse",
            "displayValue": "05/05/1992"
        },
        {
            "displayName": "Dato for indlæggelse",
            "displayValue": "05/05/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "142"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}