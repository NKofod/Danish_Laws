{
    "id": 109838,
    "title": "1989 BTL 20   BETÆNKNING OVER FORSLAG TIL LOV OM ÆNDRING AF LOV OM STØTTE TIL FORBEDRING   AF STRUKTUREN OG EFFEKTIVITETEN I JORDBRUGET    NR L 20 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 20",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 20 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om støtte til forbedring  \r\n\r\n af strukturen og effektiviteten i jordbruget <BR>  \r\n\r\n Nr L 20 1989-90, 1. samling </P>  \r\n\r\n<P></P>  \r\n\r\n<P>Afgivet af Landbrugs- og Fiskeriudvalget </P>  \r\n\r\n<P></P>  \r\n\r\n<P>Afgivet: 19900425 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til landbrugsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Dansk Skovforening, </P>  \r\n\r\n<P>Kommunernes Landsforening og </P>  \r\n\r\n<P>Naturfredningsrådet. </P>  \r\n\r\n<P>Der er af landbrugsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Venstres, Det Radikale Venstres,  \r\n\r\n Centrum-Demokraternes og Kristeligt Folkepartis medlemmer af udvalget)  \r\n\r\n lovforslaget til <I>vedtagelse</I> med de af ministeren stillede  \r\n\r\n ændringsforslag. </P>  \r\n\r\n<P>Flertallet er herved enigt om følgende: </P>  \r\n\r\n<P>Der vil blive tilstræbt størst mulig anvendelse af adgangen til, at  \r\n\r\n udtagne arealer benyttes til græsning med henblik på ekstensivt husdyrhold.  \r\n\r\n</P>  \r\n\r\n<P>Med henblik på at forenkle administrationen og kontrollen af ordningen  \r\n\r\n mest muligt stilles der krav om, at det udtagne areal udgøres af een eller  \r\n\r\n flere lodder på mindst 1 sammenhængende hektar hver. </P>  \r\n\r\n<P>Det vil være en forudsætning for godkendelse af den danske gennemførelse  \r\n\r\n af udtagningsordningen, at ordningens administrative tilrettelæggelse,  \r\n\r\n herunder tilskudssatserne, kan accepteres af EF-Kommissionen. </P>  \r\n\r\n<P>Kommissionens manglende endelige stillingtagen til tilskudssatserne er en  \r\n\r\n medvirkende årsag til den usikkerhed, der er knyttet til skønnet over de  \r\n\r\n statsfinansielle virkninger. </P>  \r\n\r\n<P>Flertallet skal samtidig anmode om, at lovforslaget efter 2. behandling  \r\n\r\n henvises til fornyet udvalgsbehandling. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget) vil  \r\n\r\n ved lovforslagets 2. behandling redegøre nærmere for sin stilling til dette  \r\n\r\n og til de stillede ændringsforslag. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling og beklager,  \r\n\r\n at der er et flertal i Folketinget, som ønsker, at dansk landbrug braklægger  \r\n\r\n dyrkbare arealer, og som vil give tilskud dertil, da denne politik er med til  \r\n\r\n at mindske dansk landbrugs produktion og ikke fremmer, at landbruget kan  \r\n\r\n blive et frit erhverv. </P>  \r\n\r\n<P>Da Fremskridtspartiet ikke ønsker at give tilskud til erhvervslivet, kan  \r\n\r\n partiet stemme for ændringsforslag nr. 1, idet dette øger muligheden for  \r\n\r\n tilbagebetaling af udbetalte tilskud. </P>  \r\n\r\n<P>Fremskridtspartiet tiltræder også ændringsforslag nr. 3, men gør det alene  \r\n\r\n for, at dansk landbrug kan ligestilles på dette område i EF ved lovforslagets  \r\n\r\n vedtagelse. </P>  \r\n\r\n<P>Derimod vil Fremskridtspartiet på ingen måde medvirke til at støtte  \r\n\r\n specielle landbrug med tilskud og stemmer derfor imod ændringsforslag nr. 2.  \r\n\r\n</P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af <I>landbrugsministeren,</I> tiltrådt af et <I>flertal</I> (S, KF, V,  \r\n\r\n FP, RV, CD og KRF): </P>  \r\n\r\n<P>1) I den under <I>nr. 2</I> foreslåede affattelse af <I>§ 19, stk. 7,</I>  \r\n\r\n ændres tallet &#187;10&#171; til: &#187;20&#171;. </P>  \r\n\r\n<P>Af <I>landbrugsministeren,</I> tiltrådt af et <I>flertal</I> (S, KF, V,  \r\n\r\n RV, CD og KRF): </P>  \r\n\r\n<P>2) I den under <I>nr. 3</I> foreslåede <I>§ 20 d</I> indsættes efter stk.  \r\n\r\n 3 som nyt stykke: </P>  \r\n\r\n<P>&#187;Stk. 4. Landbrugsministeren kan fastsætte regler om, at  \r\n\r\n forpligtelsen i stk. 3 til at nedsætte produktionen kan opfyldes gennem  \r\n\r\n omlægning til økologisk drift eller til anden driftsform, der medfører  \r\n\r\n begrænset anvendelse af produktionsfaktorerne.&#171; </P>  \r\n\r\n<P>Stk. 4 bliver herefter stk. 5. </P>  \r\n\r\n<P>Af <I>landbrugsministeren,</I> tiltrådt af et <I>flertal</I> (S, KF, V,  \r\n\r\n FP, RV, CD og KRF): </P>  \r\n\r\n<P>3) Den under <I>nr. 3</I> foreslåede <I>§ 20 g</I> udgår. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Det foreslås, at den periode på 10 år, inden for hvilken der vil blive  \r\n\r\n stillet krav om tilbagebetaling med tillæg af rente, såfremt landbrugspligten  \r\n\r\n ønskes ophævet, udvides til 20 år. </P>  \r\n\r\n<P>Hensigten med ændringsforslaget er at styrke sikringen af, at ordningen  \r\n\r\n ikke medvirker til uønsket etablering af frijord. </P>  \r\n\r\n<P>Til nr. 2 </P>  \r\n\r\n<P>Med denne ændring åbnes der mulighed for, at omlægning til økologisk  \r\n\r\n jordbrugsdrift kan anerkendes som ekstensivering, og at tilskud til  \r\n\r\n jordbrugere, der omlægger til økologisk drift, betragtes som  \r\n\r\n ekstensiveringstilskud i det omfang, ekstensiveringsordningens bestemmelser  \r\n\r\n er opfyldt. </P>  \r\n\r\n<P>Til nr. 3 </P>  \r\n\r\n<P>Med ændringsforslaget gøres udgifterne til tilskud efter det i  \r\n\r\n lovforslaget foreslåede kapitel 7 b lovbundne, hvilket har vist sig påkrævet  \r\n\r\n for at opnå refusion fra EF for statens tilskudsudgifter. </P>  \r\n\r\n<P>Collet (KF) fmd. <I>Rønholt (KF) Eva Møller (KF) Svend Heiselberg (V)  \r\n\r\n Sønderby (V) Ernst B. Schmidt (FP) Larsen-Ledet (RV) Jette Pors (CD) Lysholm  \r\n\r\n Christensen (KRF) Svend Andersen (S)</I> nfmd. <I>Erling Christensen (S) Arne  \r\n\r\n Jensen (S) Henning Nielsen (S) Bjørn Westh (S) Gade (SF) Birthe Hansen (SF)  \r\n\r\n Inger Harms (SF) </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde og har </P>  \r\n\r\n<P>herunder stillet spørgsmål til landbrugsministeren, som denne har </P>  \r\n\r\n<P>besvaret skriftligt. Et af disse spørgsmål og ministerens svar herpå </P>  \r\n\r\n<P>er optrykt som bilag til denne tillægsbetænkning. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> i den  \r\n\r\n affattelse, hvori det foreligger efter 2. behandling. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse. </I></P>  \r\n\r\n<P>Collet (KF) fmd. <I>Rønholt (KF) Eva Møller (KF) Svend Heiselberg (V)  \r\n\r\n Sønderby (V) Ernst B. Schmidt (FP) Larsen-Ledet (RV) Jette Pors (CD) Lysholm  \r\n\r\n Christensen (KRF) Jimmy Stahr (S) Erling Christensen (S) Arne Jensen (S)  \r\n\r\n Henning Nielsen (S) Bjørn Westh (S) Gade (SF) Birthe Hansen (SF) Inger Harms  \r\n\r\n (SF) </I></P>  \r\n\r\n<P> </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til landbrugsministeren og dennes besvarelse  \r\n\r\n heraf </P>  \r\n\r\n<P> </P>  \r\n\r\n<P> <I>Spørgsmål: </I></P>  \r\n\r\n<P> Hvilke kommentarer har ministeren til det som AD L 20 omdelte bilag 20  \r\n\r\n fra Dansk Skovlandbrug? </P>  \r\n\r\n<P> <I>Svar: </I></P>  \r\n\r\n<P> Dansk Skovlandbrug foreslår, at skovlandbrug som dyrkningsform i  \r\n\r\n forbindelse med gennemførelsen af ekstensiveringsordningen omfattes af den  \r\n\r\n foreslåede bestemmelse i ændringsforslag nr. 2 fremsat af  \r\n\r\n landbrugsministeren. Efter forslaget kan landbrugsministeren fastsætte regler  \r\n\r\n om, at forpligtelsen i ekstensiveringsordningen til at nedsætte produktionen  \r\n\r\n med 20 pct. for et produkt kan opfyldes gennem omlægning til økologisk drift  \r\n\r\n eller til en anden driftsform, der medfører begrænset anvendelse af  \r\n\r\n produktionsfaktorerne. </P>  \r\n\r\n<P>Skovlandbrug er en relativt ny dyrkningsform i Danmark, som jeg finder kan  \r\n\r\n være en interessant alternativ driftsform f.eks. på marginale  \r\n\r\n landbrugsjorder. Henvendelsen fra Dansk Skovlandbrug vil derfor indgå i  \r\n\r\n overvejelserne i forbindelse med udarbejdelsen af  \r\n\r\n gennemførelsesbestemmelserne for de ordninger, der er omfattet af L 20. </P>  \r\n\r\n<P>Det er dog min vurdering, at det konkrete forslag fra Dansk Skovlandbrug  \r\n\r\n ikke vil kunne godkendes som en ekstensiveringsmetode, allerede fordi der  \r\n\r\n synes at være tvivl om opfyldelsen af 20 pct.-reduktionskravene. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/07/1990"
        },
        {
            "displayName": "Accession",
            "displayValue": "198914K00020"
        },
        {
            "displayName": "Entydig dokumentidentifikation",
            "displayValue": "CL003396"
        },
        {
            "displayName": "Dato for førstegangsindlæggelse",
            "displayValue": "04/07/1990"
        },
        {
            "displayName": "Dato for indlæggelse",
            "displayValue": "04/07/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "20"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}