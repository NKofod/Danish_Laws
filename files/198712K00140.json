{
    "id": 113274,
    "title": "1987 LSF 140   FORSLAG TIL LOV OM ÆNDRING AF LOV OM FRISKOLER OG PRIVATE GRUNDSKOLER M.V.   (OPRETTELSE AF SPECIALSKOLER, BEFORDRING M.V.) ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 140",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 140 </P>  \r\n\r\n<P></P>  \r\n\r\n<P>Forslag til Lov om ændring af lov om friskoler og private grundskoler m.v.  \r\n\r\n (Oprettelse af specialskoler, befordring m.v.) </P>  \r\n\r\n<P></P>  \r\n\r\n<P>Fremsat af undervisnings- og forskningsministeren (Bertel Haarder) </P>  \r\n\r\n<P></P>  \r\n\r\n<P>den 13. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om friskoler og private grundskoler m.v., jf. </P>  \r\n\r\n<P>lovbekendtgørelse nr. 677 af 3. oktober 1986, foretages følgende </P>  \r\n\r\n<P>ændringer: </P>  \r\n\r\n<P>1. I <B>§ 3, stk. 1, 2. pkt.,</B> indsættes efter  \r\n\r\n &#187;Specialklasser&#171;: &#187;og </P>  \r\n\r\n<P>specialskoler&#171;. </P>  \r\n\r\n<P>2. I <B>§ 3</B> indsættes efter stk. 1 som nyt stk.: </P>  \r\n\r\n<P>&#187; <B>Stk. 2.</B> Undervisningsministeren fastsætter nærmere regler  \r\n\r\n for </P>  \r\n\r\n<P>godkendelse af specialskoler.&#171; </P>  \r\n\r\n<P>Stk. 2 og 3 bliver stk. 3 og 4. </P>  \r\n\r\n<P>3. I <B>§ 13, stk. 3,</B> indsættes efter &#187;bestemmelserne i stk. 1,  \r\n\r\n nr. 1, </P>  \r\n\r\n<P>og stk. 2,&#187;: &#187;for specialskoler og&#171;. </P>  \r\n\r\n<P>4. <B>§ 14</B> ophæves. </P>  \r\n\r\n<P>5. <B>§ 29</B> affattes således: </P>  \r\n\r\n<P>&#187; <B>§ 29.</B> Staten yder tilskud til udgifter til befordring mellem  \r\n\r\n</P>  \r\n\r\n<P>skolen og hjemmet eller dettes nærhed for børn i friskoler og </P>  \r\n\r\n<P>private grundskoler, der har en lang eller trafikfarlig skolevej, </P>  \r\n\r\n<P>samt til syge og invaliderede børn og til svært handicappede </P>  \r\n\r\n<P>elever. </P>  \r\n\r\n<P>Stk. 2. Tilskud kan ydes inden for det beløb, der er bevilget på </P>  \r\n\r\n<P>finansloven. Bevillingen reguleres for udviklingen i antallet af </P>  \r\n\r\n<P>elever samt for prisudviklingen for persontransport med </P>  \r\n\r\n<P>offentlige transportmidler. </P>  \r\n\r\n<P>Stk. 3. Ændring af tilskuddet, som ikke følger af stk. 2, sker efter </P>  \r\n\r\n<P>indhentet udtalelse fra Frie Grundskolers Fællesråd og Foreningen </P>  \r\n\r\n<P>af Private Selvejende Gymnasier. </P>  \r\n\r\n<P>Stk. 4. Frie Grundskolers Fællesråd fordeler tilskuddet mellem </P>  \r\n\r\n<P>skolerne. Undervisningsministeren kan fastsætte nærmere regler om </P>  \r\n\r\n<P>ordningen og administrationen heraf.&#171; </P>  \r\n\r\n<P>6. <B>§ 31, stk. 3,</B> ophæves. </P>  \r\n\r\n<P>Stk. 4 bliver stk. 3. </P>  \r\n\r\n<P>§ 2 </P>  \r\n\r\n<P>§ 1, nr. 1-3, træder i kraft den 1. august 1988, § 1, nr. 4 og 6, </P>  \r\n\r\n<P>træder i kraft den 1. januar 1988, § 1, nr. 5, træder i kraft den </P>  \r\n\r\n<P>1. januar 1989. </P>  \r\n\r\n<P>Bemærkninger til lovforslaget </P>  \r\n\r\n<P>1. Almindelige bemærkninger </P>  \r\n\r\n<P>Private specialskoler </P>  \r\n\r\n<P>Med lovforslaget skabes der hjemmel til at etablere specialskoler </P>  \r\n\r\n<P>under friskoleloven. Formålet hermed er at give forældre til </P>  \r\n\r\n<P>svært handicappede børn et alternativ til offentlige </P>  \r\n\r\n<P>specialskoler. </P>  \r\n\r\n<P>Dette kan f.eks. ske ved, at en kreds af forældre og andre </P>  \r\n\r\n<P>interesserede, der har en særlig holdning til, hvordan </P>  \r\n\r\n<P>undervisningsproblemer skal søges løst, slutter sig sammen om at </P>  \r\n\r\n<P>etablere en skole, der er baseret på denne fælles holdning. </P>  \r\n\r\n<P>Forslaget skal ses i sammenhæng med den ændring af skolestøtteloven, </P>  \r\n\r\n<P>der blev gennemført ved lov nr. 230 af 22. april 1987. Der blev </P>  \r\n\r\n<P>her indført hjemmel til, at staten yder 100 pct. refusionstilskud </P>  \r\n\r\n<P>- mod tidligere 85 pct. - af ekstraudgifter til lærertimer og </P>  \r\n\r\n<P>hjælpemidler godkendt af Undervisningsministeriet, til </P>  \r\n\r\n<P>undervisning af svært handicappede elever. </P>  \r\n\r\n<P>Ordningen tænkes administreret således, at Undervisningsministeriet </P>  \r\n\r\n<P>på grundlag af en erklæring fra den pågældende skolepsykologiske </P>  \r\n\r\n<P>rådgivning tager stilling til, om en elev opfylder kriterierne </P>  \r\n\r\n<P>for at kunne betragtes som svært handicappet i henseende til </P>  \r\n\r\n<P>undervisningsbehov. På samme måde som i den offentlige skole vil </P>  \r\n\r\n<P>der blive lagt vægt på, om udgiften for den pågældende elev </P>  \r\n\r\n<P>væsentligt overstiger udgiften til almindelig </P>  \r\n\r\n<P>specialundervisning, om elevens handicap må betragtes som </P>  \r\n\r\n<P>vidtgående, og om undervisningen har en sådan kompleksitet, at </P>  \r\n\r\n<P>den ikke kan indgå i den almindelige undervisning. </P>  \r\n\r\n<P>Formålet med lovændringen var at gøre det lettere for forældre til </P>  \r\n\r\n<P>svært handicappede børn at få børnene undervist i private skoler, </P>  \r\n\r\n<P>hvis de ønsker det. Forældrene skal således efter lovens </P>  \r\n\r\n<P>ikrafttræden ikke betale skolepenge for ekstraudgifter til </P>  \r\n\r\n<P>lærertimer og hjælpemidler til svært handicappede elever. Denne </P>  \r\n\r\n<P>udgift skal betales af det offentlige. </P>  \r\n\r\n<P>Som det fremgår af bemærkningerne til lovforslaget, var det </P>  \r\n\r\n<P>hensigten ved en ændring af friskoleloven senere at søge </P>  \r\n\r\n<P>tilvejebragt hjemmel til at godkende oprettelse af specialskoler </P>  \r\n\r\n<P>for svært handicappede elever, således at der også på dette </P>  \r\n\r\n<P>område bliver ligestilling mellem den offentlige og den private </P>  \r\n\r\n<P>skole. Endvidere forudsattes lov om kommuners og amtskommuners </P>  \r\n\r\n<P>bidrag til statslige og private skoler og kursus (bidragsloven) </P>  \r\n\r\n<P>ændret, således at også amtskommunerne kommer til at bidrage til </P>  \r\n\r\n<P>staten for elever med svære handicaps. Der henvises til det </P>  \r\n\r\n<P>samtidig hermed fremsatte forslag til ny bidragslov. </P>  \r\n\r\n<P>Både af hensyn til forældrene til handicappede børn og til børnene </P>  \r\n\r\n<P>selv må det sikres, at den private specialskole både med hensyn </P>  \r\n\r\n<P>til bygninger, undervisning og lærerkræfter kan stå mål med </P>  \r\n\r\n<P>kvaliteten i den offentlige specialskole. </P>  \r\n\r\n<P>Det er derfor i lovforslaget foreslået, at oprettelse af en privat </P>  \r\n\r\n<P>specialskole skal godkendes af undervisningsministeren. Endvidere </P>  \r\n\r\n<P>indeholder lovforslaget en bemyndigelse for </P>  \r\n\r\n<P>undervisningsministeren til at fastsætte nærmere regler for </P>  \r\n\r\n<P>godkendelsen. </P>  \r\n\r\n<P>Hensigten hermed er ikke at føre en nøje, detailleret, løbende </P>  \r\n\r\n<P>kontrol med de private specialskoler, men forud for godkendelsen </P>  \r\n\r\n<P>at sikre, at en række nødvendige forudsætninger for, at skolen </P>  \r\n\r\n<P>kan fungere på en forsvarlig måde, er opfyldt. </P>  \r\n\r\n<P>Af hensyn til, at der her er tale om en nydannelse, og at det drejer </P>  \r\n\r\n<P>sig om et følsomt undervisningsområde, er det fundet nødvendigt, </P>  \r\n\r\n<P>at Undervisningsministeriets godkendelse af den enkelte skole </P>  \r\n\r\n<P>gives for en tidsbestemt periode ad gangen, normalt 5 år. </P>  \r\n\r\n<P>I forbindelse med godkendelsen må det sikres, at de fysiske </P>  \r\n\r\n<P>forudsætninger for undervisningen af svært handicappede børn og </P>  \r\n\r\n<P>børnenes færden og ophold er til stede. Bygninger, lokaler, </P>  \r\n\r\n<P>inventar og faciliteter må være indrettede under hensyn hertil. </P>  \r\n\r\n<P>Specielt må man være opmærksom på, at forholdene er indrettede </P>  \r\n\r\n<P>med henblik på gangbesværede elever også på eventuelle </P>  \r\n\r\n<P>kostafdelinger. Hensynet til elevernes sikkerhed vejer tungt. Det </P>  \r\n\r\n<P>er i denne forbindelse vigtigt at understrege, at det er </P>  \r\n\r\n<P>initiativtagerne til skolen, der selv må sørge for, at disse </P>  \r\n\r\n<P>bygningsmæssige forudsætninger er opfyldt, ligesom de selv må </P>  \r\n\r\n<P>sørge for finansieringen af etableringen af skolebygningerne m.v. </P>  \r\n\r\n<P>Det forudsættes, at skolerne skal have en vis rimelig størrelse. En </P>  \r\n\r\n<P>hensigtsmæssig størrelsesorden vil være en skole med 2 rækker a </P>  \r\n\r\n<P>hver 3 alderselevgrupper, ialt ca. 20-24 elever. Minimum vil være </P>  \r\n\r\n<P>en skole for 3 aldersgrupper svarende til ialt 10-12 elever. </P>  \r\n\r\n<P>Størrelsen må ses i sammenhæng med økonomien, idet det </P>  \r\n\r\n<P>forudsættes, at de tilskudsberettigede merudgifter til lærertimer </P>  \r\n\r\n<P>og hjælpemidler ikke overstiger ca. 84.000 kr. årligt pr. elev, </P>  \r\n\r\n<P>svarende til den tilsvarende udgift i de offentlige skoler. Der </P>  \r\n\r\n<P>foreslås indført hjemmel til at fravige elevtalskravet i lovens § </P>  \r\n\r\n<P>13, stk. 1. </P>  \r\n\r\n<P>Det forudsættes, at undervisningen - ligesom al anden undervisning i </P>  \r\n\r\n<P>private skoler - kan stå mål med den undervisning, der gives i </P>  \r\n\r\n<P>den offentlige skole. Dette udelukker ikke, at der gives en </P>  \r\n\r\n<P>alternativ undervisning, hvis indhold og tilrettelæggelse er </P>  \r\n\r\n<P>præget af den særlige holdning og indstilling, der er skolens </P>  \r\n\r\n<P>grundlag. Men det kræves, at undervisningen med hensyn til omfang </P>  \r\n\r\n<P>og faglig kvalitet ikke er ringere end den, der gives i den </P>  \r\n\r\n<P>tilsvarende offentlige skole. Til oplysning herom må skolen </P>  \r\n\r\n<P>udarbejde en oversigt over den undervisning, skolen skal give. </P>  \r\n\r\n<P>Ved godkendelsen skal det sikres, at skolen kun kan optage elever </P>  \r\n\r\n<P>med sådanne handicaps, at de vil kunne indskrives i folkeskolens </P>  \r\n\r\n<P>specialskoler. </P>  \r\n\r\n<P>Der stilles - i overensstemmelse med hvad der almindeligt gælder i </P>  \r\n\r\n<P>de private skoler - ikke nogen formelle kvalifikationskrav til </P>  \r\n\r\n<P>undervisere på en privat specialskole, men det må forudsættes, at </P>  \r\n\r\n<P>underviserne er i besiddelse af reelle kvalifikationer til at </P>  \r\n\r\n<P>undervise inden for det pågældende område. </P>  \r\n\r\n<P>Med hensyn til spørgsmålet om at føre tilsyn med skolen gælder de </P>  \r\n\r\n<P>almindelige regler i friskolelovens kapitel 2 med den nødvendige </P>  \r\n\r\n<P>tillempning. Det følger heraf, at skolens forældrekreds selv har </P>  \r\n\r\n<P>ansvaret for, at skolen giver en undervisning, som står mål med, </P>  \r\n\r\n<P>hvad der almindeligvis kræves i folkeskolen. Tilsynet hermed kan </P>  \r\n\r\n<P>efter forældrekredsens beslutning enten udøves af en stedlig </P>  \r\n\r\n<P>tilsynsførende, valgt af forældrene, eller af skolekommissionen, </P>  \r\n\r\n<P>i København skoledirektionen. </P>  \r\n\r\n<P>Herudover vil Undervisningsministeriets fagkonsulenter på </P>  \r\n\r\n<P>specialundervisningsområdet kunne tilbyde et vist fagligt tilsyn </P>  \r\n\r\n<P>og en faglig rådgivning til skolen, med bistand af den pågældende </P>  \r\n\r\n<P>skolepsykologiske rådgivning, som skolen har samarbejde med </P>  \r\n\r\n<P>ifølge den pågældende kommunes skoleplan. Det forudsættes </P>  \r\n\r\n<P>iøvrigt, at skolen kan trække på den ekspertise, der er knyttet </P>  \r\n\r\n<P>til den skolepsykologiske rådgivning. </P>  \r\n\r\n<P>Befordringsordningen </P>  \r\n\r\n<P>Efter den gældende § 29, der er optaget som bilag, er det </P>  \r\n\r\n<P>kommunerne, der finansierer og administrerer </P>  \r\n\r\n<P>befordringsgodtgørelsen til elever i friskoler og private </P>  \r\n\r\n<P>grundskoler. </P>  \r\n\r\n<P>Forslaget indebærer, at kommunerne lettes for denne administration, </P>  \r\n\r\n<P>idet Frie Grundskolers Fællesråd fremover vil påtage sig denne </P>  \r\n\r\n<P>opgave. Samtidig overgår finansieringen til staten. Endvidere </P>  \r\n\r\n<P>finansierer staten befordringsgodtgørelse til svært handicappede </P>  \r\n\r\n<P>elever. </P>  \r\n\r\n<P>Andre ændringer </P>  \r\n\r\n<P>Endvidere er der bl.a. foreslået en ændring som en konsekvens af </P>  \r\n\r\n<P>vedtagelsen af lov nr. 230 af 22. april 1987 om ændring af lov om </P>  \r\n\r\n<P>statsstøtte til visse private skoler. </P>  \r\n\r\n<P>Lovforslagets økonomiske konsekvenser </P>  \r\n\r\n<P>Specialskoler </P>  \r\n\r\n<P>Det er ikke muligt nærmere at angive behovet for oprettelse af </P>  \r\n\r\n<P>private specialskoler, men man skønner foreløbig et behov for 4-5 </P>  \r\n\r\n<P>specialskoler, hvor det kapacitetsmæssige udgangspunkt er </P>  \r\n\r\n<P>maksimalt 20-24 elever på hver skole. Der forventes således </P>  \r\n\r\n<P>gradvis overflyttet ca. 100 elever ialt fra amtskommunale til </P>  \r\n\r\n<P>private specialskoler. </P>  \r\n\r\n<P>Da indsatsen af vidtgående specialundervisning til svært </P>  \r\n\r\n<P>handicappede elever principielt er af samme omfang, hvad enten </P>  \r\n\r\n<P>eleven undervises i den amtskommunale skole eller i private </P>  \r\n\r\n<P>skoler, vil udgiften herved også være af samme størrelsesorden </P>  \r\n\r\n<P>(gennemsnitlig 100.000 kr. pr. elev i 1985/86 niveau). I henhold </P>  \r\n\r\n<P>til skolestøtteloven vil forældrebetalingen i de private skoler </P>  \r\n\r\n<P>være uafhængig af elevernes handicap (ca. 2.400 kr. pr. elev i </P>  \r\n\r\n<P>1985/86 niveau) og den modsvarende reduktion af det offentlige </P>  \r\n\r\n<P>tilskud vil tilfalde den ansvarlige folkeskole-kommune, dvs. </P>  \r\n\r\n<P>amtskomunen for elever med behov for vidtgående </P>  \r\n\r\n<P>specialundervisning. </P>  \r\n\r\n<P>Efter de nødvendige kapacitetstilpasninger har fundet stede, </P>  \r\n\r\n<P>indebærer forslaget således en lille offentlig besparelse (ca. </P>  \r\n\r\n<P>240.000 kr. i 1985/86 niveau). </P>  \r\n\r\n<P>Byrdefordelingen mellem de involverede offentlige myndigheder </P>  \r\n\r\n<P>fastlægges i henhold til det samtidig fremlagte forslag til en ny </P>  \r\n\r\n<P>lov om kommuners og amtskommuners bidrag til statslige og private </P>  \r\n\r\n<P>skoler og kurser, hvortil henvises. </P>  \r\n\r\n<P>Befordringsordningen </P>  \r\n\r\n<P>Kommunernes aktuelle årlige udgifter til </P>  \r\n\r\n<P>privatskolebefordringsordningen ligger på 30-35 mill. kr. Beløbet </P>  \r\n\r\n<P>forudsættes fradraget den kommunale bloktilskudspulje. Endvidere </P>  \r\n\r\n<P>vil der bliver optaget forhandlinger med amtsrådsforeningen om </P>  \r\n\r\n<P>fradrag i den amtskommunale bloktilskudspulje som følge af, at </P>  \r\n\r\n<P>staten overtager befordringen af svært handicappede elever på de </P>  \r\n\r\n<P>private skoler. </P>  \r\n\r\n<P>Administrative konsekvenser </P>  \r\n\r\n<P>Der er ikke administrative konsekvenser forbundet med forslaget </P>  \r\n\r\n<P>vedrørende specialskoler, hvorimod befordringsforslaget medfører </P>  \r\n\r\n<P>lettelse for den kommunale administration. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1, 2 og 3 </P>  \r\n\r\n<P>Ad § 3, stk. 1 og 2, og § 13, stk. 3 </P>  \r\n\r\n<P>Der henvises til de almindelige bemærkninger. </P>  \r\n\r\n<P>Til nr. 4 </P>  \r\n\r\n<P>Ad § 14 </P>  \r\n\r\n<P>Forslaget om ophævelse af § 14 er en konsekvens af vedtagelsen af </P>  \r\n\r\n<P>lov nr. 230 af 22. april 1987 om ændring af lov om statsstøtte </P>  \r\n\r\n<P>til visse private skoler. Efter lovens § 3 d, stk. 3, er der </P>  \r\n\r\n<P>hjemmel til at undervisningsministeren fastsætter reglerne om </P>  \r\n\r\n<P>beregning af det normere løntimetal. </P>  \r\n\r\n<P>Regler om beregning af det normerede løntimetal er fastsat i </P>  \r\n\r\n<P>Undervisningsministeriets bekendtgørelse nr. 484 af 8. juli 1987. </P>  \r\n\r\n<P>Til nr. 5 </P>  \r\n\r\n<P>Ad § 29 </P>  \r\n\r\n<P>Efter den nuværende lov ydes befordringsgodtgørelse efter samme </P>  \r\n\r\n<P>betingelser, som er gældende for folkeskolelovens </P>  \r\n\r\n<P>befordringsordning i folkeskolelovens § 25, stk. 1, nr. 1 eller 2. </P>  \r\n\r\n<P>I modsætning til folkeskolelovens befordringsordning er der dog </P>  \r\n\r\n<P>begrænsninger for, hvor lange strækninger kommunerne skal udrede </P>  \r\n\r\n<P>befordringsudgifterne for (den nuværende § 29, stk. 3). </P>  \r\n\r\n<P>Det er efter forslaget de frie skoler selv, der fremtidig </P>  \r\n\r\n<P>administrerer befordringstilskudsordningen. Det forudsættes dog, </P>  \r\n\r\n<P>at der fortsat lægges vægt på de hidtil gældende retningslinier, </P>  \r\n\r\n<P>men der vil naturligvis kunne tages hensyn til konstaterede </P>  \r\n\r\n<P>ændringer i befordringsbehovet og andre relevante forhold. </P>  \r\n\r\n<P>Befordringstilskud kan dog fortsat som hovedregel kun gives til </P>  \r\n\r\n<P>elever, der har en lang eller trafikfarlig skolevej. Om en vej er </P>  \r\n\r\n<P>trafikfarlig afgøres af Fællesrådet efter indhentet udtalelse fra </P>  \r\n\r\n<P>vedkommende politimester. </P>  \r\n\r\n<P>Til stk. 2 </P>  \r\n\r\n<P>Reguleringen for udviklingen af antallet af elever forudsættes at </P>  \r\n\r\n<P>ske på grundlag af det opgjorte elevtal pr. 1. september i </P>  \r\n\r\n<P>tilskudsåret (finansåret). Oplysninger om prisudviklingen for </P>  \r\n\r\n<P>persontransport forudsættes indhentet via Danmarks Statistik. </P>  \r\n\r\n<P>Til stk. 3 </P>  \r\n\r\n<P>Der tænkes f.eks. her på ændringer, som skyldes ændring af forholdet </P>  \r\n\r\n<P>mellem trafikfarlig vej og almindelig vej eller andre </P>  \r\n\r\n<P>omstændigheder, som kan have indflydelse på befordringsbehovet. </P>  \r\n\r\n<P>Både Undervisningsministeriet og Fællesrådet kan tage initiativ </P>  \r\n\r\n<P>til forhandling om ændring af tilskudsbevillingen. Eventuelle </P>  \r\n\r\n<P>ændringer skal godkendes på finansloven. </P>  \r\n\r\n<P>Til stk. 4 </P>  \r\n\r\n<P>Fordelingsprincipperne tilrettelægges og administreres af Frie </P>  \r\n\r\n<P>Grundskolers Fællesråd. De årlige tilskud udbetales af staten ved </P>  \r\n\r\n<P>skoleårets begyndelse og indsættes på postgirokonto eller i en </P>  \r\n\r\n<P>bank eller sparekasse og udbetales på foranledning af Frie </P>  \r\n\r\n<P>Grundskolers Fællesråd. Administrationsudgifterne forudsættes </P>  \r\n\r\n<P>dækket af renteindtægten efter samme model som for </P>  \r\n\r\n<P>fripladsudvalget (Bekendtgørelse om fripladstilskud til elever i </P>  \r\n\r\n<P>friskoler, private grundskoler og private gymnasieskoler). </P>  \r\n\r\n<P>Frie Grundskolers Fællesråd nedsætter et fordelingsudvalg, der </P>  \r\n\r\n<P>sammen med fællesrådets sekretariat forestår fordelingen af </P>  \r\n\r\n<P>tilskuddet til skolerne. </P>  \r\n\r\n<P>Til nr. 6. </P>  \r\n\r\n<P>Ad § 31, stk. 3 </P>  \r\n\r\n<P>Foreningen af Private Selvejende Gymnasier, Studenter og HF-Kurser </P>  \r\n\r\n<P>søger optagelse i Vikarkassen med virkning fra 1. januar 1988 som </P>  \r\n\r\n<P>følge af den nye tilskudsordning ved private skoler, jf. lov nr. </P>  \r\n\r\n<P>230 af 22. april 1987. </P>  \r\n\r\n<P>Ministeriet ønsker på baggrund af det nye tilskudssystem ved private </P>  \r\n\r\n<P>skoler, at statens tilskud til vikarkassen omlægges således, at </P>  \r\n\r\n<P>det bringes i overensstemmelse med tilskudssystemets principper. </P>  \r\n\r\n<P>Til § 2 </P>  \r\n\r\n<P>Det foreslås, at § 1, nr. 1-3, træder i kraft den 1. august 1988 </P>  \r\n\r\n<P>samtidig med et nyt skoleårs begyndelse. § 1, nr. 4 og 6, træder </P>  \r\n\r\n<P>i kraft den 1. januar 1988. § 1, nr. 5, træder i kraft den 1. </P>  \r\n\r\n<P>januar 1989. </P>  \r\n\r\n<P>Bilag </P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>1. I <B>§ 3, stk. 1, 2. pkt.,</B> indsættes efter  \r\n\r\n &#187;Specialklasser&#171;: &#187;og </P>  \r\n\r\n<P>specialskoler&#171;. </P>  \r\n\r\n<P>§ 3. . . . </P>  \r\n\r\n<P>&#187; <B>Stk. 1.</B> En friskole eller privat grundskole skal efter  \r\n\r\n regler, der </P>  \r\n\r\n<P>fastsættes af undervisningsministeren, give specialundervisning </P>  \r\n\r\n<P>eller anden specialpædagogisk bistand til elever, hvis udvikling </P>  \r\n\r\n<P>kræver en særlig hensyntagen eller støtte, jfr. dog stk. 2. </P>  \r\n\r\n<P>Specialklasser kan kun oprettes i særlige tilfælde og med </P>  \r\n\r\n<P>undervisningsministerens godkendelse.&#171; </P>  \r\n\r\n<P>2. I <B>§ 3</B> indsættes efter stk. 1 som nyt stk.: </P>  \r\n\r\n<P>&#187; <B>Stk. 2.</B> Undervisningsministeren fastsætter nærmere regler  \r\n\r\n for </P>  \r\n\r\n<P>godkendelse af specialskoler.&#171; </P>  \r\n\r\n<P>Stk. 2 og 3 bliver stk. 3 og 4. </P>  \r\n\r\n<P>3. I <B>§ 13, stk. 3,</B> indsættes efter &#187;bestemmelserne i stk. 1,  \r\n\r\n nr. 1, </P>  \r\n\r\n<P>og stk. 2,&#187;: &#187;for specialskoler og&#171;. </P>  \r\n\r\n<P>§ 13. . . . </P>  \r\n\r\n<P>&#187; <B>Stk. 3.</B> Undervisningsministeren kan fravige bestemmelserne i  \r\n\r\n stk. </P>  \r\n\r\n<P>1, nr. 1 og stk. 2 for skoler, der udelukkende henvender sig til </P>  \r\n\r\n<P>nationale mindretal, samt for skoler, der var i virksomhed i </P>  \r\n\r\n<P>skoleåret 1976-77, og som er eller efter 1967 har været </P>  \r\n\r\n<P>beliggende i landzone eller et hertil svarende område.&#171; </P>  \r\n\r\n<P>14. <B>§ 14</B> ophæves. </P>  \r\n\r\n<P>&#187; <B>§ 14.</B> Undervisningsministeren fastsætter regler om et  \r\n\r\n højeste </P>  \r\n\r\n<P>forbrug af lærerskematimer pr. elev på 1.-10. klassetrin som </P>  \r\n\r\n<P>grundlag for beregningen af statstilskud. </P>  \r\n\r\n<P>Stk. 2. Det samme gælder forbruget af skematimer i børnehaveklasser </P>  \r\n\r\n<P>og ved undervisning i fritiden efter § 5.&#171; </P>  \r\n\r\n<P>5. <B>§ 29</B> affattes således: </P>  \r\n\r\n<P>&#187; <B>§ 29.</B> Staten yder tilskud til udgifter til befordring mellem  \r\n\r\n</P>  \r\n\r\n<P>skolen og hjemmet eller dettes nærhed for børn i friskoler og </P>  \r\n\r\n<P>private grundskoler, der har en lang eller trafikfarlig skolevej, </P>  \r\n\r\n<P>samt til syge og invaliderede børn og svært handicappede elever. </P>  \r\n\r\n<P>Stk. 2. Tilskud kan ydes inden for det beløb, der er bevilget på </P>  \r\n\r\n<P>finansloven Bevillingen reguleres for udviklingen i antallet af </P>  \r\n\r\n<P>elever samt for prisudviklingen for persontransport med </P>  \r\n\r\n<P>offentlige transportmidler. </P>  \r\n\r\n<P>Stk. 3. Ændring af tilskuddet, som ikke følger af stk. 2, sker efter </P>  \r\n\r\n<P>indhentet udtalelse fra Frie Grundskolers Fællesråd og Foreningen </P>  \r\n\r\n<P>af Private Selvejende Gymnasier. </P>  \r\n\r\n<P>Stk. 4. Frie Grundskolers Fællesråd fordeler tilskuddet mellem </P>  \r\n\r\n<P>skolerne. Undervisningsministeren kan fastsætte nærmere regler om </P>  \r\n\r\n<P>ordningen og administrationen heraf.&#171; </P>  \r\n\r\n<P>&#187; <B>§ 29.</B> Kommunen dækker efter ansøgning udgifterne til  \r\n\r\n befordring </P>  \r\n\r\n<P>med offentlige trafikmidler mellem skolen og hjemmet eller dettes </P>  \r\n\r\n<P>nærhed for de børn i friskoler og private grundskoler, som er </P>  \r\n\r\n<P>hjemmehørende i kommunen, og hvis skolevej opfylder betingelserne </P>  \r\n\r\n<P>i folkeskolelovens § 25, stk. 1, nr. 1 eller 2. </P>  \r\n\r\n<P>Stk. 2. Hvor offentlige trafikmidler ikke forefindes, eller hvor de </P>  \r\n\r\n<P>medfører urimelig ventetid, skal kommunen godtgøre udgifterne til </P>  \r\n\r\n<P>egen befordring. </P>  \r\n\r\n<P>Stk. 3. Kommunens forpligtelser gælder dog ikke for afstande, </P>  \r\n\r\n<P>hvormed skolevejen overstiger 121/2 km i børnehaveklasser og på </P>  \r\n\r\n<P>1.-3. klassetrin, 16 km. på 4.-9. klassetrin og 17 km i 10. </P>  \r\n\r\n<P>klasse. </P>  \r\n\r\n<P>Stk. 4. Kommunen skal endvidere sørge for befordring til og fra </P>  \r\n\r\n<P>skole af syge og invaliderede børn efter regler, der fastsættes </P>  \r\n\r\n<P>af undervisningsministeren. </P>  \r\n\r\n<P>Stk. 5. Kommunen kan i stedet for at dække udgifterne til befordring </P>  \r\n\r\n<P>med offentlige trafikmidler eller at godtgøre udgifterne til egen </P>  \r\n\r\n<P>befordring godtgøre udgifterne til en af skolen etableret </P>  \r\n\r\n<P>befordringsordning eller selv drage omsorg for befordringen. </P>  \r\n\r\n<P>Befordringen kan være fælles for elever i folkeskolen og i de af </P>  \r\n\r\n<P>loven omfattede skoler. </P>  \r\n\r\n<P>Stk. 6. Klage over kommunens afgørelse i henhold til foranstående </P>  \r\n\r\n<P>bestemmelser kan indbringes for amtsrådet, der træffer den </P>  \r\n\r\n<P>endelige administrative afgørelse. De af de kommunale myndigheder </P>  \r\n\r\n<P>i Københavns og Frederiksberg Kommuner trufne afgørelser kan ikke </P>  \r\n\r\n<P>indbringes for anden administrativ myndighed.&#171; </P>  \r\n\r\n<P>6. <B>§ 31, stk. 3,</B> ophæves. </P>  \r\n\r\n<P>Stk. 4 bliver stk. 3. </P>  \r\n\r\n<P>§ 31. . . . </P>  \r\n\r\n<P>&#187; <B>Stk. 3.</B> § 13, stk. 5, finder ikke anvendelse for en sådan  \r\n\r\n</P>  \r\n\r\n<P>skoleafdeling.&#171; </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00140"
        },
        {
            "displayName": "Entydig dokumentidentifikation",
            "displayValue": "CL004782"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "140"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}