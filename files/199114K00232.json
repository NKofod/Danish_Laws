{
    "id": 109482,
    "title": "1991 BTL 232   BETÆNKNING OVER FORSLAG TIL LOV OM ÆNDRING AF LOV OM TIPNING OG LOTTO    NR L 232 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 232",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 232 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om tipning og lotto <BR>  \r\n\r\n Nr L 232 1991-92, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19920424 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Nogle af udvalgets spørgsmål og ministerens svar herpå er optrykt som  \r\n\r\n bilag til betænkningen. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Dansk Boldspil-Union, </P>  \r\n\r\n<P>Dansk Idræts-Forbund, </P>  \r\n\r\n<P>De Samvirkende Invalideorganisationer, </P>  \r\n\r\n<P>Foreningen af Divisionsklubber i Danmark, </P>  \r\n\r\n<P>Idrættens Fællesråd, </P>  \r\n\r\n<P>Kommunernes Landsforening, </P>  \r\n\r\n<P>Kræftens Bekæmpelse og </P>  \r\n\r\n<P>Muskelsvindfonden. </P>  \r\n\r\n<P>Der er af et flertal stillet et ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n det stillede ændringsforslag. </P>  \r\n\r\n<P>Et flertal (Socialdemokratiets, Det Konservative Folkepartis, Venstres,  \r\n\r\n Det Radikale Venstres og Kristeligt Folkepartis medlemmer af udvalget) er  \r\n\r\n opmærksom på de problemer, som Tipstjenestens adgang til at udbyde nye spil  \r\n\r\n kan indebære for velgørende organisationers fortsatte mulighed for at skaffe  \r\n\r\n indtjening ved lotterier og lignende. Flertallet opfordrer justitsministeren  \r\n\r\n til snarligt at finde en tilfredsstillende løsning på disse problemer gennem  \r\n\r\n en justering af bortlodningscirkulæret. </P>  \r\n\r\n<P>Flertallet er også opmærksom på, at selv efter en justering af  \r\n\r\n bortlodningscirkulæret vil indførelsen af Tipstjenestens nye spil kunne få  \r\n\r\n negative konsekvenser for indtægterne for de velgørende organisationer, der  \r\n\r\n driver lotterier. Flertallet vil tage dette forhold i betragtning i  \r\n\r\n forbindelse med den forestående revision af kompensationsordningen. </P>  \r\n\r\n<P>ÆndringsforslagAf et <I>flertal</I> (S, KF, V, SF, CD, RV og KRF),  \r\n\r\n tiltrådt af et <I>mindretal</I> (FP): </P>  \r\n\r\n<P>Til § 1 <B>1)</B> I den under <I>nr. 7</I> foreslåede affattelse af <I>§  \r\n\r\n 5</I> affattes <I>stk. 1</I> således: </P>  \r\n\r\n<P>&#187;Af indskudssummen skal </P>  \r\n\r\n<P>1) mindst 45 pct. og højst 60 pct. anvendes til gevinster til vinderne i  \r\n\r\n tipning, lotto og andre spil, </P>  \r\n\r\n<P>2) mindst 45 pct. og højst 70 pct. anvendes til gevinster til vinderne i  \r\n\r\n bookmakerspil.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Ændringsforslaget giver fortsat Tipstjenesten en stor  \r\n\r\n fleksibilitet i tilrettelæggelse af sit spilleudbud og dermed udvikling af  \r\n\r\n konkurrencedygtige produkter. </P>  \r\n\r\n<P>Begrænsningen i forhøjelse af gevinstandelen fra 45-70 pct. til 45-60 pct.  \r\n\r\n er begrundet i et ønske om at sikre overskudsmodtagerne, således at det  \r\n\r\n provenu, der kommer til udbetaling fra Tipstjenesten, ikke bliver reduceret  \r\n\r\n som følge af den forhøjede tilbagebetalingsprocent. </P>  \r\n\r\n<P>Fastholdelse af gevinstandelen på 45-70 pct. for bookmakerspil skyldes, at  \r\n\r\n det af konkurrencemæssige hensyn er nødvendigt med en høj  \r\n\r\n tilbagebetalingsprocent. </P>  \r\n\r\n<P>Pia Gjellerup (S) fmd. <I>Klaus Hækkerup (S) Anne-Marie Meldgaard (S)  \r\n\r\n Peder Sass (S) Stavad (S) Ove Fich (S) Jes Lunde (SF) Jens Thoft (SF) Bente  \r\n\r\n Juncker (CD) Aagaard (KF) Pernille Sams (KF) Peter Brixtofte (V)</I> nfmd.  \r\n\r\n<I>Svend Heiselberg (V) Svend Aage Jensby (V) Ole Donner (FP) Elisabeth  \r\n\r\n Arnold (RV) Kofod-Svendsen (KRF)</I>  <B>Bilag </B></P>  \r\n\r\n<P>Nogle af udvalgets spørgsmål til skatteministeren og dennes besvarelse  \r\n\r\n heraf </P>  \r\n\r\n<P>  <I>Spørgsmål 11: </I></P>  \r\n\r\n<P> Under henvisning til den meget vide bemyndigelse til ministeren til at  \r\n\r\n meddele bevilling til foranstaltning af spil, lotterier og væddemål bedes det  \r\n\r\n oplyst, efter hvilke kriterier ministeren vil administrere denne  \r\n\r\n bemyndigelse. Efter hvilke retningslinjer tænkes f.eks. bookmaking gennemført  \r\n\r\n i praksis? </P>  \r\n\r\n<P> <I>Svar: </I></P>  \r\n\r\n<P> Formålet med lovforslaget er at give Tipstjenesten en større frihed til  \r\n\r\n selv at introducere eller ændre eksisterende spil, lotterier eller væddemål  \r\n\r\n således, at Tipstjenesten får det mest fordelagtige grundlag for udvikling af  \r\n\r\n konkurrencedygtige produkter. </P>  \r\n\r\n<P>Udgangspunktet er altså Tipstjenestens vurdering af behovet for eventuelle  \r\n\r\n ændringer i spiludbudet. </P>  \r\n\r\n<P>I bemærkningerne til lovforslaget er nævnt skrabespil og bookmakerspil,  \r\n\r\n som er de to spil, Tipstjenesten aktuelt har ønsker om at indføre.  \r\n\r\n Tipstjenesten har tilkendegivet, at man eventuelt regner med på et senere  \r\n\r\n tidspunkt at indføre et bookmakerspil efter den svenske model. Det drejer sig  \r\n\r\n om 3 typer spil, der går under navnet &#187;Oddset&#171;. To af spillene,  \r\n\r\n nemlig &#187;Toppen&#171; og &#187;Matchen&#171;, fokuserer på enkelte  \r\n\r\n begivenheder, og det tredje, &#187;Lången&#171;, på en kombination af  \r\n\r\n begivenheder, hvor spillerne ud fra en ugentlig liste på 30 kampe skal vælge  \r\n\r\n mindst 3 kampe at spille på. </P>  \r\n\r\n<P> <I>Spørgsmål 19: </I></P>  \r\n\r\n<P> Det ønskes oplyst, hvor stort et overskud i procent af omsætningen  \r\n\r\n Tipstjenesten igennem de sidste 3 år har kunnet udlodde til idræts- og  \r\n\r\n kulturformål. </P>  \r\n\r\n<P>Det ønskes endvidere oplyst, hvilke konsekvenser det forventes at få for  \r\n\r\n overskuddets størrelse, at gevinstandelen foreslås forhøjet til 45-70 pct.  \r\n\r\n</P>  \r\n\r\n<P> <I>Svar: </I></P>  \r\n\r\n<P> De ønskede oplysninger baseret på Dansk Tipstjenestes regnskab fremgår af  \r\n\r\n nedenstående oversigt. Fordelingen til overskudsmodtagerne er fastlagt i  \r\n\r\n lovens § 7. </P>  \r\n\r\n<P>Tipstjenestens omsætning udgjorde for regnskabsåret 1988/89 1.556,6 mio.  \r\n\r\n kr., for 1989/90 2.007,3 mio. kr. og for 1990/91 2.332,1 mio. kr. </P>  \r\n\r\n<P> <I>Fordeling af Tipstjenestens midler*) til idræts- og kulturformål  \r\n\r\n</I></P>  \r\n\r\n<P>1988/89-1990/91 </P>  \r\n\r\n<PRE>  \r\n\r\n ---------------------------------------------------------------------  \r\n\r\n                    1988/89         1989/90            1990/91  \r\n\r\n ---------------------------------------------------------------------  \r\n\r\n                    Beløb    Andel af Beløb  Andel af  Beløb  Andel af  \r\n\r\n                    mio.     omsæt-   mio.   omsæt-    mio.   omsæt-  \r\n\r\n                    kr.      ning     kr.    ning      kr.    ning  \r\n\r\n                             pct.            pct.             pct.  \r\n\r\n ---------------------------------------------------------------------  \r\n\r\n Idrætsformål       239,0    15,4     261,2  13,0      294,6  12,6  \r\n\r\n Formål af almen  \r\n\r\n kulturel karakter   23,6     1,5      26,5   1,3       30,1   1,3  \r\n\r\n Velgørende og  \r\n\r\n andre almen-  \r\n\r\n nyttige formål      16,8     1,1      18,9   1,0       21,5   0,9  \r\n\r\n Ungdommens  \r\n\r\n friluftsliv         11,4     0,7      12,8   0,6       14,6   0,6  \r\n\r\n Andre ungdomsformål 45,8     2,9      58,5   2,9       69,2   3,0  \r\n\r\n ---------------------------------------------------------------------  \r\n\r\n I alt              336,6    21,6     377,9  18,8      430,0  18,4  \r\n\r\n ---------------------------------------------------------------------  \r\n\r\n</PRE>  \r\n\r\n<P>*) Inkl. indtægter fra den sekundære drift (renteindtægter m.v.). Den  \r\n\r\n højere overskudsprocent for regnskabsåret 1988/89 skyldes fortrinsvis, at  \r\n\r\n statsafgiften frem til 31. december 1988 var ekstraordinært nedsat. </P>  \r\n\r\n<P>Fordeling af tipsmidler til idræts- og kulturformål sker efter, at der af  \r\n\r\n tips- og lottoomsætningen bl.a. er fragået gevinster til spillerne,  \r\n\r\n statsafgift og omsætningsbestemte andele til eliteidræt og humanitære  \r\n\r\n organisationer. </P>  \r\n\r\n<P>Lovforslaget giver Dansk Tipstjeneste mulighed for at fastsætte  \r\n\r\n gevinstandelen til vinderne til mindst 45 pct. og højst 70 pct. F.eks.  \r\n\r\n forudsætter bookmakerspil højere gevinstandel. </P>  \r\n\r\n<P>Den foreslåede fleksibilitet med hensyn til gevinstandelen har ikke til  \r\n\r\n hensigt at begrænse Tipstjenestens samlede overskud, men at skabe mulighed  \r\n\r\n for at øge overskuddet ved nye spil. </P>  \r\n\r\n<P>I den kommende folketingssamling skal fordeling af tipsmidler til  \r\n\r\n omsætningsmodtagerne efter lovens § 6 A, § 6 B og § 6 C tages op til  \r\n\r\n revision. </P>  \r\n\r\n<P> <I>Spørgsmål nr. 25: </I></P>  \r\n\r\n<P> &#187;Vil ministeren medvirke til at sikre velgørende organisationer en  \r\n\r\n fremtidig mulighed for at drive lotterier og spil på et blot nogenlunde  \r\n\r\n rimeligt og retfærdigt konkurrencemæssigt grundlag set i forhold til de meget  \r\n\r\n vide aktionsrammer, Tipstjenesten fremover vil få? </P>  \r\n\r\n<P>Ministeren bedes i tilknytning hertil oplyse, om ministeren samtidig med  \r\n\r\n vedtagelsen af L 232 vil være sindet at foretage ændringer af  \r\n\r\n bortlodningscirkulæret, der sikrer, at velgørende organisationer får mulighed  \r\n\r\n for at afholde forskellige lotterier samtidigt, og at der må ydes kontante  \r\n\r\n gevinster i forhåndstrukne spil.&#171; </P>  \r\n\r\n<P> <I>Svar: </I></P>  \r\n\r\n<P> Gennemførelsen af lov om ændring af lov om tipning og lotto medfører  \r\n\r\n ingen indskrænkning i Justitsministeriets adgang til at meddele enkeltstående  \r\n\r\n bevillinger til afholdelse af lotterier. </P>  \r\n\r\n<P>Det bemærkes i den forbindelse, at det ikke er hensigten med lovændringen,  \r\n\r\n at Tipstjenesten fremover skal foranstalte traditionelle lotterier i form af  \r\n\r\n salg af lodsedler, afholdelse af bankospil eller tombola. </P>  \r\n\r\n<P>Konkurrencen fra Tipstjenesten må således antages hovedsagelig at komme  \r\n\r\n til at bestå i markedsføring af nye former for lotterier, herunder visse  \r\n\r\n skrabelotterier, der tidsmæssigt kan udstrække sig over længere perioder end  \r\n\r\n de lotterier, som tillades i medfør af bortlodningscirkulæret. Tipstjenesten  \r\n\r\n har endvidere mulighed for at tilbyde gevinstandele på mellem 45 og 75 pct.  \r\n\r\n Der henvises i denne forbindelse til besvarelsen af udvalgets spørgsmål nr.  \r\n\r\n 24 vedrørende lovforslaget. </P>  \r\n\r\n<P>Bortlodningscirkulæret giver kun mulighed for at meddele tilladelse til  \r\n\r\n afholdelse af lotterier med velgørenhed som hovedformål, jf.  \r\n\r\n bortlodningscirkulærets § 2. Der kan endvidere som udgangspunkt kun meddeles  \r\n\r\n tilladelse til afholdelse af eet lotteri ad gangen, jf. § 3, stk. 1. </P>  \r\n\r\n<P>Det er Justitsministeriets opfattelse, at tilladelser til afholdelse af  \r\n\r\n flere lotterier samtidigt vil kunne medføre, at større humanitære  \r\n\r\n organisationer vil få en konkurrencemæssig fordel frem for mindre foreninger,  \r\n\r\n som på længere sigt eventuelt vil blive udelukket fra at afholde lotteri.  \r\n\r\n</P>  \r\n\r\n<P>Det er endvidere Justitsministeriets opfattelse, at et af formålene med  \r\n\r\n bortlodningscirkulæret er at give flest mulige forskellige velgørende  \r\n\r\n foreninger mulighed for at afholde lotteri for derigennem at tilgodese den  \r\n\r\n bredest mulige variation blandt modtagerne af overskuddet fra lotterierne.  \r\n\r\n</P>  \r\n\r\n<P>Uanset de ovennævnte betænkeligheder vil Justitsministeriet imidlertid  \r\n\r\n overveje, om der kan findes en ordning, som tilgodeser de velgørende  \r\n\r\n foreningers ønsker. </P>  \r\n\r\n<P>Efter bortlodningscirkulærets § 4 må gevinster kun bestå i pengebeløb,  \r\n\r\n værdipapirer eller lignende, hvis lodtrækningen foretages og offentliggøres  \r\n\r\n efter salgsperiodens udløb. </P>  \r\n\r\n<P>Justitsministeriet har derfor hidtil efter fast praksis afslået at meddele  \r\n\r\n tilladelse til afholdelse af skrabelotterier, hvor deltageren straks kan se,  \r\n\r\n om og hvor meget den pågældende har vundet, samt om en kontantgevinst  \r\n\r\n eventuelt straks kan udbetales. </P>  \r\n\r\n<P>Justitsministeriet har i anledning af forslaget til lov om ændring af lov  \r\n\r\n om tipning og lotto modtaget en henvendelse fra Kræftens Bekæmpelse  \r\n\r\n vedrørende forslag til visse ændringer af bortlodningscirkulæret, som skal  \r\n\r\n forbedre de humanitære organisationers konkurrencemæssige position i forhold  \r\n\r\n til Tipstjenesten. </P>  \r\n\r\n<P>Forslaget overvejes for tiden i Justitsministeriet, i hvilken forbindelse  \r\n\r\n det særligt overvejes, om der bør kunne meddeles tilladelse til visse typer  \r\n\r\n af skrabelotterier med kontantgevinster. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/06/1992"
        },
        {
            "displayName": "Accession",
            "displayValue": "199114K00232"
        },
        {
            "displayName": "Entydig dokumentidentifikation",
            "displayValue": "CL002281"
        },
        {
            "displayName": "Dato for førstegangsindlæggelse",
            "displayValue": "02/06/1992"
        },
        {
            "displayName": "Dato for indlæggelse",
            "displayValue": "02/06/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "232"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}