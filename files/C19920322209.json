{
    "id": 68353,
    "title": "Cirkulære om de nye tjeneserejseregler pr. 1. januar 1992 Til samtlige AMU-Centre herunder træningsskolen ",
    "documentTypeId": "140",
    "isSagsforlobPeriodValid": false,
    "shortName": "CIR nr 3222 af 05/03/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om de nye tjeneserejseregler pr. 1.  \r\n\r\n januar 1992 Til samtlige AMU-Centre herunder træningsskolen </H1>  \r\n\r\n<P></P>  \r\n\r\n<P> <B> Cirkulære om de nye tjenesterejseregler pr. 1. januar 1992</B>  </P>  \r\n\r\n<P>I brev af 20. januar 1992 fremsendte styrelsen aftale af 1. november 1991  \r\n\r\n om tjenesterejser, hvori man samtidig meddelte, at der senere ville blive  \r\n\r\n fremsendt en vejledning. </P>  \r\n\r\n<P>I fortsættelse heraf følger vedlagt Finansministeriets vejledning om  \r\n\r\n anvendelse og fortolkning af aftalens bestemmelser (særtryk af kap. 23 i  \r\n\r\n Personaleadministrativ vejledning), idet samtidig bemærkes, at styrelsen ikke  \r\n\r\n som udgangspunkt er sindet at udarbejde en supplerende vejledning eller  \r\n\r\n fortolkningsbidrag. </P>  \r\n\r\n<P>Såfremt der i forbindelse med administrationen af reglerne opstår  \r\n\r\n tvivlsspørgsmål, er styrelsen dog indstillet på at give råd og vejledning.  \r\n\r\n Men man finder ikke, at der for systemet som helhed bør udarbejdes fælles  \r\n\r\n aftaler. </P>  \r\n\r\n<P>Styrelsen skal i øvrigt fremhæve visse punkter og principper i aftalen:  \r\n\r\n</P>  \r\n\r\n<P> <B> 1) Dækningsområde</B>  </P>  \r\n\r\n<P>Aftalen gælder i forhold til tjenesterejser såvel i <B>Danmark</B> og på  \r\n\r\n Færøerne som i <B>udlandet</B> . Aftalen træder i kraft <B>1. januar  \r\n\r\n 1992.</B>  </P>  \r\n\r\n<P>Aftalen anvendes i forhold til alle personalegrupper, jfr. i øvrigt neden  \r\n\r\n for anførte retningslinier. </P>  \r\n\r\n<P>For tjenesterejser foretaget forud for aftalens udsendelse skal i  \r\n\r\n princippet afregnes efter de nye regler, selvom godtgørelse har fundet sted  \r\n\r\n efter de gamle regler. </P>  \r\n\r\n<P>Men da det formentlig vil være forbundet med store problemer at ændre  \r\n\r\n afregningerne, skal styrelsen ikke indvende noget imod at man lokalt aftaler,  \r\n\r\n hvorledes man vil forholde sig, f.eks. at man vælger at lade de foretagne  \r\n\r\n afregninger stå ved magt. </P>  \r\n\r\n<P> <B> 2) Kompetence</B>  </P>  \r\n\r\n<P>I vejledningens pkt. 5 henvises til, at en række af aftalens bestemmelser  \r\n\r\n er formuleret sådan, at der skal gives godkendelse, foretages skøn o.l.. Det  \r\n\r\n anføres, at kompetencen ligger hos pågældende ministerium eller den  \r\n\r\n institution, som ministeriet har delegeret afgørelseskompetencen til. </P>  \r\n\r\n<P>Videre anføres det, at den instans, der rent faktisk har kompetencen, i  \r\n\r\n aftalen kaldes for <B>&#187;tjenestestedet&#171;</B> (= ledelsen). </P>  \r\n\r\n<P>Tjenestestedet i denne sammenhæng skal ikke forveksles med  \r\n\r\n<I>tjenestested</I> i ansættelsesretlig henseende (det fysiske tjenestested).  \r\n\r\n</P>  \r\n\r\n<P>Styrelsen skal i tilslutning hertil delegere kompetencen til forstanderen,  \r\n\r\n til at give godkendelse, foretage skøn m.v. i forbindelse med de ansattes  \r\n\r\n tjenesterejser inden for de nedennævnte retningslinier. </P>  \r\n\r\n<P> <B> 3) Hovedprincipper for tjenesterejser</B>  </P>  \r\n\r\n<P>Af vejledningens pkt. 10 fremgår, at aftalens <B>formål</B> udelukkende er  \r\n\r\n at give dækning for de <B>merudgifter,</B> som medarbejderen har på en  \r\n\r\n tjenesterejse. </P>  \r\n\r\n<P>Og der kan således <B>ikke,</B> hverken direkte eller indirekte gives  \r\n\r\n<B>økonomisk dispensation</B> for ulemper el. lign.. Der kan heller  \r\n\r\n<B>ikke</B> indgås <B>lokale aftaler</B> herom. </P>  \r\n\r\n<P>Det er et hovedprincip, at den for staten mest økonomiske rejsemåde skal  \r\n\r\n benyttes. </P>  \r\n\r\n<P>Endvidere er det et alt overvejende princip, at alene dokumenterede  \r\n\r\n udgifter kan refunderes; dog visse undtagelser, jfr. pkt. 19. </P>  \r\n\r\n<P>Styrelsen skal generelt anmode Centrene om at begrænse tjenesterejserne  \r\n\r\n mest muligt, og drage omsorg for, at nødvendige rejser gennemføres billigst  \r\n\r\n muligt. </P>  \r\n\r\n<P> <B> 4) Lokal tilpasning</B>  </P>  \r\n\r\n<P>I vejledningens pkt. 4 anføres, at tjenesterejseaftalen indeholder  \r\n\r\n adskillige bestemmelser, der detailregulerer, hvordan der skal forholdes i  \r\n\r\n forbindelse med tjenesterejser. Afvigelser i forhold hertil må ikke finde  \r\n\r\n sted. </P>  \r\n\r\n<P>På en række andre områder, skal der imidlertid foretages et skøn. Det er  \r\n\r\n fra Finansministeriets side forudsat, at tjenestestedet/ledelsen på disse  \r\n\r\n områder foretager konkrete vurderinger og beslutninger. Det betyder, at  \r\n\r\n aftalen giver mulighed for lokal tilpasning i forbindelse med  \r\n\r\n tilrettelæggelse af tjenesterejser. Der henvises herved til de nævnte  \r\n\r\n eksempler under pkt. 4, side 7. </P>  \r\n\r\n<P>Det anføres, at Finansministeriet ikke vil afgive vejledende  \r\n\r\n retningslinier. </P>  \r\n\r\n<P>Styrelsen skal i tilknytning hertil <B>pålægge ledelsen at udarbejde  \r\n\r\n administrerbare retningslinier og drøfte disse med medarbejderne</B>  \r\n\r\n  således, at det for den enkelte medarbejder på forhånd er klart, hvilke  \r\n\r\n former for godtgørelse der kan forventes ved tjenesterejser til et givet  \r\n\r\n formål, herunder hvilken procedure, der skal følges. Dette vil formentlig  \r\n\r\n være nødvendigt for at undgå diskussioner efterfølgende om, hvilke udgifter  \r\n\r\n der kan/ikke kan godkendes. </P>  \r\n\r\n<P> <B> 5) Offentlige contra eget befordringsmiddel</B>  </P>  \r\n\r\n<P>Udgangspunktet er, at offentlige transportmidler skal benyttes frem for  \r\n\r\n eget transportmiddel, jfr. pkt. 21. </P>  \r\n\r\n<P>Såfremt der skal benyttes eget transportmiddel på tjenesterejser,  \r\n\r\n forudsætter dette altid tjenestestedets (ledelsens) forudgående godkendelse.  \r\n\r\n</P>  \r\n\r\n<P>Der kan kun refunderes de <B>merudgifter,</B> som en medarbejder har haft  \r\n\r\n til transport; det vil sige, at kun udgifter ud over de sædvanlige udgifter  \r\n\r\n til den daglige transport kan refunderes, jfr. pkt. 20. </P>  \r\n\r\n<P> <B> 6) Kørselsbemyndigelse</B>  </P>  \r\n\r\n<P>Af vejledningens pkt. 37 fremgår, at der kan udfærdiges skriftlig  \r\n\r\n kørselsbemyndigelse, såfremt der med en <B>stilling</B> er <B>forbundet</B>  \r\n\r\n  regelmæssig kørsel af <B>større omfang</B> eller <B>speciel art.</B> Med  \r\n\r\n skriftlig kørselsbemyndigelse følger ret til at få udbetalt den høje sats for  \r\n\r\n kilometergodtgørelse. </P>  \r\n\r\n<P>Styrelsen skal dog hertil bemærke, at udgangspunktet, i tilfælde hvor en  \r\n\r\n medarbejder får tilladelse til at benytte eget befordringsmiddel på  \r\n\r\n tjenesterejser, er, at <B>befordringsgodtgørelse ydes efter den lave sats  \r\n\r\n (sats B).</B>  </P>  \r\n\r\n<P>Kun i ganske <B>særlige tilfælde</B> kan der udfærdiges  \r\n\r\n kørselsbemyndigelse, og en sådan kørselsbemyndigelse er herefter  \r\n\r\n<B>personlig,</B> og skal indeholde en <B>afgrænsning</B> af, hvilke  \r\n\r\n tjenesterejser (formål), bemyndigelsen omfatter. Tillige skal der ske en  \r\n\r\n afgrænsning af det maximale antal km, der i et finansår kan køres i henhold  \r\n\r\n til bemyndigelsen. Styrelsen finder ikke, at det vil være acceptabelt uden  \r\n\r\n videre at udstede bemyndigelser med en max.grænse på 12.000 km. </P>  \r\n\r\n<P>Eventuel tjenstlig kørsel udover det, bemyndigelsen dækker, godtgøres med  \r\n\r\n den lave sats. </P>  \r\n\r\n<P>Styrelsen finder i øvrigt, at den tidligere regel om, at kørslen normalt  \r\n\r\n ikke bør være mindre end 5.000 km årlig, kan anvendes som rettesnor i  \r\n\r\n forbindelse med vurderingen af, om der skal udstedes skriftlig  \r\n\r\n kørselsbemyndigelse til en medarbejder. Styrelsen skal samtidig bemærke, at  \r\n\r\n<B>hovedreglen</B> bør være, at der <B>ikke udstedes kørselsbemyndigelse på  \r\n\r\n under 3.000 km årlig.</B> Opmærksomheden henledes dog på, at ved mindre  \r\n\r\n kørsel er der stadig mulighed for kørselsgodtgørelse, blot med den lave sats.  \r\n\r\n</P>  \r\n\r\n<P>En kørselsbemyndigelse skal så vidt muligt udstedes ved finansårets  \r\n\r\n begyndelse. Hvis man i løbet af året udsteder kørselsbemyndigelse, bør denne  \r\n\r\n ikke udstedes med tilbagevirkende kraft. </P>  \r\n\r\n<P>Styrelsen skal i tilslutning hertil <B>bemyndige forstanderen</B> til  \r\n\r\n inden for rammerne af det i tjenesterejseaftalen anførte § 16, jfr. i øvrigt  \r\n\r\n vejledningens pkt. 37, at udstede kørselsbemyndigelse til Centrets  \r\n\r\n medarbejdere, i tilfælde hvor der findes at være grundlag herfor (for  \r\n\r\n faglærere, se senere afsnit). </P>  \r\n\r\n<P>Kørselsbemyndigelse til forstanderen gives af skolebestyrelsen. For så  \r\n\r\n vidt angår forstanderne ved statens AMU-Centre, udstedes eventuel  \r\n\r\n kørselsbemyndigelse af styrelsen. </P>  \r\n\r\n<P> <B> 7) Vedrørende faglærere</B>  </P>  \r\n\r\n<P>Faglærerne er som udgangspunkt omfattet af de generelle retningslinier  \r\n\r\n vedrørende godtgørelse i forbindelse med tjenesterejser. Men på enkelte  \r\n\r\n punkter har der været undtagelser, som har været specielt gældende for  \r\n\r\n faglærerne. Disse regler har været drøftet mellem Finansministeriet, LvA og  \r\n\r\n styrelsen som led i aftaleforhandlinger. </P>  \r\n\r\n<P>Disse begrænsninger opretholdes således fortsat. </P>  \r\n\r\n<P>Principperne i den nye tjenesterejseaftale er også gældende i forhold til  \r\n\r\n faglærer-gruppen, idet der i øvrigt gælder følgende: </P>  \r\n\r\n<P> <B>a. Faglærere, ansat med pligt til at undervise ved alle under Centret  \r\n\r\n hørende undervisningssteder</B> (flere faste tjenestesteder): </P>  \r\n\r\n<P>Hvor en faglærer varetager undervisning ved et andet undervisningssted end  \r\n\r\n det sædvanlige, kan </P>  \r\n\r\n<P>* der <B>ikke</B> ydes time- og dagpenge eller refunderes måltidsudgifter  \r\n\r\n mod dokumentation, jfr. i.ø. vejledningens pkt. 50 og 51, jfr. pkt. 58, </P>  \r\n\r\n<P>* der refunderes alene eventuelle <B>merudgifter</B> til  \r\n\r\n<B>befordring,</B> jfr. i øvrigt pkt. 20 i vejledningen, </P>  \r\n\r\n<P> <B>b. Kørselsbemyndigelse:</B>  </P>  \r\n\r\n<P>Der kan <B>ikke</B> udstedes kørselsbemyndigelse til faglærere, omfattende  \r\n\r\n kørsel, i følgende tilfælde: </P>  \r\n\r\n<P>* den kørsel der foretages, når en faglærer underviser ved andre under  \r\n\r\n centret hørende undervisningssteder, </P>  \r\n\r\n<P>* den kørsel, der foretages i forbindelse med en faglærers deltagelse på  \r\n\r\n kurser, heller ikke de obligatoriske kurser, </P>  \r\n\r\n<P> <B>c. Mobilitet:</B>  </P>  \r\n\r\n<P>For faglærere, der pålægges at varetage undervisning ved andre centre i  \r\n\r\n henhold til overenskomstens § 3, godtgøres merudgift for den del af  \r\n\r\n transporten, der fremkommer som følge af en længere afstand mellem hjem og  \r\n\r\n arbejdssted og/eller som følge af, at eget befordringsmiddel må anvendes.  \r\n\r\n</P>  \r\n\r\n<P>Der udbetales ikke time- og dagpenge i henhold til de nye regler, såfremt  \r\n\r\n tjenesterejsen tilrettelægges ved daglig kørsel. Derimod vil der kunne  \r\n\r\n refunderes måltidsudgifter mod dokumentation efter principperne i aftalen.  \r\n\r\n</P>  \r\n\r\n<P> <B>d. Rejsetid under tjenesterejser:</B>  </P>  \r\n\r\n<P>I tilfælde, hvor faglærere pålægges at varetage undervisning ved andre  \r\n\r\n centre i henhold til overenskomstens § 3 (mobilitet), medregnes som  \r\n\r\n arbejdstid den tid, hvormed rejsetiden mellem hjem og midlertidigt  \r\n\r\n undervisningssted overstiger rejsetiden mellem hjem og sædvanligt arbejdsstd.  \r\n\r\n</P>  \r\n\r\n<P>På tilsvarende måde forholdes, når faglærere, der er ansat ved eet center,  \r\n\r\n pålægges at gøre tjeneste ved et andet under centret hørende  \r\n\r\n undervisningssted end det, de efter ansættelsesbrevet normalt gør tjeneste  \r\n\r\n ved. </P>  \r\n\r\n<P> <B>e. Egen uddannelse:</B>  </P>  \r\n\r\n<P>Rejsetid, som foretages i forbindelse med deltagelse på kurser, såvel  \r\n\r\n obligatoriske som andre kurser, kan <B>ikke</B> medregnes i arbejdstiden.  \r\n\r\n</P>  \r\n\r\n<P>Der henvises herved til en den 22. januar 1985 afsagt voldgiftskendelse  \r\n\r\n vedrørende rejsetid i forbindelse med pålagt egen uddannelse, vedlagt. </P>  \r\n\r\n<P> <B> 8) Indberetninger til styrelsen</B>  </P>  \r\n\r\n<P>Til brug for styrelsens regnskabs- og revisionsafdeling anmodes centrene  \r\n\r\n om løbende at indsende kopi af de enkelte kørselsbemyndigelser, der udstedes,  \r\n\r\n ligesom kopi af indgåede lokalaftaler, retningslinier el.lign. skal  \r\n\r\n indsendes. </P>  \r\n\r\n<P>Styrelsen skal i den forbindelse bemærke, at man nøje vil følge centrenes  \r\n\r\n udgifter til tjenesterejser, og såfremt man skønner, at udgifterne stiger  \r\n\r\n uforholdsmæssigt, agter styrelsen at genoverveje graden af decentralisering.  \r\n\r\n</P>  \r\n\r\n<P> <B> 9) Afsluttende</B>  </P>  \r\n\r\n<P>Styrelsens (Direktoratet for Arbejdsmarkedsuddannelserne)  \r\n\r\n cirkulæreskrivelse af 7. juni 1979 vedrørende tjenesterejser for ansatte ved  \r\n\r\n AMU-centrene (specialarbejderskolerne) ophæves herved, på nær de punkter der  \r\n\r\n specielt vedrører faglærergruppen. </P>  \r\n\r\n<P>Herudover ophæves styrelsens retningslinier af 3. april 1986 vedrørende  \r\n\r\n begrænsninger i adgangen til at udstede kørselsbemyndigelse. </P>  \r\n\r\n<P>P.S.V. </P>  \r\n\r\n<P>E.B. </P>  \r\n\r\n<P>Anne Mette Kolringen </P>  \r\n\r\n<P>kontorchef </P>  \r\n\r\n<P>/Elsebeth Gade </P>  \r\n\r\n<P>afdelingsleder </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19920322209"
        },
        {
            "displayName": "Entydig dokumentidentifikation",
            "displayValue": "CM027537"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3222"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "05/03/1992"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "90-0165-54"
        },
        {
            "displayName": "Stikord",
            "displayValue": "FAGLÆRER, KØRSELSBEMYNDIGELSE, TJENSTEREJSE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}