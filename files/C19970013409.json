{
    "id": 85786,
    "title": "Cirkulære om ændringer i registreringsafgiftsloven og vægtafgiftsloven og om brændstofforbrugsafhængig løbende afgift af visse personbiler ",
    "documentTypeId": "170",
    "isSagsforlobPeriodValid": false,
    "shortName": "CIR nr 134 af 08/10/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændringer i  \r\n\r\n registreringsafgiftsloven og vægtafgiftsloven og om brændstofforbrugsafhængig  \r\n\r\n løbende afgift af visse personbiler </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Ved lov nr. 361 og nr. 363 af 2. juni 1997 er der blevet foretaget en lang  \r\n\r\n række ændringer i registreringsafgiftsloven og vægtafgiftsloven. Ændringerne  \r\n\r\n i registreringsafgiftsloven omtales under punkt 2 nedenfor. Ændringerne i  \r\n\r\n vægtafgiftsloven omtales under punkt 3 nedenfor. </P>  \r\n\r\n<P>Ved lov nr. 360 af 2. juni 1997 er der blevet indført en løbende afgift  \r\n\r\n efter brændstofforbrug for visse personbiler, jf. punkt 4 nedenfor. </P>  \r\n\r\n<P CLASS=PUNKT> <B>2.</B> Registreringsafgiftsloven </P>  \r\n\r\n<P>a. Personbiler </P>  \r\n\r\n<P>Ændring af afgiftsskalaen og fradragene i registreringsafgiften for  \r\n\r\n sikkerhedspuder, tillæg for manglende pude/puder. Fradrag og tillæg i den  \r\n\r\n afgiftspligtige værdi i stedet for fradrag i registreringsafgiften.  \r\n\r\n Minimumavancebestemmelser </P>  \r\n\r\n<P>Afgiftsskalaen </P>  \r\n\r\n<P>For de almindelige personbiler er det såkaldte skalaknæk mellem den del af  \r\n\r\n personbilernes værdi, der afgiftsberigtiges med 105 pct. af værdien og den  \r\n\r\n del der afgiftsberigtiges med 180 pct. af værdien, forhøjet fra 34.400 kr.  \r\n\r\n til 48.800 kr. (registreringsafgiftslovens § 4, stk. 1, nr. 2). Dette svarer  \r\n\r\n til en afgiftslempelse for alle almindelige personbiler med en afgiftspligtig  \r\n\r\n værdi over 48.800 kr. før afgift, på 10.800 kr. </P>  \r\n\r\n<P>Nedskrivningen af skalaerne for brugte personbiler med 15 pct. det første  \r\n\r\n år og 12,5 pct. de følgende år (registreringsafgiftslovens § 4, stk. 3, nr.  \r\n\r\n 2) sker som konsekvens af skalaændringerne for nye biler med udgangspunkt i  \r\n\r\n det nye skalaknæk på 48.800 kr. </P>  \r\n\r\n<P>Fra og med kalenderåret 1999 indføres årlig regulering af skalaknækkene.  \r\n\r\n Reguleringen følger lønudviklingen, hvortil lægges 1 procentpoint. Tillægget  \r\n\r\n skal ses i sammenhæng med det tillæg, der er indført for vægtafgiften og den  \r\n\r\n nye afgift efter brændstofforbrug for almindelige personbiler. </P>  \r\n\r\n<P>Ved en årlig regulering på i alt 3,5 pct. (2,5 +1) vil  \r\n\r\n registreringsafgiften blive ca. 1.300 kr. lavere pr. bil end ellers. </P>  \r\n\r\n<P> <B>Fradrag og tillæg i den afgiftspligtige værdi i stedet for fradrag i  \r\n\r\n registreringsafgiften</B>  </P>  \r\n\r\n<P>Fra og med 4. juni 1997 ændredes afgiftsberegningen for  \r\n\r\n værdiafgiftspligtige biler. Fradragene i registreringsafgiften for  \r\n\r\n ABS-bremser og sikkerhedspuder ændres til fradrag i den afgiftspligtige  \r\n\r\n værdi. Fradraget for ABS-bremser udgør nu 4.165 kr., mens fradraget for  \r\n\r\n sikkerhedspuder udgør 1.280 kr. pr. pude for indtil 4 puder. </P>  \r\n\r\n<P>Samtidig indføres et tillæg til den afgiftspligtige værdi for biler uden  \r\n\r\n sikkerhedspuder på 7.450 kr. og 3.725 kr. for biler med kun en  \r\n\r\n sikkerhedspude. Herved opnås, at tilskyndelsen til at anskaffe biler med 2  \r\n\r\n sikkerhedspuder er den samme som før ændringen. </P>  \r\n\r\n<P>Netto betyder disse ændringer, at en alm. personbil med 2 sikkerhedspuder  \r\n\r\n alt andet lige bliver belastet af en registreringsafgift, der er 2.600 kr.  \r\n\r\n højere end tidligere. </P>  \r\n\r\n<P>Fradragene i registreringsafgiften og i den afgiftspligtige værdi for  \r\n\r\n trafiksikkerhedsfremmende foranstaltninger udvides til også at omfatte brugte  \r\n\r\n køretøjer, der er under et år gamle. Fradragene for disse biler foretages  \r\n\r\n udelukkende i den afgiftspligtige værdi og udgør 17 pct. af de beløb, der kan  \r\n\r\n fradrages i <B>afgiften</B> af nye køretøjer og 30 pct. af de beløb, der kan  \r\n\r\n fradrages i <B>den afgiftspligtige værdi</B> af nye køretøjer. </P>  \r\n\r\n<P> <B>Minimum forhandleravance på 5 pct.</B>  </P>  \r\n\r\n<P>I lovens § 8, stk. 1, indføres som nyt 2. pkt. bestemmelse om, at der i  \r\n\r\n den afgiftspligtige værdi altid skal indregnes mindst 5 pct. af forhandlerens  \r\n\r\n indkøbspris i forhandleravance. Dette ændrer ikke på lovens hovedregel, som  \r\n\r\n stadig er, at den afgiftspligtige værdi er salgsprisen til bruger her i  \r\n\r\n landet inklusive moms, men eksklusive registreringsafgift. Er den  \r\n\r\n forhandleravance, der indgår i salgsprisen over 5 pct., beregnes afgiften  \r\n\r\n således af dette grundlag. </P>  \r\n\r\n<P> <B>Ingen negativ importøravance</B>  </P>  \r\n\r\n<P>I lovens § 8, stk. 1, indsættes som nyt 3. pkt., at den afgiftspligtige  \r\n\r\n værdi ikke må indeholde negativ importøravance. Hermed præciseres et princip,  \r\n\r\n som hidtil har været håndhævet på grundlag af bestemmelsen i lovens § 9, stk.  \r\n\r\n 1, 2. pkt., om, at en anmeldt pris skal indeholde en for branchen sædvanlig  \r\n\r\n avance. </P>  \r\n\r\n<P>Hvis en pris er anmeldt med en meget lille importøravance, kan udsving i  \r\n\r\n valutakurserne resultere i, at avancen bliver negativ. Told*Skat påser, at  \r\n\r\n avancen ikke er negativ på anmeldelsestidspunktet, men kan ikke løbende  \r\n\r\n overvåge, at avancen ikke går i negativ. Det er importøren, som umiddelbart  \r\n\r\n har adgang til alle oplysninger om prisfastsættelsen og dermed er i stand til  \r\n\r\n løbende at overvåge, at lovens betingelser er overholdt. Det er imidlertid  \r\n\r\n ikke hensigtsmæssigt, at ethvert nok så lille udsving skal resultere i ny  \r\n\r\n prisanmeldelse, og der vil derfor som administrativ retningslinie kunne  \r\n\r\n arbejdes med en periode på indtil 3 måneder, før et kursudsving konstateres  \r\n\r\n at være af en så stabil karakter, at importøren er forpligtet til at anmelde  \r\n\r\n en ny pris uden negativ avance eller lade prisen udgå. Hvis det efterfølgende  \r\n\r\n konstateres, at der gennem længere perioder har været negativ avance, kan der  \r\n\r\n ske efteropkrævning af den afgift, der derved ikke er betalt. </P>  \r\n\r\n<P> <B>Tilsidesættelse af omfakturering m.v.</B>  </P>  \r\n\r\n<P>Som nyt 4. pkt. i § 8, stk. 1, er indsat en bestemmelse om, at hvis det  \r\n\r\n konstateres, at der er sket overflytning eller omfakturering af elementer -  \r\n\r\n herunder avance - hvorved de pågældende elementer udgår af afgiftsgrundlaget,  \r\n\r\n kan transaktionerne tilsidesættes i relation til afgiften. Bestemmelsen tager  \r\n\r\n sigte på at hindre forhandleren i f. eks. at trække en del af den  \r\n\r\n afgiftspligtige avance over 5 pct. ud af afgiftsgrundlaget og i stedet lægge  \r\n\r\n avancen på ekstraudstyr eller lade den indgå i forbindelse med ibyttetagning  \r\n\r\n af en brugt bil. </P>  \r\n\r\n<P> <B>Anmeldte standardpriser</B>  </P>  \r\n\r\n<P>I § 9, stk. 2, om forhandlerens mulighed for at fravige en anmeldt  \r\n\r\n standardpris i nedadgående retning erstattes det hidtidige 3. pkt. af et nyt,  \r\n\r\n hvori det præciseres, at prisen ikke kan sættes længere ned, end at der  \r\n\r\n stadig er indeholdt de elementer, der er fastsat i § 8, stk. 1 og 2. Der  \r\n\r\n sigtes hermed primært til, at der stadig skal være afgift af en beregnet  \r\n\r\n forhandleravance på mindst 5 pct. Hvis der i den anmeldte pris indgår en  \r\n\r\n forhandleravance på 10 pct., kan forhandleren kun nedsætte sin avance med  \r\n\r\n virkning for registreringsafgiften til 5 pct. Nedsættelser af  \r\n\r\n forhandleravancen fra 5 pct. og nedefter får ikke betydning for  \r\n\r\n registreringsafgiften. I forbindelse med nedsættelser af avancen i  \r\n\r\n intervallet over 5 pct. gælder i øvrigt de ovenfor omtalte bestemmelser om  \r\n\r\n overflytning af avance. Der skal være tale om en isoleret nedsættelse, der  \r\n\r\n ikke er betinget af andre samtidige transaktioner - eksempelvis salg af  \r\n\r\n ekstraudstyr - hvortil det beløb, som avancen nedsættes med, bliver  \r\n\r\n overflyttet. </P>  \r\n\r\n<P> <B>Avancenedsættelser under 5 pct.</B>  </P>  \r\n\r\n<P>Der er ikke noget til hinder for, at forhandleren nedsætter sin avance til  \r\n\r\n under 5 pct. Sådanne nedsættelser får ikke virkning for  \r\n\r\n registreringsafgiften, men alene for momsen, der beregnes af den samlede  \r\n\r\n salgspris inklusive avance, men eksklusive registreringsafgift. Da momsen  \r\n\r\n indgår i det grundlag, som registreringsafgiften beregnes af, vil en  \r\n\r\n reduktion i momsen også medføre fald i registreringsafgiften. For at bevare  \r\n\r\n registreringsafgiften uændret i disse situationer, er der i § 9, stk. 2,  \r\n\r\n indsat et nyt 4. pkt. om forhøjelse af den afgiftspligtige værdi. Den  \r\n\r\n afgiftspligtige værdi forhøjes med 25 pct. af forskellen mellem en beregnet  \r\n\r\n forhandleravance på 5 pct. og den faktiske forhandleravance. Hvis en beregnet  \r\n\r\n forhandleravance på 5 pct. er lig med 3.000 kr, og avancen nedsættes til  \r\n\r\n 1.000 kr., forhøjes den afgiftspligtige værdi med 25 pct. af forskellen, dvs  \r\n\r\n 25% af 2.000 kr = 500 kr. </P>  \r\n\r\n<P> <B>b. Varebiler </B></P>  \r\n\r\n<P>Fra stykafgift til værdiafgift </P>  \r\n\r\n<P>For varebiler, der hidtil har været værdiafgiftspligtige, sker der med  \r\n\r\n hensyn til fradragene for trafiksikkerhedsfremmende foranstaltninger  \r\n\r\n tilsvarende ændringer som for personbiler, og den afgiftsfri bundgrænse for  \r\n\r\n afgiften forhøjes fra 6.100 kr. til 12.100 kr. Samtidig bliver varebiler med  \r\n\r\n tilladt totalvægt over 2 ton, der på visse betingelser hidtil har kunnet  \r\n\r\n afgiftsberigtiges med stykafgift, værdiafgiftspligtige. Afgiften af disse  \r\n\r\n biler er herefter 30 pct. af den del af værdien, der er over 30.000 kr. For  \r\n\r\n varebiler med tilladt totalvægt over 2 ton og indtil 3 ton er der i 1997 en  \r\n\r\n overgrænse for afgiften på 50.000 kr. For varebiler med tilladt totalvægt  \r\n\r\n over 3 ton og indtil 4 ton gælder denne overgrænse også fremover. </P>  \r\n\r\n<P>Som konsekvens af at de større varebiler bliver værdiafgiftspligtige,  \r\n\r\n omfattes de nu af reglerne om fradrag i den afgiftspligtige værdi for  \r\n\r\n blokeringsfri bremser og sikkerhedspuder. </P>  \r\n\r\n<P> <B>Halvdelsreglen</B>  </P>  \r\n\r\n<P>Halvdelsreglen ophæves. Efter halvdelsreglen skulle varebiler med over 2  \r\n\r\n tons tilladt totalvægt beskattes som små varebiler, hvis varerummets længde  \r\n\r\n var under halvdelen af bilens samlede længde. Herved skabes en mere forenklet  \r\n\r\n afgiftsstruktur for beskatningen af varebiler ud fra et objektivt kriterium,  \r\n\r\n hvor det ikke er muligt at spekulere i, hvilken afgiftsklasse varebilen skal  \r\n\r\n indplaceres ved at tilpasse varebilens indretning. </P>  \r\n\r\n<P>Det betyder også, at de varebilejere der af hensyn til pladsforholdene i  \r\n\r\n førerkabinen ønsker at flytte varerumsadskillelsen, fremover kan gøre dette  \r\n\r\n uden afgiftsmæssige konsekvenser. Bilerne skal dog naturligvis fortsat  \r\n\r\n opfylde betingelserne for afgiftsberigtigelse med 30 pct. værdiafgift,  \r\n\r\n hvilket især indebærer, at varerumslængden ikke må være mindre end  \r\n\r\n førerrummets længde. Længden af varerummet skal være mindst 120 cm. </P>  \r\n\r\n<P CLASS=PUNKT> <B>3.</B> Vægtafgiften </P>  \r\n\r\n<P>Regulering af afgiftsbeløbene </P>  \r\n\r\n<P>Den nuværende vægtafgift, der fortsat gælder for biler indregistreret før  \r\n\r\n 1. juli 1997, reguleres i overensstemmelse med udviklingen i lønningerne fra  \r\n\r\n og med 1998 (Det er dog muligt efter ansøgning, at biler registreret efter  \r\n\r\n 30. januar 1997 og indtil 30.juni 1997 overføres til den nye afgift efter  \r\n\r\n brændstofforbrug, jf. nedenfor under punkt 4). Herudover reguleres  \r\n\r\n vægtafgiften med 1,5 pct. årligt svarende til den forudsatte  \r\n\r\n produktivitetsudvikling i den nye grønne ejerafgift (vægtafgiftslovens § 4  \r\n\r\n stk. 2). Dermed undgås det, at den nuværende vægtafgift mister realværdi i  \r\n\r\n forhold til afgiften efter brændstofforbrug. </P>  \r\n\r\n<P>For en almindelig personbil i vægtklassen 801-1.100 kg. vil vægtafgiften  \r\n\r\n ved en årlig regulering på i alt 4 pct. (2,5 + 1,5 ) stige med 90 kr. </P>  \r\n\r\n<P> <B>Tillæg for privat anvendelse</B>  </P>  \r\n\r\n<P>For varebiler, der anvendes til privatkørsel indføres pr. 1. januar 1998  \r\n\r\n et tillæg på 5.000 kr. for biler mellem 2 og 4 ton og et tillæg på 1.000 kr.  \r\n\r\n for biler under 2 ton. Tillæggene på hhv. 5.000 kr. og 1.000 kr. reguleres  \r\n\r\n som de øvrige periodiske afgifter. </P>  \r\n\r\n<P>Virksomheder, der er registreret efter momsloven og lønsumsafgiftsloven,  \r\n\r\n kan få tilbagebetalt tillægget for privat anvendelse af varebiler med henblik  \r\n\r\n på, at tillægget kun skal belaste den private brug af disse køretøjer.  \r\n\r\n Forudsætningen for tilbagebetaling er, at tillæg for privat anvendelse  \r\n\r\n påhviler virksomheden, herunder den selvstændige erhvervsdrivende, og at  \r\n\r\n varebilen benyttes erhvervsmæssigt, dvs. til aktiviteter, som virksomheden er  \r\n\r\n registreret for efter momsloven og lønsumsafgiftsloven. </P>  \r\n\r\n<P>Tillægsafgiften tilbagebetales fuldt ud, når varebilen udelukkende  \r\n\r\n benyttes erhvervsmæssigt i virksomheden. Hvis virksomheden benytter varebilen  \r\n\r\n til blandet kørsel, dvs. både erhvervsmæssige og private formål,  \r\n\r\n tilbagebetales afgiften med 50 pct. Tilbagebetaling sker kun til private  \r\n\r\n virksomheder. </P>  \r\n\r\n<P>Virksomheden skal selv beregne tilbagebetalingsbeløbet på grundlag af  \r\n\r\n opkrævninger af tillæg for privat anvendelse fra Centralregistret for  \r\n\r\n Motorkøretøjer og varebilens anvendelse. Der ydes alene tilbagebetaling for  \r\n\r\n afgift, der er indbetalt, og som ikke er tilbagebetalt virksomheden i henhold  \r\n\r\n til vægtafgiftslovens § 6, f.eks. i forbindelse med udskiftning af varebiler.  \r\n\r\n Tilbagebetalingen sker over virksomhedens momsangivelse eller, hvis  \r\n\r\n virksomheden alene er registreret efter lønsumsafgiftsloven, virksomhedens  \r\n\r\n lønsumsafgiftsangivelse. Tilbagebetalingsbeløbet anføres som et samlet beløb  \r\n\r\n på angivelsen i den særlige rubrik, der er beregnet hertil.  \r\n\r\n Tilbagebetalingsbeløbet beregnes på grundlag af den afgift, der er betalt i  \r\n\r\n virksomhedens afgiftsperiode efter momsloven. Hvis virksomheden alene er  \r\n\r\n registreret efter lønsumsafgiftsloven, beregnes tilbagebetalingsbeløbet på  \r\n\r\n grundlag af den afgift, der er betalt i virksomhedens opgørelsesperiode efter  \r\n\r\n denne lov. For virksomheder, der først foretager en foreløbig  \r\n\r\n lønsumsafgiftsopgørelse og derefter en endelig opgørelse, beregnes  \r\n\r\n tilbagebetalingsbeløbet på grundlag af den afgift, der er betalt i  \r\n\r\n virksomhedens opgørelsesperiode for den foreløbige opgørelse. Hvis det  \r\n\r\n tilbagebetalingsbeløb, der anføres på virksomhedens afgiftsangivelse efter  \r\n\r\n lønsumsafgiftsloven, overstiger virksomhedens afgiftsindbetaling efter denne  \r\n\r\n lov, udbetales det overskydende tilbagebetalingsbeløb til virksomheden efter  \r\n\r\n reglerne i § 63 i lov om merværdiafgift (momsloven). </P>  \r\n\r\n<P>Da tillægsafgiften ikke specificeres på giroindbetalingskort mv. kan  \r\n\r\n nedenstående tabel 1 anvendes til at finde de beløb, der kan fradrages i  \r\n\r\n momsangivelsen </P>  \r\n\r\n<P>Det understreges, at det beregnede beløb skal reduceres med 50 pct., hvis  \r\n\r\n bilen også anvendes til privat kørsel. </P>  \r\n\r\n<PRE>  \r\n\r\n  Tabel 1                  Hovedregel  \r\n\r\n ---------------------------------------------------------------------  \r\n\r\n Tilladt totalvægt,  Vægtafgift  Udlignings Tillægs-  Andel tillæg  \r\n\r\n kg                     Kr.      afgift     afgift   -----------------  \r\n\r\n                                                     Benzin- Diesel-  \r\n\r\n                                                     drevne  drevne  \r\n\r\n                                                             mv.  \r\n\r\n ---------------------------------------------------------------------  \r\n\r\n Indtil    500          410       210       1.050     71,9%   62,9%  \r\n\r\n 501 til  1000          610       320       1.050     63,3%   53,0%  \r\n\r\n 1001 til 2000        1.210       470       1.050     46,5%   38,5%  \r\n\r\n 2001 til 2500        1.620       630       5.210     76,3%   69,8%  \r\n\r\n 2501 til 3000        2.140       730       5.210     70,9%   64,5%  \r\n\r\n 3001 til 4000        2.140       840       5.210     70,9%   63,6%  \r\n\r\n ---------------------------------------------------------------------  \r\n\r\n</PRE>  \r\n\r\n<P>For varebiler omfattet af tillæg for privat anvendelse, der er registreret  \r\n\r\n 1. gang før 1. januar 1991 og som ikke har været ejerskiftet efter at  \r\n\r\n forslaget om at indføre tillægsafgift blev fremsat (5. maj 1997), indfases  \r\n\r\n tillægget over en periode på 4 år. I nedenstående tabel 2 er andelen af  \r\n\r\n tillægsafgift angivet for biler omfattet af overgangssordningen </P>  \r\n\r\n<P>Også her understreges det, at det beregnede beløb skal reduceres med 50  \r\n\r\n pct., hvis bilen også anvendes til privat kørsel. </P>  \r\n\r\n<PRE>  \r\n\r\n  Tabel 2  \r\n\r\n ---------------------------------------------------------------------  \r\n\r\n  Overgangs-      1998          1999          2000          2001  \r\n\r\n ordningen  \r\n\r\n ---------------------------------------------------------------------  \r\n\r\n                            Andel tillæg  \r\n\r\n ---------------------------------------------------------------------  \r\n\r\n Tilladt Benzin- Diesel- Benzin- Diesel- Benzin- Diesel Benzin Diesel-  \r\n\r\n total-  drevne  drevne  drevne  drevne  drevne  drevne drevne drevne  \r\n\r\n vægt,           mv.             mv.             mv.           mv.  \r\n\r\n kg  \r\n\r\n ---------------------------------------------------------------------  \r\n\r\n Indtil  \r\n\r\n 500      0,0%    0,0%    0,0%    0,0%   36,0%   31,4%   36,0% 31,4%  \r\n\r\n 501 til  \r\n\r\n 1000     0,0%    0,0%    0,0%    0,0%   31,6%   26,5%   31,6% 26,5%  \r\n\r\n 1001 til  \r\n\r\n 2000     0,0%    0,0%    0,0%    0,0%   23,2%   19,2%   23,2% 19,2%  \r\n\r\n 2001 til  \r\n\r\n 2500    15,3%   14,0%   30,5%   27,9%   45,8%   41,9%   61,0% 55,9%  \r\n\r\n 2501 til  \r\n\r\n 3000    14,2%   12,9%   28,4%   25,8%   42,5%   38,7%   56,7% 51,6%  \r\n\r\n 3001 til  \r\n\r\n 4000    14,2%   12,7%   28,4%   25,4%   42,5%   38,2%   56,7% 50,9%  \r\n\r\n ---------------------------------------------------------------------  \r\n\r\n</PRE>  \r\n\r\n<P> <B>Miljødifferentiering</B>  </P>  \r\n\r\n<P>Vægtafgiften for varebiler miljødifferentieres. Der indføres et nedslag i  \r\n\r\n afgiften for nye varebiler, der opfylder de foreslåede skærpede  \r\n\r\n udstødningsnormer. Nedslaget gives i vægtafgiften, indtil udstødningsnormerne  \r\n\r\n bliver obligatoriske. </P>  \r\n\r\n<P>Varebiler (indtil 3,5 ton tilladt totalvægt) skal i lighed med personbiler  \r\n\r\n overholde EU&#189;s udstødningsnormer. Kommissionen har fremsat forslag om at  \r\n\r\n skærpe udstødningsnormerne for såvel personbiler som varebiler i år 2000 og  \r\n\r\n yderligere i år 2005. </P>  \r\n\r\n<P> <B>Tabel 3</B>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n  Varebiler      År 1998 - 2000               År 2001  \r\n\r\n  der opfylder   -----------------------------------------------------  \r\n\r\n  bekendtgjorte  År 2000-      År 2005-    År 2001-     År 2005-  \r\n\r\n  miljønormer    normer        normer      normer       normer  \r\n\r\n                 -----------------------------------------------------  \r\n\r\n                 Andel tillæg Andel tillæg Andel tillæg Andel tillæg  \r\n\r\n                 -----------------------------------------------------  \r\n\r\n                 Ben-  Die-   Ben-  Die-   Ben-  Die-   Ben-  Die-  \r\n\r\n                 zin-  sel-   zin-  sel-   zin-  sel-   zin-  sel-  \r\n\r\n                 drev- drev-  drev- drev-  drev- drev-  drev- drev-  \r\n\r\n                 ne    ne     ne    ne     ne    ne     ne    ne  \r\n\r\n                       mv.          mv.          mv.          mv.  \r\n\r\n ---------------------------------------------------------------------  \r\n\r\n Tilladt total-  \r\n\r\n vægt, kg  \r\n\r\n Indtil    500    94,6% 79,5% 100,0% 86,1% 77,2% 66,9%   77,2% 66,9%  \r\n\r\n 501 til  1000    80,2% 64,4%  86,8% 68,6% 67,3% 55,9%   67,3% 55,9%  \r\n\r\n 1001 til 2000    67,3% 51,7%  77,2% 57,4% 51,0% 41,5%   51,0% 41,5%  \r\n\r\n 2001 til 2500    87,9% 79,4%  93,4% 83,9% 93,4% 83,9%   80,4% 73,3%  \r\n\r\n 2501 til 3000    84,0% 75,2%  90,6% 80,4% 90,6% 80,4%   75,5% 68,3%  \r\n\r\n 3001 til 3500    84,0% 74,0%  90,6% 79,1% 90,6% 79,1%   75,5% 67,3%  \r\n\r\n ---------------------------------------------------------------------  \r\n\r\n</PRE>  \r\n\r\n<P>Tabel 3 angiver andelen af tillægsafgift for de varebiler, der opnår  \r\n\r\n fradrag for opfyldelsen af miljønormer. Når andelen i et enkelt tilfælde kan  \r\n\r\n blive 100 pct. skyldes det, at fradraget overstiger vægtafgiften. </P>  \r\n\r\n<P>Igen skal det understreges, at det beregnede beløb skal reduceres med 50  \r\n\r\n pct., hvis bilen også anvendes til privat kørsel. </P>  \r\n\r\n<P CLASS=PUNKT> <B>4.</B> Den nye brændstofforbrugsafhængige løbende afgift  \r\n\r\n af visse personbiler </P>  \r\n\r\n<P>Formål, afgiftsgrundlag og regulering </P>  \r\n\r\n<P>For at mindske forureningen fra visse nye personbiler erstattes  \r\n\r\n vægtafgiften for disse biler med en afgift, der varierer efter bilens  \r\n\r\n brændstofforbrug i liter pr. 100 kilometer, omregnet til kilometer pr. liter.  \r\n\r\n Afgiftens størrelse er samtidig afhængig af, om bilen er benzindreven eller  \r\n\r\n dieseldreven. Kan bilens brændstofforbrug ikke fremskaffes, fastsættes et  \r\n\r\n fiktivt forbrug ud fra egenvægten, hvilket også er tilfældet, hvis bilen  \r\n\r\n hverken er benzin- eller dieseldreven. Elbiler indplaceres ud fra et fiktivt  \r\n\r\n beregnet brændstofforbrug på skalaen for benzindrevne biler, mens andre biler  \r\n\r\n indplaceres på skalaen for dieseldrevne biler på samme måde. </P>  \r\n\r\n<P>For at fastholde afgiftstrykket reguleres afgiftsbeløbene årligt med 2,0  \r\n\r\n pct. tillagt eller fratrukket den af finansministeren bekendtgjorte  \r\n\r\n tilpasningsprocent for det pågældende finansår efter lov om en  \r\n\r\n satsreguleringsprocent. Der tillægges 1,5 procentpoint for hvert år efter  \r\n\r\n 1997. Procenten beregnes med en decimal. De således regulerede beløb afrundes  \r\n\r\n opad til nærmeste kronebeløb deleligt med 100. Regulering foretages første  \r\n\r\n gang med virkning for 1998. </P>  \r\n\r\n<P> <B>Biler omfattet af afgiften</B>  </P>  \r\n\r\n<P>Personbiler indrettet til befordring af højst 9 personer, føreren  \r\n\r\n medregnet, er omfattet af afgiften. </P>  \r\n\r\n<P>Indtil udgangen af år 2000 er biler, der alene anvender el som drivmiddel,  \r\n\r\n dog ikke omfattet af afgiften. </P>  \r\n\r\n<P> <B>Lovens indhold i øvrigt</B>  </P>  \r\n\r\n<P>Loven indeholder bestemmelser om betaling, hæftelse, fritagelse m.m., der  \r\n\r\n svarer til bestemmelser i vægtafgiftsloven. </P>  \r\n\r\n<P> <B>Ikrafttrædelses- og virkningstidspunkt</B>  </P>  \r\n\r\n<P>Loven trådte i kraft den 4. juni 1997. </P>  \r\n\r\n<P>Loven finder anvendelse på biler, der registreres første gang den 1. juli  \r\n\r\n 1997 eller senere, men af disse biler vil der dog i perioden indtil 1.  \r\n\r\n november 1997 blive opkrævet afgift på grundlag af egenvægten. </P>  \r\n\r\n<P>Biler, der er registreret første gang i perioden 30. januar 1997 til 1.  \r\n\r\n juli 1997, vil ved anmeldelse til et motorkontor mod foreskreven  \r\n\r\n dokumentation af brændstofforbruget, kunne blive omfattet af den nye afgift  \r\n\r\n (nærmere oplysninger herom fås på det lokale motorkontor). </P>  \r\n\r\n<P>Ændringen vil få virkning fra dagen for anmeldelsen, dog tidligst fra den  \r\n\r\n 1. november 1997. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skatteministeriet, den 8. oktober 1997  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Peter Loft </P>  \r\n\r\n<P CLASS=MINISTER ALIGN=RIGHT>/ K. Aasberg Karlsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/10/1997"
        },
        {
            "displayName": "Accession",
            "displayValue": "C19970013409"
        },
        {
            "displayName": "Entydig dokumentidentifikation",
            "displayValue": "CM045504"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "28/03/2006"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "134"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "08/10/1997"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 5.97-512-12"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}