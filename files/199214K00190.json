{
    "id": 109189,
    "title": "1992 BTL 190   BETÆNKNING OVER FORSLAG TIL LOV OM ÆNDRING AF LOV OM STØTTE TIL FORBEDRING   AF STRUKTUREN OG EFFEKTIVITETEN I JORDBRUGET OG OM OPHÆVELSE AF LOV OM   ØKOLOGISK JORDBRUGSPRODUKTION OG LOV OM TILSKUD TIL SKOVFORBEDRENDE   FORANSTALTNINGER    NR L 190 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 190",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 190 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om støtte til forbedring  \r\n\r\n af strukturen og effektiviteten i jordbruget og om ophævelse af lov om  \r\n\r\n økologisk jordbrugsproduktion og lov om tilskud til skovforbedrende  \r\n\r\n foranstaltninger <BR>  \r\n\r\n Nr L 190 1992-93, 1. samling </P>  \r\n\r\n<P></P>  \r\n\r\n<P>Afgivet af Landbrugs- og Fiskeriudvalget </P>  \r\n\r\n<P></P>  \r\n\r\n<P>Afgivet: 19930604 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til landbrugsministeren, som denne har besvaret </P>  \r\n\r\n<P>skriftligt og i samråd. To redegørelser fra landbrugsministeren er </P>  \r\n\r\n<P>optrykt som bilag til betænkningen. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Amtsrådsforeningen i Danmark, </P>  \r\n\r\n<P>Danmarks Naturfredningsforening, </P>  \r\n\r\n<P>Dansk Erhvervsjordbrug, </P>  \r\n\r\n<P>Dansk Familielandbrug, </P>  \r\n\r\n<P>Dansk Skovforening, </P>  \r\n\r\n<P>De danske Landboforeninger, </P>  \r\n\r\n<P>De Samvirkende Sønderjyske Husmands- </P>  \r\n\r\n<P>foreninger, </P>  \r\n\r\n<P>Forbrugerrådet, </P>  \r\n\r\n<P>Friluftsrådet, </P>  \r\n\r\n<P>Fyns Amt, </P>  \r\n\r\n<P>Fælleslandboforeningen for Nordslesvig, </P>  \r\n\r\n<P>Fællesudvalget for Økologisk og Biodyna- </P>  \r\n\r\n<P>misk Jordbrug, </P>  \r\n\r\n<P>Landsforeningen Økologisk Jordbrug, </P>  \r\n\r\n<P>Sønderjyllands Amtsråd, Udvalget for </P>  \r\n\r\n<P>teknik og miljø, </P>  \r\n\r\n<P>Vestsjællands Amtskommune, </P>  \r\n\r\n<P>Vestsjællands Landboretudvalg, </P>  \r\n\r\n<P>Viborg Amtsråd. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse uændret</I> . </P>  \r\n\r\n<P>Et mindretal inden for flertallet (Venstres og Det Konservative  \r\n\r\n Folkepartis medlemmer af udvalget) bebudede i forbindelse med 1. behandling  \r\n\r\n af lovforslaget at ville fremkomme med et ændringsforslag, der gav danske  \r\n\r\n landmænd mulighed for at udnytte EF's ophørsordning (førtidspensionering).  \r\n\r\n</P>  \r\n\r\n<P>Imidlertid har landbrugsministeren ved efterfølgende forhandlinger med  \r\n\r\n landbruget og ved endelig aftale mellem ministeren og dele af landbruget den  \r\n\r\n 6. april 1993 tilkendegivet at ville forhandle en ophørsordning med  \r\n\r\n landbrugets organisationer. </P>  \r\n\r\n<P>Fra Venstres og Det Konservative Folkepartis side hilses med tilfredshed,  \r\n\r\n at ministeren nu har tilkendegivet at ville udnytte EF's medfinansiering til  \r\n\r\n en ophørsordning. Venstre og Det Konservative Folkeparti havde dog hellere  \r\n\r\n set, at det havde været muligt at medtage ordningen allerede nu, så ældre  \r\n\r\n landbrugere havde mulighed for at planlægge en eventuel afvikling af deres  \r\n\r\n bedrift. </P>  \r\n\r\n<P>Et andet mindretal inden for flertallet (Socialistisk Folkepartis  \r\n\r\n medlemmer af udvalget) konstaterer, at det nu ligger klart, at økologisk  \r\n\r\n landbrug, når dette lovforslag vedtages, får styrket sin position i det  \r\n\r\n fremtidige landbrug. Nu er misforholdet i tilskudsbeløbene fjernet til fordel  \r\n\r\n for økologisk landbrug, som hermed får en fortjent håndsrækning. </P>  \r\n\r\n<P>Som det fremgår af lovforslaget, opnås der nu også mulighed for at give  \r\n\r\n støtte til 12 meter brede sprøjtefri zoner langs vandløb, levende hegn og  \r\n\r\n skovbryn efter udpegning fra amterne. </P>  \r\n\r\n<P>Muligheden for fremtidig prioritering af hensynet til områder med  \r\n\r\n begrænsede grundvandsressourcer vil også være til stede. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling. Lovforslaget er efter  \r\n\r\n mindretallets opfattelse udtryk for en politisk drømmeplanlægning af  \r\n\r\n virkeligheden. Drømmeplanlægningen bliver med lovforslagets vedtagelse et  \r\n\r\n aktivt redskab i hænderne på bureaukrater, embedsmænd og miljøflippere til at  \r\n\r\n styre, planlægge og forme fremtiden. </P>  \r\n\r\n<P>Der planlægges, styres og kontrolleres for meget på Christiansborg.  \r\n\r\n Efterhånden overlades intet til frie borgeres egen opfindsomhed og  \r\n\r\n driftighed, men fortælles borgerne på baggrund af ekspertudsagn, rapporter,  \r\n\r\n betænkninger m.v. </P>  \r\n\r\n<P>Loven er som helhed udtryk for en kraftig politisering af landbruget. Det  \r\n\r\n er og bliver ønsketænkning, at den økologiske landbrugsproduktion nogen sinde  \r\n\r\n vil kunne komme til at udgøre en væsentlig produktion i Danmark. </P>  \r\n\r\n<P>Det kan kun lade sig gøre at drive økologisk produktion med tilskud fra  \r\n\r\n det offentlige. Dette tilskud betales af forbrugerne (skatteyderne) og af  \r\n\r\n dem, som kan finde ud af at drive landbrug på normal vis. </P>  \r\n\r\n<P>Det fremgår også af bemærkningerne til lovforslaget, at de offentlige  \r\n\r\n tilskud til den økologiske produktion medfører et kunstigt stort udbud af  \r\n\r\n økologiske varer på markedet med faldende priser til følge. Derfor skal der  \r\n\r\n ydes yderligere tilskud som kompensation for indkomsttabet. Den onde cirkel  \r\n\r\n er i gang. </P>  \r\n\r\n<P>De statsfinansielle konsekvenser af lovforslaget er da også store. Hvor  \r\n\r\n det i dag ikke koster noget, skal bevillingerne op på 120 mio. kr. i 1996.  \r\n\r\n Der sker herved et ressourcespild og et velstands- og velfærdstab på et  \r\n\r\n tilsvarende beløb. </P>  \r\n\r\n<P>Det, som tilhængerne af planøkonomien aldrig har forstået og aldrig vil  \r\n\r\n forstå, er, at udbud og efterspørgsel bestemmer pris og mængde på det frie  \r\n\r\n marked. Denne selvregulerende mekanisme sættes ud af drift med en central  \r\n\r\n planlægning af produktionen, som for enhver pris skal understøttes af  \r\n\r\n tilskud. </P>  \r\n\r\n<P>Den centrale planlægning af landbrugsproduktionen, herunder de massive  \r\n\r\n tilskud til landbrugsproduktionen, har allerede ødelagt meget for landbruget  \r\n\r\n og vil på lidt længere sigt ødelægge landbrugsproduktionen helt. </P>  \r\n\r\n<P>De enorme tilskud, som styrer dansk landbrug, medfører en forfejlet  \r\n\r\n anvendelse af de knappe ressourcer, som er til stede. Den centrale  \r\n\r\n planlægning af såvel produktionen som af økonomien er altødelæggende for  \r\n\r\n landbruget. Alle så, hvordan det gik i Østeuropa. </P>  \r\n\r\n<P>Landbruget har brug for at være i fred. Landbruget trives bedst i frihed.  \r\n\r\n Det vil sige fred og ro til at producere under forhold, der ikke er  \r\n\r\n konkurrenceforvridende, og uden politisk indblanding. </P>  \r\n\r\n<P>Det bedste var at gå i den modsatte retning af dette lovforslag, nemlig at  \r\n\r\n afvikle de forskellige støtte- og tilskudsordninger. Den naturlige balance,  \r\n\r\n som kun findes på et frit marked, vil være en garanti for, at der til  \r\n\r\n stadighed produceres det rigtige antal varer til den lavest mulige pris.  \r\n\r\n Folketinget skal derfor trække i en retning, der er modsat den retning, som  \r\n\r\n dette lovforslag lægger op til. </P>  \r\n\r\n<P>Fremskridtspartiet er derfor ikke ked af at måtte indstille lovforslaget  \r\n\r\n til forkastelse. </P>  \r\n\r\n<P>Erling Christensen (S) Eva Fatum (S) Bjarne Laustsen (S) Henrik Dam  \r\n\r\n Kristensen (S) Henning Nielsen (S) nfmd. <I>Henning Gjellerod (S) Birthe  \r\n\r\n Hansen (SF) Jens Thoft (SF) Rønholt (KF) Grove (KF) Mejdahl (V) Sønderby  \r\n\r\n (V)</I> fmd. <I>Tørnæs (V) Niels Højland (FP) Hans Larsen-Ledet (RV) Lysholm  \r\n\r\n Christensen (KRF) Svend Aage Jensen (CD)</I>  <B>Bilag </B></P>  \r\n\r\n<P> København, den 3. juni 1993 </P>  \r\n\r\n<P> <B>To redegørelser fra landbrugsministeren </B></P>  \r\n\r\n<P> Folketingets Landbrugs- og </P>  \r\n\r\n<P>Fiskeriudvalg </P>  \r\n\r\n<P>Christiansborg I fortsættelse af mit svar på udvalgets spørgsmål  \r\n\r\n vedrørende forslag til lov om ændring af lov om støtte til forbedring af  \r\n\r\n strukturen og effektiviteten i jordbruget og om ophævelse af lov om økologisk  \r\n\r\n jordbrugsproduktion og lov om tilskud til skovforbedrende foranstaltninger, L  \r\n\r\n 190, skal jeg oplyse, at det er min hensigt i en første fase at tilrettelægge  \r\n\r\n gennemførelsen af EF's landbrug/miljøforanstaltninger (RFO 2078/92) efter  \r\n\r\n nedenstående hovedretningslinier. </P>  \r\n\r\n<P>Det er i overensstemmelse med RFO 2078/92 en forudsætning for ydelse af  \r\n\r\n tilskud, at forpligtelsen til ekstensivering eller økologisk jordbrugsdrift  \r\n\r\n påtages for en periode af mindst 5 år. </P>  \r\n\r\n<P> <I>1. Økologisk jordbrug </I></P>  \r\n\r\n<P> Der ydes et årligt tilskud, som i 1994 udgør ca. 1.400 kr. pr. ha. Af  \r\n\r\n dette beløb udgør 750 kr., der ydes for hver ha areal i omdriften, dækning  \r\n\r\n for anvendelse af de økologiske principper, herunder for at der ikke anvendes  \r\n\r\n pesticider. Restbeløbet, der anslås til 650 kr., ydes for hver ha areal, der  \r\n\r\n kræver tilførsel af gødning. Dette beløb er kompensation for den nedsættelse  \r\n\r\n af gødningsforbruget, der normalt følger med omlægning til økologisk drift.  \r\n\r\n</P>  \r\n\r\n<P>Disse beløb ydes såvel til jordbrugere, der påtager sig at omlægge til  \r\n\r\n økologisk jordbrug, som til jordbrugere, der opretholder en allerede omlagt  \r\n\r\n økologisk drift. </P>  \r\n\r\n<P>Herudover ydes der i de to første år af omlægningsperioden et særligt  \r\n\r\n supplerende omlægningstilskud, der i 1994 udgør 300 kr. pr. ha areal i  \r\n\r\n omdriften. </P>  \r\n\r\n<P>De angivne beløb er beregnet under hensyn til driftsforholdene før  \r\n\r\n gennemførelsen af EF's reform af landbrugspolitikken, og beløbene vil blive  \r\n\r\n reguleret i overensstemmelse med gennemførelsen af EF's landbrugsreform. De  \r\n\r\n på det foreliggende grundlag anslåede tilskudsbeløb er angivet i bilaget.  \r\n\r\n Reguleringen vil blive gennemført således, at tilskud til økologisk jordbrug  \r\n\r\n fastholdes på samme relative niveau i forhold til tilskud til ekstensivering  \r\n\r\n inden for konventionelle bedrifter. Der kan eventuelt blive tale om at  \r\n\r\n differentiere tilskuddene efter bonitetsklasser. </P>  \r\n\r\n<P>I lighed med hvad der vil gælde for ekstensivering inden for  \r\n\r\n konventionelle landbrug, jf. nedenfor, vil der endvidere blive mulighed for  \r\n\r\n at yde tilskud til omlægning til vedvarende græs inden for økologiske  \r\n\r\n bedrifter. </P>  \r\n\r\n<P>Den nye tilskudsordning agtes iværksat for økologisk jordbrug med virkning  \r\n\r\n fra 1. januar 1994. Bedrifter, der inden 1. januar i et kalenderår har  \r\n\r\n påtaget sig en forpligtelse til økologisk drift i mindst 5 år, vil være  \r\n\r\n berettiget til de nye tilskud, der vil blive udbetalt med halvdelen i marts  \r\n\r\n måned og halvdelen i oktober måned hvert år. </P>  \r\n\r\n<P>Bedrifter, der allerede er under omlægning til økologisk jordbrug, vil  \r\n\r\n kunne vælge at tilslutte sig nyordningen for en 5-års-periode, idet tilskud,  \r\n\r\n der er udbetalt under den hidtidige ordning, vil blive modregnet i de nye  \r\n\r\n tilskud, således at det samlede tilskud i omlægningsperioden ikke kan  \r\n\r\n overstige summen af de nye tilskud. </P>  \r\n\r\n<P>Ordningen vil blive evalueret senest i 1995. </P>  \r\n\r\n<P>Jeg kan endvidere oplyse, at jeg finder, at økologiske bedrifter, der i  \r\n\r\n kraft af det særlige autorisations- og kontrolsystem kan oppebære merpriser  \r\n\r\n på økologiske produkter, bør bære en del af udgifterne til denne kontrol. Det  \r\n\r\n er derfor min hensigt at opkræve indtil halvdelen af de særlige  \r\n\r\n autorisations- og kontroludgifter, der er forbundet med den økologiske  \r\n\r\n primærproduktion, eller ca. 1 mio. kr. Dette beløb, der svarer til ca. 55 kr.  \r\n\r\n pr. ha, vil kunne fordeles mellem de økologiske bedrifter på basis af et  \r\n\r\n mindre grundbeløb og et fast ha-beløb. </P>  \r\n\r\n<P>Endelig skal jeg bekræfte, at der som anført i bemærkningerne til  \r\n\r\n lovforslaget ved administrationen af udviklingsstøtten til økologisk jordbrug  \r\n\r\n vil blive lagt særlig vægt på projekter, der fremmer  \r\n\r\n distributionsafsætningssystemer for økologiske produkter. I den sammenhæng  \r\n\r\n vil jeg henstille til Det Økologiske Jordbrugsråd i fornødent omfang at  \r\n\r\n supplere sig med relevant ekspertise ved drøftelse af afsætnings- og  \r\n\r\n distributionsspørgsmål, jf. forslagets § 20 j, stk. 2, sidste pkt. </P>  \r\n\r\n<P> <I>2. Ekstensivering på konventionelle bedrifter </I></P>  \r\n\r\n<P> Det er hensigten at tilbyde konventionelle bedrifter følgende  \r\n\r\n ekstensiveringsmuligheder. </P>  \r\n\r\n<P> <I>a. Reduktion af gødningsforbruget med 40 pct. </I></P>  \r\n\r\n<P> Nedsættelsen beregnes i forhold til normgødskningsbehovet for afgrøder,  \r\n\r\n der kræver tilførsel af gødning. Der vil blive fastsat begrænsninger med  \r\n\r\n hensyn til anvendelsen af kvælstoffikserende afgrøder. Tilskuddet skønnes i  \r\n\r\n gennemsnit at ville udgøre ca. 650 kr., faldende til ca. 390 kr. i 1995. </P>  \r\n\r\n<P> <I>b. Udlæg af rajgræs i kornarealer </I></P>  \r\n\r\n<P> Rajgræs isås i foråret og nedpløjes først det følgende forår. Sådanne  \r\n\r\n arealer vil ikke det efterfølgende år kunne anvendes til opfyldelse af  \r\n\r\n braklægningsforpligtelsen i henhold til markedsordningerne. Tilskuddet anslås  \r\n\r\n at udgøre ca. 250 kr. pr. ha. </P>  \r\n\r\n<P> <I>c. Omlægning af omdriftsarealer til vedvarende græs </I></P>  \r\n\r\n<P> Der vil blive åbnet mulighed for at yde tilskud til omlægning af  \r\n\r\n omdriftsarealer til vedvarende græsarealer (5-årige) og for opretholdelse af  \r\n\r\n ekstensive vedvarende græsarealer. De endelige regler og tilskudssatser vil  \r\n\r\n skulle fastsættes i lyset af de kommende regler om reformbraklægning. </P>  \r\n\r\n<P> <I>d. Etablering af sprøjtefrie randzoner (miljøbræmmer) </I></P>  \r\n\r\n<P> Der ydes tilskud til etablering af 12 m brede sprøjtefrie randzoner i  \r\n\r\n omdriftsarealer. Der fastlægges nærmere betingelser for ydelse af tilskud,  \r\n\r\n som sikrer miljøeffekten af denne foranstaltning. Tilskuddet anslås til ca. 2  \r\n\r\n kr. pr. m, faldende til 1 kr. pr. m i 1995. </P>  \r\n\r\n<P> <I>e. Udtagning af arealer af landbrugsdrift i 20 år </I></P>  \r\n\r\n<P> Denne foranstaltning vil skulle koordineres med de kommende regler om  \r\n\r\n permanent braklægning i henhold til landbrugsreformen. Der vil blive lagt  \r\n\r\n vægt på at styrke varetagelsen af de interesser, der er knyttet til  \r\n\r\n vandmiljøet, herunder især beskyttelsen af grundvandsressourcer og ådale samt  \r\n\r\n etablering af nitratreducerende enge. </P>  \r\n\r\n<P>Foranstaltningerne under <I>a, b</I> og <I>c</I> vil i princippet kunne  \r\n\r\n anvendes af landmænd i hele landet. Der vil dog ske en differentiering af  \r\n\r\n tilskuddet, således at tilskuddet vil blive forhøjet inden for arealer, der  \r\n\r\n af amtskommunerne udpeges som højt prioriterede beskyttelsesområder, f.eks.  \r\n\r\n de særlig følsomme grundvandsområder i de tre nordjyske amter. Tilskud til  \r\n\r\n foranstaltning <I>d</I> vil blive ydet inden for områder, som udpeges af  \r\n\r\n amtskommunerne, og tilskud til foranstaltning <I>e</I> vil i første fase  \r\n\r\n blive ydet til arealer inden for de særlig følsomme grundvandsområder i de  \r\n\r\n tre nordjyske amter. </P>  \r\n\r\n<P>Med venlig hilsen </P>  \r\n\r\n<P>Bjørn Westh </P>  \r\n\r\n<P> <B>Tilskud til økologisk jordbrug</B>  </P>  \r\n\r\n<P> <I>1. Tilskudselementer</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                kr./ha &#187;Før-reform&#171;  \r\n\r\n &#187;Efter-reform&#171;  \r\n\r\n ---------------------------------------------------------------------  \r\n\r\n a. Økologisk koncept og  \r\n\r\n    pesticidstop (* 1) ........         750                   450  \r\n\r\n b. Gødningsreduktion (* 2) ...         650                   400  \r\n\r\n c. Tillæg, omlægning (* 1) ...         300                   200  \r\n\r\n --------------------------------------------------------------------~  \r\n\r\n</PRE>  \r\n\r\n<P> <I>2. Samlet tilskud til arealer, hvor a, b og c kommer til  \r\n\r\n udbetaling</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                kr./ha Omlægning         Opretholdelse  \r\n\r\n ---------------------------------------------------------------------  \r\n\r\n 1994 .........................      1.700                   1.400  \r\n\r\n 1995 .........................      1.400                   1.100  \r\n\r\n 1996 .........................      1.050                     850  \r\n\r\n efter 1996 ...................      1.050                     850  \r\n\r\n ---------------------------------------------------------------------  \r\n\r\n</PRE>  \r\n\r\n<P>(* 1) Udbetales til alle omdriftsarealer. Herudover evt. tilskud til  \r\n\r\n vedvarende græs. </P>  \r\n\r\n<P>(* 2) Udbetales til arealer med gødningskrævende afgrøder. </P>  \r\n\r\n<P>København, den 3. juni 1993 </P>  \r\n\r\n<P>Folketingets Landbrugs- og </P>  \r\n\r\n<P>Fiskeriudvalg </P>  \r\n\r\n<P>Christiansborg </P>  \r\n\r\n<P>1218 København K I tilknytning til udvalgets behandling af forslag til lov  \r\n\r\n om ændring af lov støtte til forbedring af strukturen og effektiviteten i  \r\n\r\n jordbruget og om ophævelse af lov om økologisk jordbrugsproduktion og lov om  \r\n\r\n tilskud til skovforbedrende foranstaltninger, L 190, der vedrører den danske  \r\n\r\n gennemførelse af RFO 2078/92 om miljøvenlige produktionsmetoder og RFO  \r\n\r\n 2080/92 om skovbrugsforanstaltninger, skal jeg oplyse, at regeringen  \r\n\r\n herudover har til hensigt i begyndelsen af folketingssamlingen 1993-94 at  \r\n\r\n fremsætte lovforslag om i fem år at gennemføre EF's ophørsordning for  \r\n\r\n jordbrugere (Rådets forordning (EØF) nr. 2079/92 af 30. juni 1992) med  \r\n\r\n henblik på at fremme udviklingen af bæredygtige bedrifter. </P>  \r\n\r\n<P>Regeringen vil endvidere foreslå, at der ligeledes for en femårig periode  \r\n\r\n gennemføres en supplerende ophørsstøtte på op til 90.000 kr. om året til  \r\n\r\n erhvervsfiskere på 55 år og derover, som er beskæftiget på fartøjer, der  \r\n\r\n modtager ophørsstøtte. Det forudsættes, at modtagerne skal have opfyldt  \r\n\r\n saltvandsfiskerilovens krav om beskæftigelse og indtægt fra erhvervsfiskeri i  \r\n\r\n mindst 10 år og have været beskæftiget på det ophørsstøttede fartøj i en  \r\n\r\n periode, der skal fastlægges nærmere. </P>  \r\n\r\n<P>Den supplerende ophørsordning for fiskere tilrettelægges efter tilsvarende  \r\n\r\n principper som ophørsordningen for landmænd. </P>  \r\n\r\n<P>Jeg kan endvidere oplyse, at lovforslag vil blive forberedt af en  \r\n\r\n arbejdsgruppe, der bl.a. skal vurdere samspillet mellem ophørsordningerne og  \r\n\r\n de eksisterende pensions- og arbejdsmarkedsordninger og på baggrund heraf  \r\n\r\n udarbejde et forslag til en gennemførelse af ophørsordningen, der  \r\n\r\n indkomstmæssigt sidestiller modtagere af ophørsstøtte med modtagere af  \r\n\r\n dagpenge på højeste sats. </P>  \r\n\r\n<P>I arbejdsgruppens overvejelser vil indgå spørgsmålet om anvendelse af  \r\n\r\n jordfordeling med henblik på at sikre en hensigtsmæssig omfordeling af de  \r\n\r\n arealer, der frigøres i forbindelse med ophørsordningen. </P>  \r\n\r\n<P>I arbejdsgruppens overvejelser vil endvidere indgå spørgsmålet om  \r\n\r\n etablering af et fælles lovgrundlag for og administration af  \r\n\r\n ophørsordningerne for jordbrugere og erhvervsfiskere. </P>  \r\n\r\n<P>Ordningerne søges iværksat med virkning fra 1. januar 1994. </P>  \r\n\r\n<P>Jeg kan endelig oplyse, at regeringen har til hensigt at fremlægge forslag  \r\n\r\n om revision af landbrugsloven, bl.a. med henblik på at sikre en styrkelse af  \r\n\r\n fortrinsretten, i begyndelsen af folketingssamlingen 1993-94. </P>  \r\n\r\n<P>Med venlig hilsen </P>  \r\n\r\n<P>Bjørn Westh </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/07/1993"
        },
        {
            "displayName": "Accession",
            "displayValue": "199214K00190"
        },
        {
            "displayName": "Entydig dokumentidentifikation",
            "displayValue": "CL006717"
        },
        {
            "displayName": "Dato for førstegangsindlæggelse",
            "displayValue": "02/07/1993"
        },
        {
            "displayName": "Dato for indlæggelse",
            "displayValue": "02/07/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "190"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}