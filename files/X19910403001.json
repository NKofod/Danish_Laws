{
    "id": 35239,
    "title": "Boligstøtte - Betaling af beboerindskud ",
    "documentTypeId": "230",
    "isSagsforlobPeriodValid": false,
    "shortName": "AFG nr 4030 af 26/03/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Amtsankenævnet besluttede at pålægge Hvidovre Kommune at yde klager  \r\n\r\n lån til betaling af beboerindskud efter boligstøttelovens § 49, stk. </I>  \r\n\r\n</P>  \r\n\r\n<P> <I>1, idet klagerens bolig ikke blev anset for et enkeltværelse omfattet  \r\n\r\n af boligstøttelovens § 49, stk. 2. </I> </P>  \r\n\r\n<P> <I>Nævnet lagde vægt på, at klagerens bolig faktisk opfyldte de krav, der  \r\n\r\n i medfør af boligstøttelovens § 8 stilles for ydelse af boligstøtte og dermed  \r\n\r\n for at anse boligen for en lejlighed i lovens forstand, og at der herefter  \r\n\r\n ikke var grundlag for ikke at anse boligen for at være en lejlighed i  \r\n\r\n relation til støtte til betaling af indskud i medfør af lovens § 49, idet den  \r\n\r\n almindelige bestemmelse i lovens § 8 må anses at vedrøre boligstøtte i medfør  \r\n\r\n af samtlige kapitler i boligstøtteloven. Det forhold, at beboerindskud i  \r\n\r\n almennyttigt boligbyggeri er et led i boligafdelingens finansiering, kunne  \r\n\r\n heroverfor ikke tillægges væsentlig betydning. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Boligstøtte - Betaling af beboerindskud </H1>  \r\n\r\n<P></P>  \r\n\r\n<BR>  \r\n\r\n I brev af 27/8-90 har ovennævnte klaget over Hvidovre kommunes afslag på  \r\n\r\n ansøgning om kommunal støtte til betaling af beboerindskud til boligen  \r\n\r\n<P>Klageren har som begrundelse for klagen anført, at den bolig, han pr.  \r\n\r\n 1/7-90 har fået tildelt, indeholder 1 opholdsværelse, 1 badeværelse samt en  \r\n\r\n entre, der indeholder køkkenvask med afløb, varmt og koldt vand, køkkenbord  \r\n\r\n og skabe samt 2 kogeplader. Han er derfor af den opfattelse, at boligen i  \r\n\r\n boligstøttemæssig forstand ikke kan betegnes som enkeltværelse, hverken hvad  \r\n\r\n angår ydelse af boligsikring eller ydelse af lån til beboerindskud. I en  \r\n\r\n supplerende udtalelse, modtaget af amtsankenævnet 1/10-90, har klageren  \r\n\r\n citeret udtalelser fra ansatte i henholdsvis Boligselskabet Ungbo, som  \r\n\r\n administrerer boligerne, Glostrup Boligselskab, som ejer disse, samt fra  \r\n\r\n Hvidovre kommunes tekniske forvaltning, hvoraf fremgår, at der synes at  \r\n\r\n herske stor usikkerhed med hensyn til, dels hvornår køkkenindretningen er  \r\n\r\n sket, eller om den evt. har eksisteret siden boligernes opførelse i 1979,  \r\n\r\n dels om hvilke oplysninger de involverede boligselskaber og kommunens  \r\n\r\n tekniske forvaltning har været i besiddelse af og haft registreret om  \r\n\r\n boligens faktiske indretning. </P>  \r\n\r\n<P>Amtsankenævnet har den 5/9-90 modtaget klagen fra kommunen med en  \r\n\r\n udtalelse og kopi af sagens akter samt 15/10-90 en supplerende udtalelse med  \r\n\r\n diverse bilag i anledning af klagerens skrivelse af 1/10-90. </P>  \r\n\r\n<P>Det fremgår af sagen, at Hvidovre kommune i skrivelse af 3/7-90 oprindelig  \r\n\r\n har meddelt klageren afslag på hans ansøgning om boligsikring med den  \r\n\r\n begrundelse, at der kun ydes boligsikring til lejligheder med selvstændigt  \r\n\r\n køkken, indlagt vand og forsvarligt afløb for spildevand, og i skrivelse af  \r\n\r\n 4/7-90 afslag på klagerens ansøgning om støtte til betaling af boligindskud  \r\n\r\n med den begrundelse, at hans indkomst overstiger grænsen for støtte til  \r\n\r\n værelser, som p.t. er 57.000,- kr. Kommunen oplyste samtidig klager om, at  \r\n\r\n boligen var registreret som enkeltværelse. </P>  \r\n\r\n<P>Klageren ankede 5/7-90 begge kommunens afslag under henvisning </P>  \r\n\r\n<P>til, at den lejede bolig bl.a. indeholder en entre med køkkenvask med  \r\n\r\n afløb, varmt og koldt vand, køkkenbord og skabe samt 2 kogeplader, og derfor  \r\n\r\n opfylder lovens krav om eget køkken, jfr. boligstøttelovens § 8. Klager  \r\n\r\n vedlagde en tegning fra udlejeren Ungbo, hvoraf køkkeninstallationen fremgik.  \r\n\r\n</P>  \r\n\r\n<P>I skrivelse af 13/8-90 meddelte kommunen klageren, at de installationer,  \r\n\r\n der fremgik af den fremsendte tegning, ikke var i overensstemmelse med  \r\n\r\n kommunens oplysninger, hvorfor kommunens bygningsinspektorat var blevet  \r\n\r\n anmodet om at undersøge sagen nærmere, bl.a. ved henvendelse til såvel Ungbo  \r\n\r\n som Glostrup Boligselskab, der ejer bebyggelsen. På grundlag af den  \r\n\r\n fremsendte tegning ville kommunen imidlertid anse de kvalitetsmæssige  \r\n\r\n betingelser for boligsikring for opfyldt, og klageren fik derfor bevilget  \r\n\r\n boligsikring med virkning fra lejemålets begyndelse 1/7-90. </P>  \r\n\r\n<P>Komnunen meddelte samtidig, at man fastholdt det tidligere givne afslag på  \r\n\r\n lån til beboerindskud, fremdeles under henvisning til, at klagerens indkomst  \r\n\r\n overstiger 57.000,- kr., som er grænsen for ydelse af indskudslån til de i  \r\n\r\n boligstøttelovens § 49 nævnte enkeltværelser. </P>  \r\n\r\n<P>I kommunens udtalelse af 4/9-90 til nævnet om sagen oplyses det, at  \r\n\r\n årsagen til begge afslag oprindelig var, at det af kommunens bygnings- og  \r\n\r\n boligregister fremgik, at der var tale om et enkeltværelse uden selvstændigt  \r\n\r\n køkken, hvilket ligeledes fremgik af en tidligere fremsendt tegning fra  \r\n\r\n ejendommens ejer (Glostrup Boligselskab) om boligens indretning. </P>  \r\n\r\n<P>Årsagen til at man efter klagerens indsigelse besluttede at yde  \r\n\r\n boligsikring var den af klageren fremsendte tegning, som dokumenterede, at  \r\n\r\n boligen faktisk opfylder boligstøttelovgivningens kvalitetskrav, hvorfor  \r\n\r\n boligsikring ikke kan nægtes, uanset at boligen ikke er registreret som  \r\n\r\n selvstændig bolig. </P>  \r\n\r\n<P>Årsagen til at kommunen har fastholdt afslaget på lån til indskud er, at  \r\n\r\n kommunen anser beboerindskuddet for at have sammenhæng med et byggeris  \r\n\r\n opførelse og finansiering, hvorfor en bolig, der oprindelig er opført og  \r\n\r\n finansieret som enkeltværelse, efter kommunens opfattelse, fortsat må  \r\n\r\n betragtes som enkeltværelse i forbindelse med støtte til betaling af  \r\n\r\n beboerindskud, uanset at der senere er foretaget en ændring af boligens  \r\n\r\n indretning. </P>  \r\n\r\n<P>Som dokumentation for at de pågældende boliger oprindelig er blevet opført  \r\n\r\n og finansieret som enkeltværelser, har kommunen bl.a. henvist til fremsendt  \r\n\r\n materiale, herunder en oprindelig tegning, vedrørende alle 3 byggeetaper,  \r\n\r\n hvoraf dette fremgår. </P>  \r\n\r\n<P>Amtsankenævnets sekretariat har ved skrivelse af 10/1-91 indhentet en  \r\n\r\n vejledende udtalelse om sagens principielle spørgsmål hos Bygge- og  \r\n\r\n Boligstyrelsen. Bygge- og Boligstyrelsen har den 27/2-91 tilkendegivet, at  \r\n\r\n det er Styrelsens opfattelse, at ansøgning om lån til betaling af  \r\n\r\n beboerindskud skal vurderes i henhold til bestemmelserne om lejligheder, jfr.  \r\n\r\n boligstøttelovens § 49, stk. 1. </P>  \r\n\r\n<P>Der henvises til boligstøttelovens § 8 og § 49 samt i tilslutning hertil  \r\n\r\n Boligstyrelsens vejledning af 22/10-87, pkt. 5.1, 5.2-5.3 og 16.4. </P>  \r\n\r\n<P>Lovgrundlaget er vedlagt i kopi til klagers orientering. </P>  \r\n\r\n<P>Amtsankenævnet har behandlet sagen i et møde afholdt den 22. marts 1991 og  \r\n\r\n truffet følgende </P>  \r\n\r\n<P> AFGØRELSE: </P>  \r\n\r\n<P>Nævnet besluttede at pålægge Hvidovre kommune at yde klageren lån til  \r\n\r\n betaling af beboerindskud efter boligstøttelovens § 49, stk. 1, idet  \r\n\r\n klagerens bolig ikke kan anses for et enkeltværelse omfattet af  \r\n\r\n boligstøttelovens § 49, stk. 2. </P>  \r\n\r\n<P>Nævnet har herved lagt vægt på, at klagerens bolig faktisk opfylder de  \r\n\r\n krav, der i medfør af boligstøttelovens § 8 stilles for ydelse af boligstøtte  \r\n\r\n og dermed for at anse boligen for en lejlighed i lovens forstand. Der findes  \r\n\r\n herefter ikke grundlag for ikke at anse boligen for at være en lejlighed i  \r\n\r\n relation til støtte til betaling af indskud i medfør af lovens § 49, idet den  \r\n\r\n almindelige bestemmelse i boligstøttelovens § 8 må anses at vedrøre  \r\n\r\n boligstøtte i medfør af samtlige kapitler i boligstøtteloven. </P>  \r\n\r\n<P>Det forhold, at beboerindskud i almennyttigt boligbyggeri er et led i  \r\n\r\n boligafdelingens finansiering, kan her over for ikke tillægges væsentlig  \r\n\r\n betydning. </P>  \r\n\r\n<P>Det bemærkes, at der er adgang til aktindsigt i overensstemmelse med  \r\n\r\n reglerne i forvaltningsloven og offentlighedsloven. </P>  \r\n\r\n<P>Amtsankenævnets afgørelse er endelig, men Bygge- og Boligstyrelsen har  \r\n\r\n mulighed for at optage principielle sager til behandling. Frist for anmodning  \r\n\r\n herom er 4 uger. </P>  \r\n\r\n<P>Klagevejledning vedlagt til klager. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19910403001"
        },
        {
            "displayName": "Entydig dokumentidentifikation",
            "displayValue": "CA003174"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "4030"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "26/03/1991"
        },
        {
            "displayName": "Administrerende myndighed",
            "displayValue": "Amtsankenævnet Københavns Amt"
        },
        {
            "displayName": "Ressortministeriets journalnummer",
            "displayValue": "230-110-90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}