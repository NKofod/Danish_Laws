{
    "id": 32307,
    "title": "Midlertidig inddragelse af tilladelse til lokal radiovirksomhed ",
    "documentTypeId": "240",
    "isSagsforlobPeriodValid": false,
    "shortName": "KEN nr 26050 af 17/03/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Nævnet har inddraget radioens sendetilladelse med den begrundelse, at  \r\n\r\n radioen har overtrådt reklamereglerne. Udvalget tiltrådte nævnets vurdering  \r\n\r\n af, at der er tale om overtrædelse af reklamereglerne, der kunne begrunde en  \r\n\r\n inddragelse. Udvalget traf afgørelse om at inddrage radioens sendetilladelse  \r\n\r\n i 14 dage. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Midlertidig inddragelse af tilladelse til lokal  \r\n\r\n radiovirksomhed </H1>  \r\n\r\n<P></P>  \r\n\r\n<BR>  \r\n\r\n<P>Udvalget vedr. Lokal Radio og TV har på sit møde den 17. marts 1992  \r\n\r\n behandlet en klage af 15. januar 1992 fra advokat Bjarke Vejby, Bech-Bruun  \r\n\r\n &amp; Trolle, mandatar for Radio 2 + 4, Århus, over midlertidig inddragelse  \r\n\r\n af radioens sendetilladelse til lokalradiovirksomhed i 14 dage. Afgørelse er  \r\n\r\n truffet af nævnet i Århus og meddelt i skrivelse af 12. december 1992.  \r\n\r\n Udvalget vedr. Lokal Radio og Fjernsynsvirksomhed har behandlet sagen på  \r\n\r\n grundlag af følgende oplysninger: I nævnets redegørelse af 12. december 1991  \r\n\r\n hedder det, at efter af gennemlytning af radioens registreringsbånd for den  \r\n\r\n 17. og 18. november 1991, har nævnet konstateret, at udsendelsen den 18.  \r\n\r\n november 1991 kl. 00.00 - 06.00 består af 4-5 indslag af 3-6 minutters  \r\n\r\n varighed med en kort reklame mellem hver. Indslagene gentages 3-4 gange i  \r\n\r\n hver af de aflyttede timer. Nævnet bemærker uddybende, at i et af indslagene  \r\n\r\n fremhæves gentagne gange firmaets navn og telefonnummer og firmaets produkt  \r\n\r\n beskrives i meget rosende vendinger. Indslaget varer 6 minutter og 40  \r\n\r\n sekunder og afspilles 3 gange pr. time dvs. 18 gange på 6 timer. Herudover  \r\n\r\n bruges 10-12 reklameblokke af 15-30 sekunders varighed i hver time. Nævnet  \r\n\r\n finder, at radioen derfor har overtrådt de gældende reklameregler. Nævnet  \r\n\r\n bemærker samtidig, at radioen heller ikke overholder de af nævnet godkendte  \r\n\r\n programplaner for radioens natudsendelser, der skulle indeholde musik afbrudt  \r\n\r\n af hilsner og konkurrencer. Dette forhold har imidlertid ikke været inddraget  \r\n\r\n i nævnets afgørelse. Nævnet vurderer overtrædelsen af reklamereglen for at  \r\n\r\n være mindre grov, men da udsendelsen gentages 3 gange i timen igennem 6  \r\n\r\n timer, må overtrædelsen ud fra en samlet vurdering anses for at være så  \r\n\r\n tilpas grov, hvorfor nævnets beslutning om midlertidig inddragelse af  \r\n\r\n radioens sendetilladelse blev truffet. I klagers skrivelse af 15. januar 1992  \r\n\r\n anføres heroverfor, at nævnets anmodning om registreringsbånd ikke har nogen  \r\n\r\n sammenhæng med nævnets efterfølgende afgørelse om overtrædelse af  \r\n\r\n reklamereglerne. Det fremgår af nævnets skrivelse af 4. december 1991, at man  \r\n\r\n søger oplyst, om radioen udnytter den omtalte sendetid, hvorfor klager mener,  \r\n\r\n at nævnets afgørelse bør hjemvises til fornyet behandling under iagttagelse  \r\n\r\n af forvaltningsretlige høringsforeskrifter og under meddelelse af rimelige  \r\n\r\n tidsfrister for besvarelse af spørgsmål fra nævnet. I øvrigt bestrider  \r\n\r\n klager, at de nævnte udsendelser indeholder en overtrædelse af  \r\n\r\n reklamereglerne. I nævnets udtalelse af 6. februar 1992 fastholdes  \r\n\r\n beslutningen om midlertidig inddragelse. I øvrigt anfører nævnet, at  \r\n\r\n behandlingen af sagen har fulgt den almindelige praksis på området og er i  \r\n\r\n overensstemmelse med forvaltningslovens krav, og at klager i øvrigt  \r\n\r\n sammenblander sagen om inddragelse med en løbende diskussion mellem nævnet og  \r\n\r\n radioen om udnyttelsen af den tildelte sendetid om natten. Udvalget vedr.  \r\n\r\n Lokal Radio og TV udtalte herefter: Under hensyn til, at klageren under  \r\n\r\n behandlingen for udvalget har haft mulighed for at korrigere eventuelle fejl  \r\n\r\n i det faktiske grundlag, der har været lagt til grund for nævnets afgørelse,  \r\n\r\n findes der - da væsentlige korrektioner ikke er fremkommet - ikke at være  \r\n\r\n grundlag for en hjemvisning af sagen. Under hensyn til, at det faktiske  \r\n\r\n grundlag for nævnets sagsbehandling er fuldt oplyst, og den betydning, der i  \r\n\r\n disse sager må lægges på, at afgørelser ikke forhales, således at en reaktion  \r\n\r\n ikke får virkning i en tilladelsesperiode, har udvalget ikke fundet  \r\n\r\n tilstrækkeligt grundlag for nu at udsætte sagen for at give advokaten  \r\n\r\n lejlighed til at komme med indlæg om sagens realitet. Advokaten har været  \r\n\r\n bekendt med udvalgets sædvanlige fremgangsmåde, hvorefter der, efter at  \r\n\r\n klageren er gjort bekendt med nævnets høringssvar, går mindst 10 dage inden  \r\n\r\n udvalget træffer sin afgørelse. Udvalget tiltræder, at der er tale om  \r\n\r\n overtrædelse af reklamereglerne. Udvalget finder ikke grundlag for at  \r\n\r\n tilsidesætte det af nævnet udøvede skøn, hvorefter overtrædelserne er  \r\n\r\n tilstrækkeligt grove til at begrunde en inddragelse af sendetilladelsen i 14  \r\n\r\n dage. Udvalget træffer herefter følgende afgørelse: Der kan ikke gives  \r\n\r\n klageren medhold. Sendetilladelsen inddrages for resten af indeværende  \r\n\r\n sendetilladelses periode, der løber til 1. april 1992. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19922605025"
        },
        {
            "displayName": "Entydig dokumentidentifikation",
            "displayValue": "CA000218"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26050"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "17/03/1992"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "91.6125-16"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}