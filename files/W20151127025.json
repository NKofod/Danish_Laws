{
    "id": 176621,
    "title": "Pressenævnets kendelse i sag nr. 15-70-00889",
    "documentTypeId": "240",
    "isSagsforlobPeriodValid": true,
    "shortName": "KEN nr 11270 af 14/12/2015",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 15-70-00889</p>\r\n<div class=\"Resume\">\r\n   <p class=\"TekstGenerel\">Erhvervsfisker får ikke behandlet klage over indslag om lystfiskeri</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">TV 2 Fyn bragte et indslag om elfiskeri. En erhvervsfisker klagede blandt andet med den begrundelse, at han som erhvervsfisker og licensbetaler har en personlig og erhvervsmæssig interesse i sagen. Pressenævnet afviser at behandle klagen, da erhvervsfiskeren ikke er omtalt i indslaget og derfor ikke har retlig interesse.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Pressenævnets begrundelse og afgørelse:</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det er en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have interesse i det emne, der er behandlet.</p>\r\n   <p class=\"TekstGenerel\">Klagen til Pressenævnet er indgivet af [Klager] personligt. Henset til, at [Klager] hverken direkte eller indirekte personligt er nævnt i indslaget om elfiskeri, kan han ikke anses for at have en sådan retlig interesse, at der er grundlag for at behandle klagen. Det forhold, at han er fisker og licensbetaler, kan ikke føre til et andet resultat. Klagen afvises herefter, jf. medieansvarsloven § 43, stk. 2, nr. 2.</p>\r\n   <p class=\"TekstGenerel\">\r\n   </p>\r\n</div>\r\n<p>[Klager] har klaget over indslaget <span class=\"Italic\">”FYN LIVE: EL-FISKERI” </span>bragt den 18. november 2015 på TV 2 FYN, idet han mener, at god presseskik er tilsidesat.</p>\r\n<p>\r\n</p>\r\n<p>\r\n   <span class=\"Italic\">Af indslaget fremgår følgende:</span>\r\n</p>\r\n<p>\r\n   <span class=\"Italic\">”Speak: […] Arbejdet udføres i flere tilfælde af frivillige.</span> <span class=\"Italic\">Vandpleje Fyn, der er en sammenslutning af de fynske lystfiskerforeninger, har en såkaldt ’grusbande’ […].</span> <span class=\"Italic\">Mens det er Vandpleje Fyn og kommunen, der hver har bidraget med 10.000 kroner.</span> <span class=\"Italic\">[…]”</span></p>\r\n<p>\r\n</p>\r\n<p>[Klager] har til støtte for klagen blandt andet anført, at han som erhvervsfisker og licensbetaler både har en personlig og erhvervsmæssig interesse i sagen. Klagen indgiver han på egne vegne og ikke på vegne af en forening.</p>\r\n<p>[Klager] har videre anført, at han kan dokumentere, at indslaget er vildledende. TV 2 FYN omtaler et lystfiskeriprojekt, der helt åbenlyst er støttet i strid med gældende EU-regler. EU-midlerne skulle i stedet støtte det erhvervsmæssige fiskeri. Ved omtalen støtter TV 2 FYN misbruget. Pressenævnet har ved kendelse af 20. august 2015 i sag nr. 15-70-00814, kendelse af 20. august 2015 i sag nr. 15-70-00822 og ved kendelse af 18. september 2015 i sag nr. 15-70-00850 fundet, at han ikke har retlig interesse i projektet. Det er han fortsat uenig i.</p>\r\n<p>\r\n</p>\r\n<p>\r\n   <span class=\"Bold\">Pressenævnets formand udtaler:</span>\r\n</p>\r\n<p>Det er en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have interesse i det emne, der er behandlet.</p>\r\n<p>Klagen til Pressenævnet er indgivet af [Klager] personligt. Henset til, at [Klager] hverken direkte eller indirekte personligt er nævnt i indslaget om elfiskeri, kan han ikke anses for at have en sådan retlig interesse, at der er grundlag for at behandle klagen. Det forhold, at han er fisker og licensbetaler, kan ikke føre til et andet resultat. Klagen afvises herefter, jf. medieansvarsloven § 43, stk. 2, nr. 2.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/12/2015"
        },
        {
            "displayName": "Accession",
            "displayValue": "W20151127025"
        },
        {
            "displayName": "Entydig dokumentidentifikation",
            "displayValue": "AA009403"
        },
        {
            "displayName": "Dato for indlæggelse",
            "displayValue": "17/12/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11270"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "14/12/2015"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "15-70-00889"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}