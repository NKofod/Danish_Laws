{
    "id": 177216,
    "title": "Forslag til folketingsbeslutning om nedsættelse af en arbejdsgruppe til udarbejdelse af modeller for karensperioder for ministres ansættelse i lobbyvirksomheder m.v.",
    "documentTypeId": "480",
    "isSagsforlobPeriodValid": true,
    "shortName": "2015/1 BSF 57",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 26. januar 2016 af Pernille Skipper (EL), Stine Brix (EL), Pelle Dragsted (EL), Eva Flyvholm (EL), Maria Reumert Gjerding (EL), Henning Hyllested (EL), Christian Juhl (EL), Rune Lund (EL), Søren Egge Rasmussen (EL), Johanne Schmidt-Nielsen (EL), Jakob Sølvhøj (EL), Søren Søndergaard (EL), Finn Sørensen (EL) og Nikolaj Villumsen (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om nedsættelse af en arbejdsgruppe til udarbejdelse af modeller for karensperioder for ministres ansættelse i lobbyvirksomheder m.v.</p>\r\n<p class=\"NormalInd\">Folketinget pålægger regeringen at nedsætte en hurtigtarbejdende arbejdsgruppe med henblik på udarbejdelse af en eller flere modeller for indførelse af en såkaldt karensperiode for tidligere ministre, hvor disse ved lov afskæres fra ansættelse hos lobbyvirksomheder og lign. Modellerne skal tage udgangspunkt i erfaringer indhentet fra andre lande.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslaget pålægger regeringen at nedsætte en arbejdsgruppe, der skal udarbejde forslag til forskellige modeller for indførelse af en lovbestemt karensperiode for ministre, der skifter til job i lobbyvirksomheder og lign., som de har haft en relation til i deres arbejde som ministre.</p>\r\n<p class=\"NormalInd\">Baggrunden for forslaget er flere eksempler på tidligere ministre, der er gået enten direkte fra posten som minister, eller næsten direkte, til en stilling i en lobbyvirksomhed, som de har haft en direkte relation til i deres  hverv som minister.</p>\r\n<p class=\"NormalInd\">Eksemplerne er mange. Gitte Lillelund Bech (V) gik fra at være forsvarsminister til at forsøge at sælge de kampfly, som hun i øvrigt selv havde besluttet skulle købes i sin tid som forsvarsminister. Karen Hækkerup (S) gik fra at være fødevareminister (med et kort stop i Justitsministeriet) til at være direktør for landbrugets interesseorganisation, Landbrug &amp; Fødevarer. Den tidligere statsminister Anders Fogh Rasmussen (V) blev hyret til at hjælpe investeringsbanken Goldman Sachs med at åbne døre ind til hans gamle venner i regeringskontorerne, og senest har tidligere finansminister Bjarne Corydon (S) fået job hos konsulentvirksomheden McKinsey &amp; Company, som udførte opgaver for millioner for staten, mens Corydon var finansminister.</p>\r\n<p class=\"NormalInd\">Lobbyister er ikke hyret til at hjælpe politikere med det objektivt bedste for samfundet. De er hyret af private firmaer eller organisationer til at forsøge at påvirke politikere i en for deres kunde fordelagtig retning. De har deres arbejdsgiveres økonomiske interesser for øje. Lobbyisme betyder rent ud sagt, at pengestærke organisationer og virksomheder forsøger at købe sig til indflydelse på afgørende beslutninger.</p>\r\n<p class=\"NormalInd\">På den anden side af bordet sidder politikeren, som er valgt til at varetage vælgernes og samfundets interesser – interesser, som langtfra altid er de samme som lobbyisternes. Og derfor er det en sammenblanding af modsatrettede interesser, når en politiker skifter fra den ene side af bordet til den anden.</p>\r\n<p class=\"NormalInd\">Det kan føre til tvivl om, om politikeren har handlet og handler for sin egen karrieres skyld eller for fællesskabets skyld – eller til direkte mistanke om korruption. Uanset om der er hold i det eller ej, skaber selve mistanken både mistillid og politikerlede og dermed dårligere kår for demokratiet.</p>\r\n<p class=\"NormalInd\">Derfor mener forslagsstillerne, at der skal indføres en karensperiode på minimum 2 år, som man har i forskellige udformninger i andre lande. For at sikre, at den endelige politiske beslutning om en karensperiode kan træffes på det bedst mulige grundlag, foreslås imidlertid, at der i første omgang nedsættes en arbejdsgruppe til at udarbejde mulige modeller.</p>\r\n<p class=\"NormalInd\">Ifølge Transparency International har både Spanien, Storbritannien, Portugal, Tjekkiet og flere andre europæiske lande en form for karensperiode. For at opnå den bedst mulige løsning foreslås derfor, at arbejdsgruppen indhenter erfaringer fra andre lande og udarbejder de forskellige modeller på baggrund af disse. Foreslagsstillerne forventer, at arbejdsgruppen vil kunne færdiggøre sit arbejde inden for 2 år fra nedsættelsen.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Pernille Skipper </span>(EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om nedsættelse af en arbejdsgruppe til udarbejdelse af modeller for karensperioder for ministres ansættelse i lobbyvirksomheder m.v.</p>\r\n<p class=\"ForslagsNummer\">(Beslutningsforslag nr. B 57)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2015/1 BF 57",
            "stateLabel": "Forkastet",
            "references": [
                {
                    "shortName": "2015/1 BSF 57",
                    "title": "Forslag til folketingsbeslutning om nedsættelse af en arbejdsgruppe til udarbejdelse af modeller for karensperioder for ministres ansættelse i lobbyvirksomheder m.v.",
                    "presentationName": "Beslutningsforslag som fremsat",
                    "documentTypeId": 480,
                    "documentId": 177216,
                    "eliUri": "/eli/ft/20151BB00057",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20151/beslutningsforslag/b57/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "27/01/2016"
        },
        {
            "displayName": "Accession",
            "displayValue": "20151BB00057"
        },
        {
            "displayName": "Entydig dokumentidentifikation",
            "displayValue": "AX018239"
        },
        {
            "displayName": "Dato for førstegangsindlæggelse",
            "displayValue": "27/01/2016"
        },
        {
            "displayName": "Dato for indlæggelse",
            "displayValue": "27/01/2016"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "57"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}