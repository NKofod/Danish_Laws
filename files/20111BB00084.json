{
    "id": 141597,
    "title": "Forslag til folketingsbeslutning om at sidestille skibsbevaring med bygningsbevaring",
    "documentTypeId": "480",
    "isSagsforlobPeriodValid": true,
    "shortName": "2011/1 BSF 84",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 25. april 2012 af Alex Ahrendtsen (DF), Kristian Thulesen Dahl (DF), Pia Kjærsgaard (DF), Morten Marinus (DF), Karin Nødgaard (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at sidestille skibsbevaring med bygningsbevaring</p>\r\n<p>Folketinget pålægger regeringen i indeværende folketingsår at iværksætte tiltag, der i højere grad sidestiller skibsbevaring med bygningsbevaring. Der skal herunder omprioriteres midler til fordel for Skibsbevaringsfonden og gives muligheder for fritagelse for visse afgifter m.v. på skibsbevaringsområdet på linje med, hvad der eksisterer på bygningsbevaringsområdet i dag.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>Bevaringsværdige skibe er en anerkendt del af Danmarks kulturarv. Siden 1990 har skibsbevaring været støttet af staten gennem Skibsbevaringsfonden, der yder rente- og afdragsfrie lån til private skibsejere, så de kan vedligeholde og restaurere den sejlende danske kulturarv.</p>\r\n<p>Skibsbevaringsområdet modtager en årlig bevilling på 3,5 mio. kr. (2011) til Skibsbevaringsfonden gennem kulturministerens tips- og lottomidler. Beløbet er gennem årene kun blevet reguleret ganske lidt. Således var bevillingen i 1994 på 3 mio. kr. årligt.</p>\r\n<p>Skibsbevaringsfondens budget er så stramt, at det er næsten umuligt at planlægge større vedligeholdelsesopgaver. Det skyldes, at uforudsete opgaver tit standser arbejdet. Når man har igangsat vedligeholdelsesarbejdet på et skib og trukket det på bedding, er man nødt til at fuldføre det. Det er ikke muligt at sætte det i bero og afvente flere midler.</p>\r\n<p>En lang række af de større bevaringsværdige skibe har hidtil tjent til deres eget vedligehold ved at udføre chartersejladser, men finanskrisen har været ødelæggende, og flere rederier er gået ned. Følgerne har været, at flere gamle skibe er blevet solgt på tvangsauktion til udlandet.</p>\r\n<p>Det er vigtigt, at der er statslige tilskud til skibsbevaring. For det første er det en væsentlig del af den danske kulturarv. For det andet viser erfaringen, at et lånetilskud fra Skibsbevaringsfonden tit gør det muligt for den private skibsejer også at få del i private fondsmidler til arbejdet.</p>\r\n<p>Derfor bør skibsbevaringsområdet i højere grad ligestilles med bygningsbevaringsområdet. Sidstnævnte har langt flere midler og nyder godt af forskellige fradragsordninger og fritagelse fra afgifter, som de private ejere kan gøre brug af.</p>\r\n<p>På skibsbevaringsområdet vil skattemæssige lempelser for bevaringsværdige charterskibe og fritagelse for synsafgifter og forsikringsafgifter medvirke til at gøre det lettere økonomisk at bevare den sejlende kulturarv i Danmark.</p>\r\n<p>\r\n   <span style=\"font-style:italic\">Økonomiske konsekvenser</span>\r\n</p>\r\n<p>Det foreslås, at Kulturministeriet igangsætter forhandlinger med Skibsbevaringsfonden om at omprioritere midler til fordel for skibsbevaring, herunder undersøger muligheden for at overdrage en mindre procentdel af aktierne i Skibskredit Danmark A/S til Skibsbevaringsfonden, sådan som Folketinget også gjorde det i 2005, hvor ca. 10 pct. af aktiekapitalen blev overdraget til Den Danske Maritime Fond.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span style=\"font-weight:bold\">Alex Ahrendtsen </span>(DF)</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at sidestille skibsbevaring med bygningsbevaring.</p>\r\n<p class=\"ForslagsNummer\">(Beslutningsforslag nr. B 84)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2011/1 BF 84",
            "stateLabel": "Bortfaldet",
            "references": [
                {
                    "shortName": "2011/1 BSF 84",
                    "title": "Forslag til folketingsbeslutning om at sidestille skibsbevaring med bygningsbevaring",
                    "presentationName": "Beslutningsforslag som fremsat",
                    "documentTypeId": 480,
                    "documentId": 141597,
                    "eliUri": "/eli/ft/20111BB00084",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20111/beslutningsforslag/b84/index.htm"
                },
                {
                    "shortName": "2011/1 BRB 84",
                    "title": "Beretning om Forslag til folketingsbeslutning om at sidestille skibsbevaring med bygningsbevaring",
                    "presentationName": "Beretning over beslutningsforslag",
                    "documentTypeId": 510,
                    "documentId": 142653,
                    "eliUri": "/eli/ft/20111EB00941",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "26/04/2012"
        },
        {
            "displayName": "Accession",
            "displayValue": "20111BB00084"
        },
        {
            "displayName": "Entydig dokumentidentifikation",
            "displayValue": "AX013953"
        },
        {
            "displayName": "Dato for førstegangsindlæggelse",
            "displayValue": "26/04/2012"
        },
        {
            "displayName": "Dato for indlæggelse",
            "displayValue": "26/04/2012"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "84"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}