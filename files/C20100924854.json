{
    "id": 131958,
    "title": "Skrivelse med orientering om vedtagelse af lovforslag om ændring af lov om aktiv socialpolitik \\nTil samtlige kommuner m.fl.",
    "documentTypeId": "200",
    "isSagsforlobPeriodValid": true,
    "shortName": "SKR nr 9248 af 12/05/2010",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse med orientering om vedtagelse af lovforslag om ændring af lov om aktiv socialpolitik </p>\n      <p class=\"UnderTitel2\">Til samtlige kommuner m.fl.</p>\n      <p class=\"TekstV\">Folketinget har vedtaget et lovforslag, der betyder, at modtagelsen af et skattefrit soldaterlegat ikke får betydning for beregningen af kontant- eller starthjælp.</p>\n      <p class=\"TekstV\">L 150 A Forslag til lov om ændring af ligningsloven, skattekontrolloven og lov om aktiv social politik (Fradrag for private donationer til forskning m.v.) er vedtaget af Folketinget ved 3. behandlingen den 11. maj 2010.</p>\n      <p class=\"TekstV\">Loven som vedtaget ved 3. behandlingen kan ses på Folketingets hjemmeside <span class=\"Underline\">www.ft.dk</span>, hvor lovforslaget med bemærkninger også kan ses.</p>\n      <p class=\"TekstV\">Ved lov nr. 1279 af 16. december 2009 om ændring af ligningsloven (Skattefrihed for soldaterlegater) blev der med ligningslovens § 7, nr. 30, indført skattefrihed for legater uddelt til støtte for danske soldater og civile, der er udsendt eller har været udsendt på tjeneste af den danske stat på militære operationer i udlandet til afhjælpning af skader, som de har fået under eller som følge af disse missioner. Ligeledes blev der indført skattefrihed for legater uddelt til støtte for de udsendtes pårørende, hvis den udsendte er omkommet i forbindelse med tjenesten i udlandet eller er blevet fysisk eller psykisk skadet, og har brug for særlig støtte fra sine nærmeste.</p>\n      <p class=\"TekstV\">Formålet med ændringen af lov om aktiv socialpolitik er at sikre, at modtagelsen af et soldaterlegat efter ligningslovens § 7, nr. 30, ikke skal påvirke tildeling af kontant- eller starthjælp.</p>\n      <p class=\"TekstV\">Med vedtagelsen af lovforslaget, er der derfor i lov om aktiv socialpolitiks § 14, stk. 5, og § 33, stk. 1, nr. 4, indsat hjemmel til, at en kommune skal se bort fra formue og indtægter, der stammer fra legater udbetalt og fritaget fra beskatning efter ligningslovens § 7, nr. 30.</p>\n      <p class=\"TekstV\">En kommune kan i forbindelse med oplysning af sagen stille krav om dokumentation for udbetaling af et legat og i den forbindelse undersøge, om det udbetalte legat er omfattet af ligningslovens § 7, nr. 30, evt. ved at tage kontakt til skattemyndighederne.</p>\n      <p class=\"TekstV\">Da skattefriheden for soldaterlegater efter ligningslovens § 7, nr. 30, har virkning fra og med indkomståret 2009, har ændringerne i lov om aktiv socialpolitik ligeledes virkning fra og med den 1. januar 2009.</p>\n      <p class=\"TekstV\">Kommunerne skal tage eventuelle sager op til fornyet vurdering som følge af, at forslaget tillægges tilbagevirkende kraft. Da det imidlertid vil være vanskeligt at finde de konkrete sager frem, afhjælpes dette ved, at Arbejdsmarkedsstyrelsen samtidig med udsendelse af dette orienteringsbrev har anmodet de fonde m.v., som uddeler til persongruppen, om at rette henvendelse til samtlige legatmodtagere i perioden fra 1. januar 2009 til lovforslagets ikrafttræden 1. juni 2010.</p>\n      <p class=\"TekstV\">Herudover vil Forsvarsministeriet også informere om de nye regler.</p>\n      <p class=\"TekstV\">Kontaktpersoner i Arbejdsmarkedsstyrelsen, fuldmægtig Anne Louise Hennings og fuldmægtig Birgitte S. Staffeldt, telefon 35 28 81 00.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Arbejdsmarkedsstyrelsen, den 12. maj 2010</P><P CLASS=SIGN1 ALIGN=\"CENTER\">Kirsten Brix Pedersen</P><P CLASS=SIGN2 ALIGN=\"RIGHT\"></P></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/06/2010"
        },
        {
            "displayName": "Accession",
            "displayValue": "C20100924854"
        },
        {
            "displayName": "Entydig dokumentidentifikation",
            "displayValue": "BE004185"
        },
        {
            "displayName": "Dato for førstegangsindlæggelse",
            "displayValue": "02/06/2010"
        },
        {
            "displayName": "Dato for indlæggelse",
            "displayValue": "02/06/2010"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9248"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "12/05/2010"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}