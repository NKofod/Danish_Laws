{
    "id": 106400,
    "title": "1997 BSF 113   FORSLAG TIL FOLKETINGSBESLUTNING OM ÆNDRING AF KONSTITUERINGSREGLERNE I   DEN KOMMUNALE STYRELSESLOV ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 113",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 113 </P>  \r\n\r\n<P></P>  \r\n\r\n<P>Forslag til folketingsbeslutning om ændring af konstitueringsreglerne i  \r\n\r\n den kommunale styrelseslov </P>  \r\n\r\n<P></P>  \r\n\r\n<P>Fremsat af Poul Nødgaard (DF) Kristian Thulesen Dahl (DF) Ole Donner (DF)  \r\n\r\n Pia Kjærsgaard (DF) </P>  \r\n\r\n<P></P>  \r\n\r\n<P>den 17. februar 1998 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag om at ændre  \r\n\r\n den kommunale styrelseslov, så det gøres umuligt at forrykke fordelingen af  \r\n\r\n borgmesterposter ved grupperinger, der har til hensigt at ændre den  \r\n\r\n borgmesterrepræsentation, som bør følge af det repræsentative demokrati. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Ved det konstituerende møde i Københavns Borgerrepræsentation den 11.  \r\n\r\n december 1997 valgte overborgmester Jens Kramer Mikkelsen at anmelde sig som  \r\n\r\n 1-mandsgruppe, uagtet at han forud for konstitueringen havde været en del af  \r\n\r\n en gruppe på 34 medlemmer. </P>  \r\n\r\n<P>Ved at anmelde to grupper henholdsvis på 33 medlemmer og på 1 medlem  \r\n\r\n opnåede man en forrykkelse af den d'Hondt'ske valgmetode. </P>  \r\n\r\n<P>Valggruppen på 33 medlemmer opnåede ved denne forrykkelse 4  \r\n\r\n udvalgsformænd/borgmestre frem for de 3, den ville have opnået, såfremt Jens  \r\n\r\n Kramer Mikkelsen ikke havde anmeldt sin egen gruppe. </P>  \r\n\r\n<P>Partierne Venstre, Dansk Folkeparti, Det Konservative Folkeparti, Det  \r\n\r\n Radikale Venstre og Solidarisk Alternativ har 21 medlemmer i Københavns  \r\n\r\n Borgerrepræsentation. </P>  \r\n\r\n<P>På baggrund af Jens Kramer Mikkelsens anmeldelse af 1-mandsgruppen har  \r\n\r\n disse 21 medlemmer af Borgerrepræsentationen kun fået 2 borgmesterposter ud  \r\n\r\n af 7. Uden Kramer Mikkelsens &#187;manøvre&#171; ville denne gruppe have fået  \r\n\r\n 3 borgmesterposter. </P>  \r\n\r\n<P>Forslagsstillerne finder, at fremgangsmåden er udemokratisk. Det  \r\n\r\n repræsentative demokrati indebærer, at befolkningens synspunkter bliver  \r\n\r\n repræsenteret nogenlunde matematisk korrekt i de demokratiske institutioner.  \r\n\r\n Jens Kramer Mikkelsens &#187;manøvre&#171; var derfor uheldig, fordi den gav  \r\n\r\n anledning til, at visse af Københavns borgere blev dårligere repræsenteret,  \r\n\r\n end de med rette kunne forvente. Desuden ændrede manøvren hele det  \r\n\r\n beslutningsgrundlag, der var kendt for de politiske partier både før og efter  \r\n\r\n kommunalvalget den 18. november 1997, hvilket kan få uheldige konsekvenser  \r\n\r\n for samarbejdet i Borgerrepræsentationen de kommende fire år. </P>  \r\n\r\n<P>I en klage til indenrigsminister Thorkild Simonsen dateret den 9. december  \r\n\r\n 1997 (bilag 1) redegjorde 21-mandsgruppen for det problematiske i Kramer  \r\n\r\n Mikkelsens manøvre. I svaret på klagen dateret den 11. december 1997 (bilag  \r\n\r\n 2) meddelte indenrigsministeren, at metoden ikke var ulovlig.  \r\n\r\n Forslagsstillerne finder det derfor nødvendigt med nærværende  \r\n\r\n beslutningsforslag for at sikre det repræsentative demokrati i kommunerne.  \r\n\r\n</P>  \r\n\r\n<P>Hvad der yderligere begrunder det helt afgørende i en ændring af  \r\n\r\n regelgrundlaget, er udtalelserne fra borgmester Flemming Knudsen, Århus, til  \r\n\r\n Århus Stiftstidende den 12. december 1997, hvor borgmesteren er citeret for  \r\n\r\n at sige, at han ikke ville bruge Kramer-metoden, idet benyttelsen af denne  \r\n\r\n metode ville have &#187;dræbt samarbejdet i det nye byråd&#171;. Der er  \r\n\r\n naturligvis ingen grund til at have en metode til rådighed, der kan have som  \r\n\r\n konsekvens, at den dræber samarbejdet og i øvrigt forvrider vælgernes  \r\n\r\n afgørelser. </P>  \r\n\r\n<P>Ved en vedtagelse af beslutningsforslaget tilsikres således endvidere  \r\n\r\n efter forslagsstillernes mening, at det politiske miljø på landets rådhuse  \r\n\r\n ikke forpestes på grund af brudte løfter og aftalebrud, som den nuværende  \r\n\r\n mulighed for anmeldelse af 1-mandsgrupper uden tvivl har givet anledning til  \r\n\r\n og sikkert også vil gøre det i fremtiden. </P>  \r\n\r\n<P>I Københavns Borgerrepræsentation ser der ydermere ud til at være flertal  \r\n\r\n for at opfordre Folketinget til at sløjfe muligheden for at benytte det  \r\n\r\n såkaldte &#187;Kramer-trick&#171;. </P>  \r\n\r\n<P>Forslagsstillerne vil under udvalgsbehandlingen af forslaget være meget  \r\n\r\n villige til at drøfte, hvordan ændringerne af regelgrundlaget rent praktisk  \r\n\r\n skal udformes. Det vigtigste for forslagsstillerne er, at hovedsigtet med  \r\n\r\n nærværende forslag opretholdes. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Poul Nødgaard</B> (DF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om ændring af konstitueringsreglerne  \r\n\r\n i den kommunale styrelseslov.</I>  </P>  \r\n\r\n<P>(Beslutningsforslag nr. B 113). </P>  \r\n\r\n<P>Jeg henviser i øvrigt til de bemærkninger, der ledsager  \r\n\r\n beslutningsforslaget, og anbefaler det til Tingets velvillige behandling.  \r\n\r\n</P>  \r\n\r\n<P> <B>Bilag 1</B>  </P>  \r\n\r\n<P> <B>Indenrigsminister Thorkild Simonsen</B>  </P>  \r\n\r\n<P>9. december 1997 </P>  \r\n\r\n<P>Indenrigsministeriet </P>  \r\n\r\n<P>Christiansborg Slotsplads 1 </P>  \r\n\r\n<P>1218 København K </P>  \r\n\r\n<P> <B>HASTER - VIGTIGT</B>  </P>  \r\n\r\n<P> <I>Vedr.: Konstituering i Københavns Kommune</I>  </P>  \r\n\r\n<P>På vegne af partierne Venstre, Dansk Folkeparti, Det Konservative  \r\n\r\n Folkeparti, Det Radikale Venstre og Solidarisk Alternativ retter vi hermed  \r\n\r\n henvendelse til Indenrigsministeriet i anledning af, at der har verseret  \r\n\r\n forlydender om, at Socialdemokratiet i forbindelse med det konstituerende  \r\n\r\n møde i Københavns Borgerrepræsentation på torsdag den 11. ds. kl. 16.00 agter  \r\n\r\n at anvende en taktisk manøvre i forbindelse med konstitueringen, der  \r\n\r\n indebærer, at de forudsætninger, der har været afgørende for Københavns  \r\n\r\n Kommunes valg af styrelsesform i forbindelse med forholdstalvalg af formænd  \r\n\r\n til stående udvalg (borgmestre) er bristet. </P>  \r\n\r\n<P>Under henvisning til de oplysninger, som de ovennævnte partier har kunnet  \r\n\r\n udlede af blandt andet den mediedækning, der har været vedrørende  \r\n\r\n spørgsmålet, synes den procedure, som Socialdemokratiet i København ønsker at  \r\n\r\n anvende i forbindelse med konstitueringen, at være følgende: </P>  \r\n\r\n<P>De ovenfor anførte partier vil i forbindelse med konstitueringen etablere  \r\n\r\n en valggruppe bestående af 21 medlemmer. </P>  \r\n\r\n<P>Denne valggruppe vil ved normal anvendelse af d'Hondt's valgmetode opnå 3  \r\n\r\n udvalgsformænd, ligesom den øvrige valggruppe på 34 medlemmer vil opnå 3  \r\n\r\n udvalgsformænd i tilslutning til den formandspost i økonomiudvalget  \r\n\r\n (overborgmester), som det i hvert fald i øjeblikket ser ud til, at  \r\n\r\n flertalskonstellationen vil få valgt. </P>  \r\n\r\n<P>Vi har imidlertid forstået, at de øvrige 34 medlemmer af Københavns  \r\n\r\n Borgerrepræsentation ikke agter at anmelde sig som en samlet valggruppe, men  \r\n\r\n i stedet vil anmelde 2 valggrupper, en 33 mands gruppe og en 1 mands gruppe  \r\n\r\n bestående af den nuværende overborgmester, Jens Kramer Mikkelsen. </P>  \r\n\r\n<P>Hensigten med denne anmeldelse af valggrupper er, så vidt vi har kunnet  \r\n\r\n konstatere, at opnå en forrykkelse af d'Hondt's valgmetode, således at 33  \r\n\r\n mands gruppen vil opnå i alt 4 udvalgsformænd mod 2 udvalgsformænd til 21  \r\n\r\n mands gruppen. </P>  \r\n\r\n<P> <I>Det gældende regelsæt</I>  </P>  \r\n\r\n<P>Københavns Kommune har i forbindelse med fastlæggelsen af sin  \r\n\r\n styrelsesvedtægt af 12. juni 1997 valgt at anvende den styreform, der  \r\n\r\n traditionelt betegnes som en mellemform mellem et magistratsstyre og et rent  \r\n\r\n udvalgsstyre. </P>  \r\n\r\n<P>Proceduren i forbindelse med valg af udvalgsformænd i forbindelse med  \r\n\r\n denne styreform fremgår af lov om kommunernes styrelse § 65 stk. 3.  \r\n\r\n Bestemmelsen har blandt andet følgende ordlyd: </P>  \r\n\r\n<P> <I>&#187;. . . Ved fordelingen regnes posten som formand for  \r\n\r\n økonomiudvalget som den første af de formandsposter, der kan tilkomme den  \r\n\r\n gruppe inden for kommunalbestyrelsen, til hvilken kommunalbestyrelsens  \r\n\r\n formand hører&#171;.</I>  </P>  \r\n\r\n<P>Det har således ved bestemmelsens affattelse været forudsat, at den  \r\n\r\n valggruppe, som formanden for økonomiudvalget i realiteten tilhører, skal  \r\n\r\n indgå i beregningen af fordelingen af de øvrige formandsposter efter  \r\n\r\n d'Hondt's valgmetode. </P>  \r\n\r\n<P>Ved at anvende den ovenfor skitserede anmeldelse af valggrupper til valget  \r\n\r\n af udvalgsformænd og til de stående udvalg forrykker flertalskonstellationen  \r\n\r\n den forudsatte fordeling. </P>  \r\n\r\n<P>Det er 21 mands gruppens opfattelse, at ordlyden af bestemmelsen i lov om  \r\n\r\n kommunernes styrelse § 65, jf. bemærkningen &#187;tilkomme den gruppe inden  \r\n\r\n for kommunalbestyrelsen, til hvilken kommunalbestyrelsens formand  \r\n\r\n hører&#171;, indebærer en realitetsgrundsætning om, at der ikke gennem en  \r\n\r\n vilkårlig opsplitning af en valggruppe kan opnås en i relation til  \r\n\r\n lovgivningen utilsigtet fordel af den her angivne karakter. </P>  \r\n\r\n<P>Ordlyden af bestemmelsen i styrelseslovens § 65 stk. 4 synes endvidere at  \r\n\r\n indikere, at der skal ske en efterfølgende korrektion af de gennemførte valg,  \r\n\r\n således at den samlede fordeling af posterne gennemføres efter d'Hondt's  \r\n\r\n metode. </P>  \r\n\r\n<P>Det skal bemærkes, at styrelsesvedtægten for Københavns Kommune af 12.  \r\n\r\n juni 1997 ikke indeholder bemærkninger vedrørende spørgsmålet, ligesom  \r\n\r\n bemærkningerne til lovforslag nr. L 70, hvormed Københavns Kommune blev  \r\n\r\n indlagt under den generelle lov om kommunernes styrelse, ikke indeholder  \r\n\r\n bidrag til fortolkningen af problemstillingen. </P>  \r\n\r\n<P>Det såkaldte mellemformsstyre, som Københavns Kommune anvender sig af, er  \r\n\r\n baseret på en lovændring som følge af lovforslag nr. L 219. Bemærkningerne  \r\n\r\n til dette lovforslag indeholder heller ikke direkte bidrag til løsning af  \r\n\r\n nærværende problemstilling. Det fremgår dog af lovforslagets bemærkninger, at  \r\n\r\n hensigten med at etablere den såkaldte mellemform har været at sikre, at der  \r\n\r\n i højere grad kan varetages tværgående helhedssyn ved prioriteringen af  \r\n\r\n kommunens ressourcer. </P>  \r\n\r\n<P>Denne hensigt vil ikke fuldt ud kunne opfyldes, såfremt den af  \r\n\r\n Socialdemokratiet påtænkte anmeldelse af valggrupper kan gennemføres. </P>  \r\n\r\n<P>Den såkaldte mellemform baserer sig på et frikommuneforsøg gennemført i  \r\n\r\n Esbjerg Kommune. </P>  \r\n\r\n<P>Bemyndigelsen til gennemførelsen af frikommuneforsøget er nærmere  \r\n\r\n behandlet i lovforslag nr. L 78 fremsat i folketingsåret 1988/89. Det fremgår  \r\n\r\n af bemærkningerne følgende, jf. tillæg A spalte 2148: </P>  \r\n\r\n<P> <I>&#187;Den styrelsesmæssige mellemform er baseret på et udvalgsstyre,  \r\n\r\n men udvalgsformændene vælges direkte af kommunalbestyrelsen ved  \r\n\r\n forholdstalsvalg og udgør sammen med borgmestrene økonomiudvalget&#171;.</I>  \r\n\r\n</P>  \r\n\r\n<P>Spørgsmålet om lovligheden af den af Socialdemokratiet påtænkte metode  \r\n\r\n har, så vidt vi er orienteret, ikke været formelt forelagt  \r\n\r\n Indenrigsministeriet, og der skal i forbindelse med spørgsmålet om, at  \r\n\r\n metoden er en klar omgåelse af hensynet bag reglerne, henvises til Erik  \r\n\r\n Harder, Dansk Kommunalret (5. udgave), p. 247-248. </P>  \r\n\r\n<P> <I>Drøftelserne i det af Borgerrepræsentationen nedsatte  \r\n\r\n strukturudvalg</I>  </P>  \r\n\r\n<P>I forbindelse med Københavns Kommunes overgang til en ny styreform har  \r\n\r\n alle spørgsmål vedrørende den nye styreform været behandlet i et af  \r\n\r\n Borgerrepræsentationen nedsat strukturudvalg med 17 medlemmer. </P>  \r\n\r\n<P>Et af de helt centrale spørgsmål, som strukturudvalget har rejst igen og  \r\n\r\n igen under strukturudvalgets behandling, har været, hvorledes valget af  \r\n\r\n borgmestre ville finde sted under den nye styreform. </P>  \r\n\r\n<P>På de gentagne forespørgsler, som repræsentanter for de partier, der udgør  \r\n\r\n 21 mands gruppen, har foretaget, er det af det af overborgmesteren nedsatte  \r\n\r\n struktursekretariat gentagne gange blevet præciseret, at der ikke var nogen  \r\n\r\n realitetsændring i forhold til den valgprocedure, som fandt anvendelse under  \r\n\r\n det tidligere gældende magistratsstyre. </P>  \r\n\r\n<P>Det skal i den forbindelse bemærkes, at valg af de 7 borgmestre under  \r\n\r\n magistratsformen skete ved et samlet forholdstalsvalg. </P>  \r\n\r\n<P>De tilkendegivelser og ønsker, som strukturudvalget havde vedrørende det  \r\n\r\n fremtidige valg af borgmestre, har betydning for anvendelsen af lovens  \r\n\r\n bestemmelser sammenholdt med styrelsesvedtægten for Københavns Kommune. </P>  \r\n\r\n<P> <I>Konsekvenserne af den forudsatte metode</I>  </P>  \r\n\r\n<P>Såfremt det måtte blive fastslået, at den af Socialdemokratiet påtænkte  \r\n\r\n metode i forbindelse med konstitueringen måtte være lovlig, vil dette  \r\n\r\n indebære, at et mindretal på op til 23 medlemmer kun vil opnå 2 ud af samlet  \r\n\r\n 7 borgmesterposter. </P>  \r\n\r\n<P>Anvendelsen af metoden indebærer endvidere en klar forrykkelse af  \r\n\r\n partiernes udgangspunkt i forbindelse med valget, hvorefter det i lighed med  \r\n\r\n de tidligere gældende regler var forudsat, at fordelingstallet for opnåelse  \r\n\r\n af een borgmesterpost var 7. </P>  \r\n\r\n<P> <I>Konklusion</I>  </P>  \r\n\r\n<P>Under henvisning til det ovenfor anførte skal de partier, der deltager i  \r\n\r\n 21 mands konstellationen, hermed anmode Indenrigsministeriet om at forhindre,  \r\n\r\n at konstitueringen på torsdag gennemføres ved anvendelse af den ovenfor  \r\n\r\n anførte udemokratiske konstitueringsform. </P>  \r\n\r\n<PRE>  \r\n\r\n Med venlig hilsen  \r\n\r\n Søren Pind     Venstre     Peter Skaarup     Dansk Folkeparti  \r\n\r\n H. Thustrup Hansen     Det Konservative Folkeparti     Inger Marie  \r\n\r\n    Bruun-Vierø     Det Radikale Venstre  \r\n\r\n Lars Hutters     Solidarisk Alternativ  \r\n\r\n</PRE>  \r\n\r\n<P> <B>Bilag 2</B>  </P>  \r\n\r\n<P> <B>Indenrigsministeriet</B>  </P>  \r\n\r\n<P>11. december 1997 </P>  \r\n\r\n<P>Medlemmerne af Københavns Borgerrepræsentation Søren Pind, H. Thustrup  \r\n\r\n Hansen, Inger Marie Bruun-Vierø, Lars Hutters og Peter Skaarup, Rådhuset 1599  \r\n\r\n København V </P>  \r\n\r\n<P>I brev af 9. december 1997 har De rettet henvendelse til  \r\n\r\n Indenrigsministeriet vedrørende den kommende konstituering i Københavns  \r\n\r\n Borgerrepræsentation. </P>  \r\n\r\n<P>De har oplyst, at der i forbindelse med konstitueringen etableres en  \r\n\r\n valggruppe på 21 medlemmer af Borgerrepræsentationen (Venstre, Det  \r\n\r\n Konservative Folkeparti, Det Radikale Venstre, Dansk Folkeparti og Solidarisk  \r\n\r\n Alternativ) og en valggruppe bestående af de øvrige medlemmer af  \r\n\r\n Borgerrepræsentationen, bortset fra den nuværende overborgmester Jens Kramer  \r\n\r\n Mikkelsen, der vil anmelde sig som en enmandsgruppe. </P>  \r\n\r\n<P>En sådan opdeling i tre valggrupper - bestående af henholdsvis 33  \r\n\r\n medlemmer, 21 medlemmer og et medlem - vil medføre, at den første gruppe får  \r\n\r\n fire borgmesterposter, den anden gruppe to borgmesterposter og enmandsgruppen  \r\n\r\n een borgmesterpost (overborgmesteren). </P>  \r\n\r\n<P>De finder, at en sådan fordeling af borgmesterposterne er en klar  \r\n\r\n forrykkelse af partiernes udgangspunkt i forbindelse med valget, og at der er  \r\n\r\n tale om en udemokratisk konstitueringsform. </P>  \r\n\r\n<P>De har anført, at det ved affattelse af bestemmelsen i den kommunale  \r\n\r\n styrelseslovs § 65, stk. 3, hvorefter posten som formand for økonomiudvalget  \r\n\r\n ved fordelingen regnes som den første af de formandsposter, der kan tilkomme  \r\n\r\n den gruppe inden for kommunalbestyrelsen, til hvilken kommunalbestyrelsens  \r\n\r\n formand hører, har været forudsat, at den valggruppe, som formanden for  \r\n\r\n økonomiudvalget i realiteten tilhører, skal indgå i beregningen af  \r\n\r\n fordelingen af de øvrige formandsposter efter d'Hondt's valgmetode. </P>  \r\n\r\n<P>De har endvidere anført, at hensigten med at etablere den såkaldte  \r\n\r\n mellemformsstyre har været at sikre, at der i højere grad kan varetages  \r\n\r\n tværgående helhedssyn ved prioriteringen af kommunernes ressourcer, og at  \r\n\r\n denne hensigt ikke fuldt ud vil kunne opfyldes, såfremt den af  \r\n\r\n Socialdemokratiet påtænkte anmeldelse af valggrupper kan gennemføres. </P>  \r\n\r\n<P>De har endelig anført, at det i forbindelse med Københavns Kommunes  \r\n\r\n interne strukturudvalgs arbejde gentagne gange er blevet præciseret, at der  \r\n\r\n ikke var nogen realitetsændring i forhold til den valgprocedure, som fandt  \r\n\r\n anvendelse under det tidligere gældende magistratsstyre, hvor valg af de syv  \r\n\r\n borgmestre skete ved et samlet forholdstalsvalg. </P>  \r\n\r\n<P>I den anledning skal Indenrigsministeriet udtale følgende: </P>  \r\n\r\n<P>Formanden for Borgerrepræsentationen, overborgmesteren, vælges ved  \r\n\r\n flertalsvalg, jf. § 6, stk. 2, og § 24, stk. 1, i lov om kommunernes  \r\n\r\n styrelse. </P>  \r\n\r\n<P>I kommuner med magistratsstyre, jf. styrelseslovens § 64, eller  \r\n\r\n mellemformsstyre, jf. styrelseslovens §§ 64 a og 65, vil der herefter skulle  \r\n\r\n foretages valg af rådmænd/udvalgsformænd. Disse valg foretages som  \r\n\r\n forholdstalsvalg efter den kommunale styrelseslovs § 24, stk. 3, jf. § 25,  \r\n\r\n stk. 1, og § 65, stk. 2 og 3. </P>  \r\n\r\n<P>Af bestemmelsen i § 24, stk. 3, i styrelsesloven om forholdstalsvalg  \r\n\r\n fremgår, at kommunalbestyrelsens medlemmer deles i de grupper, hvori  \r\n\r\n medlemmerne har anmeldt for formanden at ville stemme sammen ved det  \r\n\r\n pågældende valg. </P>  \r\n\r\n<P>For så vidt angår bemærkningerne om, at en anmeldelse af formanden for  \r\n\r\n økonomiudvalget (den valgte overborgmester) som en enmandsgruppe er i strid  \r\n\r\n med bestemmelsen i § 65, stk. 3, om valg af udvalgsformænd i et såkaldt  \r\n\r\n mellemformsstyre, bemærkes følgende: </P>  \r\n\r\n<P>§ 65, stk. 3, har følgende ordlyd: </P>  \r\n\r\n<P> <I>&#187;Stk. 3.</I> Grupperne bestemmer i den rækkefølge, hvori de har  \r\n\r\n opnået ret til at besætte pladser som udvalgsformænd, i hvilke udvalg og med  \r\n\r\n hvilke medlemmer de ønsker at besætte formandsposterne. Intet medlem kan  \r\n\r\n udpeges til mere end een formandspost. Ved fordelingen regnes posten som  \r\n\r\n formand for økonomiudvalget som den første af de formandsposter, der kan  \r\n\r\n tilkomme den gruppe inden for kommunalbestyrelsen, til hvilken  \r\n\r\n kommunalbestyrelsens formand hører. Når udvalgsformændene er valgt, vælges de  \r\n\r\n øvrige medlemmer af de stående udvalg efter reglerne i §§ 25 og 27, idet en  \r\n\r\n udvalgsformands plads regnes som den første af de pladser, der kan tilkomme  \r\n\r\n den gruppe inden for kommunalbestyrelsen, til hvilken udvalgsformanden  \r\n\r\n hører.&#171; </P>  \r\n\r\n<P>Efter bestemmelsens ordlyd, der svarer til den almindeligt gældende regel  \r\n\r\n i styrelseslovens § 25, stk. 2, om gennemførelsen af forholdstalsvalg i  \r\n\r\n tilfælde, hvor en af pladserne på forhånd er tillagt kommunalbestyrelsens  \r\n\r\n formand, skal der ved fordelingen fragå en plads i den gruppe, til hvilken  \r\n\r\n formanden hører. </P>  \r\n\r\n<P>Denne bestemmelse skal ses i sammenhæng med den ovenfor nævnte bestemmelse  \r\n\r\n i § 24, stk. 3, om forholdstalsvalg, hvori det er bestemt, at sådanne valg  \r\n\r\n foregår ved, at kommunalbestyrelsens medlemmer deles i de grupper, hvori  \r\n\r\n vedkommende har anmeldt for formanden at ville stemme sammen ved det  \r\n\r\n pågældende valg. </P>  \r\n\r\n<P>Den gruppe, der henvises til i § 65, stk. 3, er således ikke de  \r\n\r\n kandidater, der valgt på en liste, eller de grupper, der fremgår af  \r\n\r\n eventuelle konstitueringsaftaler mellem partier og kandidatlister, men den  \r\n\r\n valggruppe, der anvendes ved det pågældende valg - i dette tilfælde valget af  \r\n\r\n borgmestre (udvalgsformænd) og øvrige udvalgsmedlemmer. </P>  \r\n\r\n<P>Den valgte overborgmester (formanden for økonomiudvalget) skal således ved  \r\n\r\n fordelingen af udvalgsformandsposterne forlods fragå i den gruppe, som  \r\n\r\n overborgmester har anmeldt at tilhøre ved det pågældende valg. Hvis  \r\n\r\n overborgmesteren vælger at optræde som enmandsgruppe, gælder dette ved  \r\n\r\n besættelsen af alle posterne i økonomiudvalget og de stående udvalg, herunder  \r\n\r\n ved den samlede fordeling under eet af posterne, jf. § 65, stk. 4. </P>  \r\n\r\n<P>Baggrunden for indførelsen af muligheden for mellemformsstyre har som  \r\n\r\n anført af klagerne været ønsket om at skabe mulighed for på den måde at  \r\n\r\n fremme et helhedssyn ved varetagelsen af de kommunale opgaver. Denne baggrund  \r\n\r\n for mellemformsstyret kan imidlertid ikke føre til et andet resultat end det  \r\n\r\n ovenfor nævnte. </P>  \r\n\r\n<P>Endelig bemærkes, at drøftelserne i det strukturudvalg, der var nedsat af  \r\n\r\n Borgerrepræsentationen, ikke kan tillægges nogen betydning ved fortolkningen  \r\n\r\n af reglerne i den kommunale styrelseslov. </P>  \r\n\r\n<P>Det vil efter Indenrigsministeriets opfattelse være lovligt, såfremt  \r\n\r\n borgmestervalgene i Københavns Kommune gennemføres på grundlag af de ovenfor  \r\n\r\n nævnte valggrupper på henholdsvis 33 medlemmer, 21 medlemmer og et medlem  \r\n\r\n (den nuværende overborgmester). </P>  \r\n\r\n<P>Efter Indenrigsministeriets opfattelse foreligger der således ikke  \r\n\r\n oplysninger om ulovlige forhold i forbindelse med den kommende konstituering.  \r\n\r\n Indenrigsministeriet finder derfor ikke grundlag for at foretage videre i  \r\n\r\n anledning af henvendelsen. </P>  \r\n\r\n<P>En kopi af dette brev er sendt til Københavns Kommune. </P>  \r\n\r\n<P>Med venlig hilsen </P>  \r\n\r\n<P>Thorkild Simonsen </P>  \r\n\r\n<P>/ Sven Rindom </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/02/1998"
        },
        {
            "displayName": "Accession",
            "displayValue": "19971BA00113"
        },
        {
            "displayName": "Entydig dokumentidentifikation",
            "displayValue": "CL008349"
        },
        {
            "displayName": "Dato for førstegangsindlæggelse",
            "displayValue": "17/02/1998"
        },
        {
            "displayName": "Dato for indlæggelse",
            "displayValue": "17/02/1998"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "113"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}