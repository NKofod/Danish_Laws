{
    "id": 47928,
    "title": "Vejledning til ansøgning om tilladelse til lokal radio- eller fjernsynsvirksomhed ",
    "documentTypeId": "180",
    "isSagsforlobPeriodValid": false,
    "shortName": "VEJ nr 26100 af 01/06/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til ansøgning om tilladelse til lokal  \r\n\r\n radio- eller fjernsynsvirksomhed </H1>  \r\n\r\n<P></P>  \r\n\r\n<BR>  \r\n\r\n<P>Indledning </P>  \r\n\r\n<P>Bestemmelserne om tilladelse til og udøvelse af lokal radio- og  \r\n\r\n fjernsynsvirksomhed findes i loven om radio- og fjernsynsvirksomhed  \r\n\r\n (lovbekendtgørelse nr. 339 af 22. maj 1990). Ansøgning om tilladelse skrives  \r\n\r\n på vedlagte skema og indsendes til det lokale radio- og fjernsynsnævn. </P>  \r\n\r\n<P>Til selve oprettelsen og driften af en sender udstedes en særlig  \r\n\r\n tilladelse af Teleinspektionen i henhold til loven om radiokommunikation  \r\n\r\n (lovbekendtgørelse nr. 210 af 6. april 1976). </P>  \r\n\r\n<P>Denne vejledning indeholder oplysninger, som vil have betydning, både når  \r\n\r\n ansøgningsskemaet skal udfyldes og senere, hvis der opstår spørgsmål angående  \r\n\r\n virksomheden. Vejledningen bør derfor opbevares, også efter at ansøgningen er  \r\n\r\n blevet indsendt og eventuelt imødekommet. </P>  \r\n\r\n<P>Hvis der ikke er tilstrækkelig plads på ansøgningsskemaet, bedes De  \r\n\r\n vedlægge supplerende sider, men undgå at lave om på skemaet, da det har  \r\n\r\n betydning for arbejdet i det lokale radio- og fjernsynsnævn, der udsteder  \r\n\r\n tilladelser, og det centrale Udvalg vedr. Lokal Radio og TV, der behandler  \r\n\r\n eventuelle klager over afslag, at alle ansøgninger er opstillet på samme  \r\n\r\n måde. </P>  \r\n\r\n<P>Skemaet må udfyldes så nøjagtigt som muligt - eventuelt kan De give  \r\n\r\n foreløbige oplysninger om de planer, De har. </P>  \r\n\r\n<P>Nævnet kan fastsætte som vilkår for tilladelsen, at elementer i  \r\n\r\n programplanerne, som nævnet ved sin vurdering har tillagt særlig vægt ved den  \r\n\r\n samlede bedømmelse af de behandlede ansøgninger, faktisk bliver ført ud i  \r\n\r\n livet af radioen eller tv-stationen. </P>  \r\n\r\n<P>Afslag på ansøgninger kan inden 4 uger fra meddelelsen om afslaget  \r\n\r\n indklages for Udvalget vedr. Lokal Radio og TV (Tietgensgade 37, 2., 1530  \r\n\r\n København V). </P>  \r\n\r\n<P>Bemærkninger til ansøgningsskemaets enkelte rubrikker: </P>  \r\n\r\n<P CLASS=PUNKT> <B>1.</B> Vedrørende </P>  \r\n\r\n<P>Her angives det ved afkrydsning, hvilken form for programvirksomhed  \r\n\r\n ansøgningen vedrører: </P>  \r\n\r\n<P>a. Om der ønskes tilladelse til lokal radio eller lokal-tv. Den samme  \r\n\r\n ansøgning kan ikke angå begge former for virksomhed. </P>  \r\n\r\n<P>b. Om der ønskes tilladelse til at drive udsendelsesvirksomhed i form af  \r\n\r\n trådløs spredning, det vil sige ved hjælp af radio-/fjernsynssender, eller  \r\n\r\n ved hjælp af kabelanlæg (fællesantenneanlæg og andre kabelanlæg til fordeling  \r\n\r\n af programmer til lokaler, som anvendes til privat beboelse). Det bemærkes,  \r\n\r\n at fællesantenneanlæg har ret til at fordele de trådløse udsendelser, som de  \r\n\r\n faktisk modtager direkte fra senderne. En ansøgning om tilladelse til trådløs  \r\n\r\n radio eller tv skal altså ikke ledsages af en ansøgning om kabeltilladelse.  \r\n\r\n</P>  \r\n\r\n<P>Endvidere kræves der ikke tilladelse til at drive programvirksomhed i  \r\n\r\n kabelanlæg, der omfatter højst 25 tilslutninger i en bygning eller en gruppe  \r\n\r\n af nærliggende bygninger. </P>  \r\n\r\n<P>c. Om der ønskes tilladelse til varig, det vil sige vedvarende  \r\n\r\n programvirksomhed, eller alene en engangsvirksomhed i kabelanlæg. </P>  \r\n\r\n<P CLASS=PUNKT> <B>2.</B> Kommune </P>  \r\n\r\n<P>Her anføres navnet på den kommune, som ansøgningen vedrører. Ansøgningen  \r\n\r\n behandles af et nævn, som er nedsat af kommunalbestyrelsen, eventuelt af  \r\n\r\n flere kommunalbestyrelser i fællesskab. </P>  \r\n\r\n<P CLASS=PUNKT> <B>3.</B> Ansøger </P>  \r\n\r\n<P>Her anføres, på hvis vegne ansøgningen indsendes. Ansøgers  \r\n\r\n organisationsform skal fremgå (A/S, forening, selvejende institution osv.).  \r\n\r\n</P>  \r\n\r\n<P>Vedtægter skal vedlægges. </P>  \r\n\r\n<P>En liste med bestyrelsesmedlemmernes navne og adresser skal vedlægges.  \r\n\r\n</P>  \r\n\r\n<P>Tilladelse kan kun gives til private selskaber, foreninger og lignende,  \r\n\r\n ikke til enkeltpersoner og ikke til offentlige institutioner. Kommunen, men  \r\n\r\n ikke en bestemt kommunal institution, har ret til at få tilladelse (dog alene  \r\n\r\n til at drive &#187;åben kanal&#171; og/eller kommunal information). </P>  \r\n\r\n<P>I selskabet m.v. skal der være en bestyrelse, og et flertal af dennes  \r\n\r\n medlemmer skal have bopæl i området. </P>  \r\n\r\n<P>Radio- eller fjernsynsvirksomhed skal vedtægtsmæssigt være eneste formål.  \r\n\r\n Selskaber, foreninger og lignende som (også) har andet formål, kan ikke få  \r\n\r\n tilladelse. </P>  \r\n\r\n<P>Erhvervsvirksomheder må ikke have bestemmende indflydelse i foretagendet.  \r\n\r\n (Se dog nedenfor om dagblade og distriktsblade). </P>  \r\n\r\n<P>Heri ligger, at erhvervsvirksomheder godt kan deltage i et projekt, når  \r\n\r\n blot deres indflydelse ikke kan anses for &#187;bestemmende&#171;. Der vil  \r\n\r\n ikke kunne udstedes tilladelse til et selskab m.v., hvis besluttende organer  \r\n\r\n - bestyrelse og generalforsamling - domineres af repræsentanter for en eller  \r\n\r\n flere erhvervsvirkomheder eller af personer, der må opfattes som  \r\n\r\n repræsentanter for sådanne virksomheder. Udgør de et flertal i disse organer,  \r\n\r\n må det af vedtægterne fremgå, at deres stemmers vægt i afstemninger er  \r\n\r\n begrænset på en sådan måde, at den ikke bliver udslagsgivende. </P>  \r\n\r\n<P>Heller ikke på anden måde må erhvervsvirksomheder have bestemmende  \r\n\r\n indflydelse, for eksempel i kraft af aftaler. </P>  \r\n\r\n<P>Der gælder dog den undtagelse, at dagblade og distriktsblade, i modsætning  \r\n\r\n til andre erhvervsvirksomheder, må have bestemmende indflydelse i det selskab  \r\n\r\n mv., som søger tilladelse. Der stilles nogle særlige programmæssige krav til  \r\n\r\n disse ansøgere (se nedenfor under pkt. 6). </P>  \r\n\r\n<P>Et blad kan ikke søge tilladelse direkte, men kun igennem et selskab mv.,  \r\n\r\n der har det formål at drive radio- eller fjernsynsvirksomhed. </P>  \r\n\r\n<P>NB! For ansøgere om engangstilladelse gælder ikke de samme krav som til  \r\n\r\n ansøgning om varig tilladelse. For eksempel kan tilladelse gives til  \r\n\r\n enkeltpersoner og til foreninger med et andet formål end programvirksomhed.  \r\n\r\n</P>  \r\n\r\n<P CLASS=PUNKT> <B>4.</B> Kontaktperson </P>  \r\n\r\n<P>Her kan eventuelt som supplement til oplysningerne under pkt. 3 anføres,  \r\n\r\n til hvem henvendelse om ansøgningen kan ske. </P>  \r\n\r\n<P CLASS=PUNKT> <B>5.</B> Radio-/fjernsynsvirksomhed </P>  \r\n\r\n<P>Her anføres det navn, som radioen eller tv-stationen vil blive drevet  \r\n\r\n under, og det sted, hvor dette vil ske, det vil normalt sige studiets  \r\n\r\n adresse. </P>  \r\n\r\n<P CLASS=PUNKT> <B>6.</B> Programplaner </P>  \r\n\r\n<P>Ved behandlingen af ansøgninger skal nævnet påse, at den enkelte  \r\n\r\n programvirksomhed har tilknytning til det lokale område, og nævnet skal søge  \r\n\r\n at sikre området en samlet programvirksomhed af alsidig karakter. Det er ikke  \r\n\r\n noget krav, at den enkelte lokalradio eller lokal-tv-station skal forpligte  \r\n\r\n sig til at udvise alsidighed. </P>  \r\n\r\n<P>Det er vigtigt, at der i denne rubrik gives en klar beskrivelse at  \r\n\r\n formålet med den påtænkte programvirksomhed med beskrivelse af dennes  \r\n\r\n tilknytning til lokalområdet og angivelse af programtyper, herunder  \r\n\r\n eventuelle særlige målgrupper, og den forventede vægtfordeling på forskellige  \r\n\r\n programmer. Det bør særlig oplyses, om det eventuelt vil være muligt for  \r\n\r\n udenforstående at producere og få udsendt programmer. </P>  \r\n\r\n<P>Da ansøgningen efter loven skal være udformet på en sådan måde, at nævnet  \r\n\r\n kan påse, at programvirksomheden har tilknytning til nævnets område, må der  \r\n\r\n lægges særlig vægt på at beskrive denne tilknytning. </P>  \r\n\r\n<P>Såfremt det er hensigten at udsende programmer i kodet form, således at  \r\n\r\n ikke enhver i området umiddelbart vil have adgang til at modtage dem, må  \r\n\r\n dette oplyses i ansøgningen. Det vil bero på nævnets vurdering af de  \r\n\r\n foreliggende ansøgninger, i hvilket omfang ønsker om adgang til at udsende  \r\n\r\n kodede programmer vil kunne imødekommes. </P>  \r\n\r\n<P>Hvis ansøgeren er et selskab m.v., hvori et eller flere  \r\n\r\n dagblade/distriktsblade har bestemmende indflydelse, kræver loven, at  \r\n\r\n lokalradioen eller lokal-tv-stationen opfylder en funktion som forum for en  \r\n\r\n bred lokal debat. Det må derfor fremgå, hvorledes dette krav tilgodeses i  \r\n\r\n programplanerne. </P>  \r\n\r\n<P>Hvis en kommune ønsker at benytte sig af sin ret til at få tilladelse, må  \r\n\r\n det af kommunens meddelelse herom til nævnet fremgå, at programplanerne alene  \r\n\r\n går ud på at stille produktions- og sendefaciliteter til rådighed for  \r\n\r\n interesserede borgere (&#187;åben kanal&#171;) og/eller at formidle kommunal  \r\n\r\n information. </P>  \r\n\r\n<P>Programvirksomheden skal udøves selvstændigt. Dette indebærer navnlig, at  \r\n\r\n der ikke må dannes networks, det vil sige faste samarbejdsforhold, der  \r\n\r\n medfører, at de samme programmer udsendes af flere tilladelseshavere, hvad  \r\n\r\n enten det sker samtidigt eller tidsforskudt. Samtidig udsendelse af et  \r\n\r\n program over flere stationer er udtrykkeligt ikke tilladt, bortset fra i  \r\n\r\n enkeltstående tilfælde, hvor en særlig lokal begrundelse foreligger. Helt  \r\n\r\n undtagelsesvis kan kommunikationsministeren give tilladelse til en samtidig  \r\n\r\n udsendelse. </P>  \r\n\r\n<P>For så vidt angår programmer, der tilgår stationen udefra, kan en videre  \r\n\r\n spredning eller fordeling kun anses for lovlig, hvis der forinden er sket en  \r\n\r\n konkret stillingtagen til et foreliggende program. Det vil derfor være  \r\n\r\n udelukket, at den lokale transmission af et program, der føres frem udefra,  \r\n\r\n kan være lovlig, hvis transmissionen foregår samtidig med, at fremføringen  \r\n\r\n sker, eller alene med en minimal tidsforskydelse. </P>  \r\n\r\n<P>NB! Med hensyn til engangstilladelser gælder blot, at nævnet &#187;i  \r\n\r\n særlige tilfælde (kan) tillade, at programmer om enkeltstående begivenheder  \r\n\r\n af lokal karakter fordeles i kortere perioder&#171; ved hjælp af kabelanlæg.  \r\n\r\n</P>  \r\n\r\n<P CLASS=PUNKT> <B>7.</B> Sender m.v. </P>  \r\n\r\n<P>Hvor der er tale om trådløs udsendelsesvirksomhed angives om muligt  \r\n\r\n senderens forventede adresse. </P>  \r\n\r\n<P>Er der tale om kabel-tv eller -radio, anføres hvilke kabelanlæg, det er  \r\n\r\n hensigten at benytte. </P>  \r\n\r\n<P CLASS=PUNKT> <B>8.</B> Dækningsområde </P>  \r\n\r\n<P>Her anføres, hvilket område, der skal være det geografiske og dermed  \r\n\r\n befolkningsmæssige grundlag for udsendelsesvirksomheden. Dette vil for  \r\n\r\n trådløs programvirksomheds vedkommende, som udgangspunkt være det område, som  \r\n\r\n det lokale radio- og fjernsynsnævn omfatter: vedkommende kommune eller de  \r\n\r\n kommuner, som er gået sammen om at oprette et fælles nævn. Området vil  \r\n\r\n imidlertid også kunne være en mindre del af dette lokalområde, for eksempel  \r\n\r\n et enkelt bysamfund eller et storbykvarter inden for nævnets område. </P>  \r\n\r\n<P CLASS=PUNKT> <B>9.</B> Sendetider </P>  \r\n\r\n<P>Her anføres, på hvilke ugedage og tidspunkter der ønskes sendetid. </P>  \r\n\r\n<P CLASS=PUNKT> <B>10.</B> Økonomi </P>  \r\n\r\n<P>De anslåede anlægs- og driftsudgifter angives, og de påregnede  \r\n\r\n finansieringskilder anføres. </P>  \r\n\r\n<P>Finansieringsmulighederne omfatter gaver, medlemskontingenter,  \r\n\r\n lytterhilsener, bingospil (jf. Justitsministeriets forskrifter om  \r\n\r\n bortlodning). Om reklame, tilskud til programmer og salg af sendetid se  \r\n\r\n nedenfor. </P>  \r\n\r\n<P>Kommuner kan yde støtte kontant eller på anden måde inden for de regler,  \r\n\r\n der gælder for kommuner. </P>  \r\n\r\n<P>Finansiering via udlejning af dekodere er ikke udelukket efter loven. </P>  \r\n\r\n<P>Reklamer er tilladt efter reglerne i henholdsvis bekendtgørelse nr. 441 af  \r\n\r\n 26. juli 1988 om reklamer i lokal radio, og bekendtgørelse nr. 262 af 28.  \r\n\r\n april 1989 om reklamer i lokal-tv. Tilskud til programmer og salg af sendetid  \r\n\r\n er tilladt efter reglerne i bekendtgørelse nr. 340 af 22. maj 1990 om  \r\n\r\n sponsorering af programmer i radio og fjernsyn. </P>  \r\n\r\n<P>Uanset finansieringsformen bærer tilladelsens indehaver ansvaret, hvis der  \r\n\r\n i programmerne skulle forekomme overtrædelser af loven om radio- og  \r\n\r\n fjernsynsvirksomhed, bestemmelser fastsat i henhold til denne lov eller  \r\n\r\n vilkår for tilladelsen. </P>  \r\n\r\n<P>Der vil kunne ydes støtte fra Lokalradiofonden til lokalradioer, som kan  \r\n\r\n dokumentere at have et begrænset økonomisk grundlag, efter reglerne i  \r\n\r\n bekendtgørelse nr. 442 af 26. juli 1988 og vejledning af 28. december 1988.  \r\n\r\n Fondens midler tilvejebringes gennem en 10 pct.s afgift på lokalradioernes  \r\n\r\n indtægter, jf. toldvæsenets vejledning af august 1988. </P>  \r\n\r\n<P>NB! Lokalradioer, der ønsker at søge støtte, skal senest 1 måned og 20  \r\n\r\n dage efter udløbet af hver støtteperiode indsende ansøgning på et særligt  \r\n\r\n skema til Udvalget vedr. Lokal Radio og TV. Ansøgningsfristen fraviges ikke.  \r\n\r\n</P>  \r\n\r\n<P CLASS=PUNKT> <B>11.</B> Sendestart </P>  \r\n\r\n<P>Her anføres det påregnede tidspunkt for den første udsendelse, uanset om  \r\n\r\n denne betegnes som prøveudsendelse. </P>  \r\n\r\n<P>Tilladelsen vil kunne inddrages, hvis den ikke inden for en rimelig tid  \r\n\r\n bliver udnyttet. </P>  \r\n\r\n<P CLASS=PUNKT> <B>12.</B> Periode </P>  \r\n\r\n<P>Her anføres den periode, der søges tilladelse for. Tilladelse kan gives  \r\n\r\n for indtil 3 år (radio) eller 5 år (fjernsyn) ad gangen, med mulighed for  \r\n\r\n forlængelse, og 3 eller 5 år vil også være den normale tilladelsesperiode.  \r\n\r\n</P>  \r\n\r\n<P>Nævnet vil have mulighed for at udstede nye tilladelser for eksempel hvert  \r\n\r\n år. For trådløs udsendelsesvirksomheds vedkommende forudsætter dette dog, at  \r\n\r\n der er sendetid til rådighed på eksisterende sendere, eller at der kan  \r\n\r\n anvises frekvenser for nye sendere. </P>  \r\n\r\n<P>Uanset udstedelsestidspunktet må tilladelser dog forventes meddelt til  \r\n\r\n udløb samme dato for henholdsvis radio eller fjernsyn under hensyn til, at  \r\n\r\n nævnet derigennem vil få lejlighed til at vurdere det samlede programudbud i  \r\n\r\n lokalområdet under et. </P>  \r\n\r\n<P>Supplerende oplysninger: </P>  \r\n\r\n<P>Registrering af udsendelser </P>  \r\n\r\n<P>Alle udsendelser skal optages på bånd og opbevares i mindst 3 måneder til  \r\n\r\n brug ved behandlingen af eventuelle sager om programvirksomheden, jf.  \r\n\r\n bekendtgørelse nr. 664 af 15. oktober 1987 om optagelse og opbevaring af  \r\n\r\n lokale radio- og fjernsynsudsendelser. </P>  \r\n\r\n<P>Programleder </P>  \r\n\r\n<P>Der skal for hver udsendelse være en programleder, som skal nævnes ved  \r\n\r\n afslutningen af hvert program. </P>  \r\n\r\n<P>Berigtigelse </P>  \r\n\r\n<P>Der er pligt til at berigtige oplysninger om faktiske forhold, der er  \r\n\r\n blevet givet i udsendelserne, efter regler, der svarer til presselovens. </P>  \r\n\r\n<P>Identifikation </P>  \r\n\r\n<P>Af Teleinspektionens tilladelse til oprettelse og drift af sender vil det  \r\n\r\n fremgå, at den enkelte station skal identificere sig over for publikum,  \r\n\r\n mindst en gang i timen, når der sendes. </P>  \r\n\r\n<P>Regelovertrædelser </P>  \r\n\r\n<P>Overtrædelser af de gældende regler kan alt efter forseelsens art medføre  \r\n\r\n reaktioner fra det lokale nævn vedrørende tilladelsen, fra Teleinspektionen,  \r\n\r\n og eventuelt i form af tiltalerejsning med krav om bøde. </P>  \r\n\r\n<P>Klage- og adressevejledning </P>  \r\n\r\n<P>Med hensyn til klageadgang og adressevejledning på lokalradio- og  \r\n\r\n tv-området hanvises til Generaldirektoratet for P&amp;T's klage- og  \r\n\r\n adressevejledning af 1. juni 1990. </P>  \r\n\r\n<PRE>  \r\n\r\n ----------------------------------------------------------------  \r\n\r\n Ansøgning om tilladelse til lokal radio- eller fjernsynsvirksomhed  \r\n\r\n  1. Vedrørende a. ----------- Radio     ----------- Fjernsyn  \r\n\r\n                b. ----------- Trådløs   ----------- Kabel  \r\n\r\n                c. ----------- Varig     ----------- Engangs  \r\n\r\n ----------------------------------------------------------------  \r\n\r\n  2. Kommune  \r\n\r\n ----------------------------------------------------------------  \r\n\r\n  3. Ansøger                                Navn - adresse - Tlf.  \r\n\r\n ----------------------------------------------------------------  \r\n\r\n  4. Kontaktperson                          Navn - adresse - Tlf.  \r\n\r\n ----------------------------------------------------------------  \r\n\r\n  5. Radio- og fjernsynsvirksomhed          Navn - adresse - Tlf.  \r\n\r\n ----------------------------------------------------------------  \r\n\r\n  6. Programplaner  \r\n\r\n ----------------------------------------------------------------  \r\n\r\n  7. Sender m.v.  \r\n\r\n     Senderadresse:  \r\n\r\n     Kabelanlæg:  \r\n\r\n ----------------------------------------------------------------  \r\n\r\n  8. Dækningsområde  \r\n\r\n ----------------------------------------------------------------  \r\n\r\n  9. Sendetider  \r\n\r\n ----------------------------------------------------------------  \r\n\r\n 10. Økonomi  \r\n\r\n     a. Anlægsudgifter  \r\n\r\n     b. Driftsudgifter  \r\n\r\n     c. Finansieringskilder  \r\n\r\n ----------------------------------------------------------------  \r\n\r\n 11. Sendestart  \r\n\r\n ----------------------------------------------------------------  \r\n\r\n 12. Periode  \r\n\r\n ----------------------------------------------------------------  \r\n\r\n     Dato:                      Underskrift:  \r\n\r\n ----------------------------------------------------------------  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19902610060"
        },
        {
            "displayName": "Entydig dokumentidentifikation",
            "displayValue": "CM006730"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "03/04/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "26100"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "01/06/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "G.P.T. 4. afd 90.8031-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}