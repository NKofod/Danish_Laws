{
    "id": 157195,
    "title": "Ankestyrelsens principafgørelse O-37-96 om plejehjem - optagelse i anden kommune - nære pårørende - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9368 af 15/03/1996",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-37-96 om plejehjem - optagelse i anden kommune - nære pårørende - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En 80-årig kvinde ønskede at flytte fra A kommune til B kommune for at bevare en tæt kontakt til en søn, der var bosiddende i B kommune. B kommune anviste hende en plads i et plejehjem i C kommune, hvor B kommune, ifølge aftale med C kommune, rådede over et vist antal pladser. A kommune havde overfor B kommune givet refusionstilsagn i forbindelse med en flytning til B kommune, men ikke til C kommune.</p>\r\n   <p class=\"TekstGenerel\">En plejehjemsplads i C kommune kunne ikke sidestilles med en plejehjemsplads i B kommune, hvor den nære pårørende boede. Betingelserne i bekendtgørelsen var således ikke opfyldt, og A kommune var ikke bundet af sit refusionstilsagn til B kommune.</p>\r\n   <p class=\"TekstGenerel\">Ankestyrelsen lagde vægt på, at reglerne i bekendtgørelsen om optagelse i plejehjem mv. i en anden kommune udtømmende angiver, hvilke betingelser der skal være opfyldt, for at ældre og handicappede kan opnå ret til at flytte kommune.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>09-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 1024 af 13. december 1994 - § 83, stk. 2 og § 83, stk. 3</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En 80-årig kvinde ønskede at flytte fra A kommune til B kommune for at bevare en tæt kontakt til en søn, der var bosiddende i B kommune.</p>\r\n<p>A kommune meddelte B kommune, at man ville yde refusion til B kommune for en eventuel anvist plads i B kommune.</p>\r\n<p>B kommune visiterede efterfølgende kvinden til en plejehjemsplads i et fælleskommunalt plejehjem beliggende i C kommune. B kommune havde ifølge aftale med C kommune råderet over og betalte for et vist antal pladser i plejehjemmet.</p>\r\n<p>A kommune gjorde B kommune opmærksom på, at det afgivne refusions tilsagn ikke omfattede en plejehjemsplads i C kommune. Ankenævnet pålagde A kommune at yde refusion til B kommune i overensstemmelse med det tidligere afgivne refusionstilsagn.</p>\r\n<p>Nævnet begrundede afgørelsen med, at A kommune havde meddelt refusionstilsagn i forbindelse med en flytning til et plejehjem i B kommune, og at det formål, der begrundede refusionstilsagnet, var tilgodeset ved, at den pågældende blev optaget i det fælleskommunale plejehjem i C kommune.</p>\r\n<p>Sagen blev behandlet i principielt møde med henblik på afklaring af, hvorvidt en person har ret til at flytte i et plejehjem eller ældreegnet bolig i en anden kommune end den, hvor den nære pårørende bor, og om fraflytningskommunen herefter er pligtig at yde refusion.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at A kommune var berettiget til at afslå at yde refusion til B kommune for de udgifter, B kommune måtte have som følge af, at B kommune havde anvist en plejehjemsplads til en 80-årig kvinde i C kommune.</p>\r\n<p>Begrundelsen var, at forudsætningen for det refusionstilsagn, som A kommune havde afgivet, var bristet, på grund af at kvinden var anvist en plejehjemsplads i C kommune.</p>\r\n<p>Ankestyrelsen lagde ved afgørelsen vægt på, at A kommunes refusions tilsagn i forbindelse med flytningen blev afgivet i overensstemmelse med bistandslovens § 11, stk. 1, nr. 3, jf. § 83, stk. 2 og 3.</p>\r\n<p>Det var Ankestyrelsens opfattelse, at reglerne i Socialministeriets bekendtgørelse nr. 585 af 24. juni 1992 om optagelse i plejehjem mv. i en anden kommune udtømmende angiver, hvilke betingelser der skal være opfyldt, for at ældre og handicappede kan opnå ret til at flytte kommune efter bestemmelsen i bistandslovens § 83, stk. 2.</p>\r\n<p>Da den pågældendes søn havde bopæl i B kommune, og da plejehjemmet var beliggende i C kommune, var der ikke tale om en plejehjemsplads i den kommune, hvor den nære pårørende boede. Betingelserne i bekendtgørelsens § 1, stk. 1, nr. 1, var således ikke opfyldt.</p>\r\n<p>Ankestyrelsen ændrede således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19960936825"
        },
        {
            "displayName": "Entydig dokumentidentifikation",
            "displayValue": "BS009985"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9368"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/03/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21056-95"
        },
        {
            "displayName": "Stikord",
            "displayValue": "O-37-96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}