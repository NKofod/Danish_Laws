{
    "id": 170493,
    "title": "Arealpris byggeretsværdi grundværdi",
    "documentTypeId": "240",
    "isSagsforlobPeriodValid": true,
    "shortName": "KEN nr 9708 af 02/06/1989",
    "documentHtml": "<div class=\"bjelke\">Den fulde tekst</div><p class=\"Titel2\">Arealpris byggeretsværdi grundværdi</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Italic\">I forbindelse med ombygning af en hovedlandevej blev et mindre areal af en ejendom krævet afstået.</span> <span class=\"Italic\">Antaget af et flertal af kommissionens medlemmer, at den offentligt ansatte grundværdi på 120 kr. pr. (m2) for en normal grund på 800 (m2) svarer til handelsværdien, som er den værdi, der skulle erstattes.</span> <span class=\"Italic\">Efter disse medlemmers opfattelse skulle der herefter ikke foretages fradrag for byggeretsværdien.</span></p>\r\n</div>\r\n<p>År 1989 den 2. juni afsagde vejtaksationskommissionen for Århus Amtsrådskreds I (nord) i</p>\r\n<p>Taks. 2/89</p>\r\n<p>lb.nr. 7</p>\r\n<p>Taksation efter begæring</p>\r\n<p>af Århus Amtskommune</p>\r\n<p>hos</p>\r\n<p>Britta Laursen og</p>\r\n<p>Michael Vestergaard</p>\r\n<p>efter forudgående besigtigelse og forhandling sålydende</p>\r\n<p>K E N D E L S E:</p>\r\n<p>Den 9. november 1988 traf Århus Amtsråd i medfør af lov om offentlige veje § 49 beslutning om ekspropriation til ombygning af hovedlandevej 460, Kongensbro - Silkeborg, km 9,4 - 10,1, stianlæg i Grauballe.</p>\r\n<p>Ved skrivelse af 1. marts 1989 har Amtsvejvæsenet anmodet vejtaksationskommissionen om i medfør af vejlovens § 52 og § 56 at afgøre erstatningsspørgsmålet vedrørende en række berørte ejendomme, herunder den her omhandlede.</p>\r\n<p>Taksationskommissionen har besigtiget ejendommene den 31. maj og 1. juni 1989 og forhandlet med parterne.</p>\r\n<p>Der er til brug for sagens behandling udarbejdet en ejendoms- og ekspropriationsbeskrivelse.</p>\r\n<p>Amtsrådet har overfor lodsejeren fremsat følgende forligstilbud:</p>\r\n<p>For arealafståelse, 25 (m2) a 60,00 kr. =             1.500,00 kr.</p>\r\n<p>For tab af plankeværk, for tab af beplantning,</p>\r\n<p>for tab af sandkasse, for haveomlægning, for</p>\r\n<p>ejendomsskat og ulemper i øvrigt                   25.000,00</p>\r\n<p>--------------</p>\r\n<p>Samlet erstatning                                  26.500,00 kr.</p>\r\n<p>--------------</p>\r\n<p>Lodsejeren har principalt nedlagt påstand om, at hele ejendommen overtages af Århus Amtskommune for 640.000 kr., subsidiært at der betales en erstatning for arealafståelse og for ulemper på ialt 595.000 kr. Til støtte for påstanden er gjort gældende, at der næsten ikke bliver havejord tilbage, idet grunden i forvejen er meget udnyttet, og arealafståelsen er således forbundet med større ulemper end for andre ejendomme. Der bliver så lidt have tilbage, at lodsejeren ikke længere kan anvende huset, der blev købt for at få en have. Lodsejerne har iøvrigt henvist til sin skrivelse af 28. november 1988 til amtet, hvori det bl.a. hedder:</p>\r\n<p>»Vi har undersøgt og fundet ud af, at hvis der afstås mere end 1,75 (m2) af grunden, ville byggeprocenten være overskredet. Forsikringsmæssigt vil der opstå problemer, hvis og såfremt at huset nedbrændte. Forsikringen vil kun være forpligtet til en erstatning på 60%, således:</p>\r\n<p>Ejendomsværdi 550.000,- kr.</p>\r\n<p>60% heraf er 330.000,- kr.</p>\r\n<p>difference 220.000,- kr.,</p>\r\n<p>og det er et stort beløb at stå og mangle i tilfælde af genopførelse, som ikke engang vil være lovligt.«</p>\r\n<p>For Århus Amtskommune har landinspektør Hans Fårup nedlagt påstand om, at lodsejerens krav om fuldstændig overtagelse af ejendommen afvises, idet betingelserne herfor ikke er opfyldt. Erstatningen for arealafståelse og ulemper kan fastsættes i overensstemmelse med det tilbud, der er fremsat af amtskommunen, og som lyder på 26.500 kr. Ulempeerstatningen er højere end sædvanligt, hvilket er begrundet i, at haven efter ekspropriationen ikke bliver særlig stor. Arealet er beliggende på byggelinieareal og regnes derfor ikke med til begyggelsesgraden. De tilbudte 60 kr. pr. (m2) for arealafståelse er i overensstemmelse med, hvad der er tilbudt de andre lodsejere, og det er den samme pris, som Overtaksationskommissionen for nylig har fastsat i forbindelse med en ekspropriation i Skægkær.</p>\r\n<p>Kommissionen skal udtale:</p>\r\n<p>Kommissionen finder ikke, at lodsejerens krav om overtagelse af hele ejendommen kan tages til følge, idet betingelserne herfor, jfr. vejlovens § 51, ikke findes at være opfyldt.</p>\r\n<p>Ad arealafståelse:</p>\r\n<p>To voterende finder, at den offentligt ansatte grundværdi på 120 kr., pr. (m2) for en normal grund på 800 (m2) svarer til handelsværdien, som er den værdi, der skal erstates. Disse voterende har da set bort fra det af amtskommunen påberåbte fradrag for byggeretsværdien, idet byggeretsprincippet kun tjener som en teknisk betinget opspaltning af værdierne som hjælpemiddel til at sikre ansættelse af de rigtigst muligt grundværdier i relation til grundstørrelserne (jfr. »Vurdering og beskatning af fast ejendom«, 2. udgave 1982 side 114). Der henvises i øvrigt til kendelse af Overtaksationskommissionen for Nordjyllands og Viborg amtsrådskredse af 29. marts 1984, KFE 1985 side 45 og kendelse af Overtaksationskommissionen for Frederiksborg og Vestsjællands amtsrådskredse af 11. august 1982, KFE 1983 side 123.</p>\r\n<p>Een voterende finder, at den relativt beskedne afståelse, der er tale om, ikke påvirker byggeretten, hvorfor der tages udgangspunkt i den ansatte arealværdi excl. byggeretsværdien, 60 kr. pr. (m2) i overensstemmelse med amtskommunens tilbud, og i overensstemmelse med den anvendte takst for de øvrige berørte ejendomme.</p>\r\n<p>Arealerstatningen fastsættes efter stemmeflertallet.</p>\r\n<p>Ad ulempeerstatning:</p>\r\n<p>For tab af plankeværk, beplantning, sandkasse, for haveomlægning, bygningens placering på grunden og ulemper iøvrigt findes erstatningen passende at kunne fastsættes til 35.000 kr.</p>\r\n<p>T H I B E S T E M M E S :</p>\r\n<p>Den Britta Laursen og Michael Vestergaard tilkommende erstatning bestemmes til</p>\r\n<p>arealafståelse 25 (m2) a 120 kr. =    3.000,00 kr.</p>\r\n<p>for ulemper                        35.000,0</p>\r\n<p>--------------</p>\r\n<p>I alt                              38.000,00 kr.</p>\r\n<p>--------------</p>\r\n<p>Erstatningen for arealafståelse skal reguleres efter endelig opmåling.</p>\r\n<p>Det tilkendte beløb forrentes med en årlig rente på 8% fra den 9. november 1988 til betaling sker.</p>\r\n<p>Sagens omkostninger betales af Århus Amtskommune efter formandens opgørelse.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/06/2015"
        },
        {
            "displayName": "Accession",
            "displayValue": "W19890970825"
        },
        {
            "displayName": "Entydig dokumentidentifikation",
            "displayValue": "BL001116"
        },
        {
            "displayName": "Dato for indlæggelse",
            "displayValue": "23/12/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9708"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "02/06/1989"
        },
        {
            "displayName": "Administrerende myndighed",
            "displayValue": "Taksationskommissionen for Århus amtsrådskreds I (nord)"
        },
        {
            "displayName": "Ressortministeriets journalnummer",
            "displayValue": "Taksationskommissionen for Århus amtsrådskreds I (nord), j.nr. 2/1989 LB.NR. 7."
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}