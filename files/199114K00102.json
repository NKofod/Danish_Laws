{
    "id": 109374,
    "title": "1991 BTL 102   BETÆNKNING OVER FORSLAG TIL LOV OM ÆNDRING AF LOV OM   MARKEDSFØRING(OPHÆVELSE AF MARKEDSFØRINGSFORBUD)    NR L 102 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 102",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 102 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om  \r\n\r\n markedsføring(Ophævelse af markedsføringsforbud) <BR>  \r\n\r\n Nr L 102 1991-92, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19920312 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til industriministeren, som denne har besvaret </P>  \r\n\r\n<P>skriftligt og i samråd. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>De Samvirkende Købmandsforeninger, </P>  \r\n\r\n<P>Detailhandelens Fællesråd, </P>  \r\n\r\n<P>Erhvervenes Transportudvalg, </P>  \r\n\r\n<P>Forbrugerrådet, </P>  \r\n\r\n<P>Kræftens Bekæmpelse, </P>  \r\n\r\n<P>SAS, Scandinavian Airlines System, og </P>  \r\n\r\n<P>Sterling Airways. </P>  \r\n\r\n<P>Der er af industriministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Industriministeren har under samrådet bl.a. oplyst, at der som  \r\n\r\n udgangspunkt må gøres opmærksom på, at begrebet rutelufttrafik er et begreb,  \r\n\r\n der er ved at forsvinde, når man taler om luftfart. Sondringen ruteflyvning  \r\n\r\n kontra charterflyvning er en luftfartspolitisk sondring. Fra 1. januar 1993  \r\n\r\n vil EF-medlemslandenes ret til selv at fastlægge deres luftfartspolitik  \r\n\r\n bortfalde. Det medfører blandt andet, at man ikke længere kan give SAS  \r\n\r\n fortrinsret til rutetrafik, og den pågældende sondring vil dels på grund af  \r\n\r\n dette forhold, dels på grund af de fælles EF-regler om markedsadgang  \r\n\r\n bortfalde. </P>  \r\n\r\n<P>Med hensyn til tilladelse til at drive luftfart i henhold til  \r\n\r\n luftfartslovens § 75 giver basiskoncessionerne til f.eks. Sterling Airways,  \r\n\r\n Maersk Air og Conair selskaberne ret til at udføre luftfart, herunder såvel  \r\n\r\n charter- som rutetrafik. </P>  \r\n\r\n<P>Dette forhold giver sig udtryk i, at f.eks. Sterling Airways i dag på  \r\n\r\n baggrund af samme koncession driver både rutetrafik til Luxembourg og  \r\n\r\n chartertrafik til Spanien. </P>  \r\n\r\n<P>Skulle man på anden vis forsøge at skelne mellem rutetrafik og  \r\n\r\n chartertrafik, må man være opmærksom på, at det vil medføre uligheder i  \r\n\r\n behandlingen af den enkelte passager. For eksempel kan Conair hver uge med  \r\n\r\n fast program flyve til Malaga både med charterpassagerer, som har købt et  \r\n\r\n tilknyttet landearrangement i forbindelse med flytransporten, og med  \r\n\r\n &#187;seat only&#171;-passagerer, som kun har købt flytransporten, siddende i  \r\n\r\n samme maskine. </P>  \r\n\r\n<P>Tilsvarende kan SAS flyve til London med både passagerer, som kun har købt  \r\n\r\n flytransporten, og passagerer, der har købt transporten med et tilknyttet  \r\n\r\n landearrangement hos en rejsearrangør, siddende i samme maskine. </P>  \r\n\r\n<P>Det har i den forbindelse ingen betydning, hos hvilken rejsearrangør  \r\n\r\n rejsen er købt, idet samme rejsearrangør kan sælge rejser til både rute- og  \r\n\r\n charterflyvninger. Rejsebureauvirksomhed reguleres i øvrigt ikke i  \r\n\r\n luftfartsloven. </P>  \r\n\r\n<P>At ville begrænse den foreslåede lovændring til kun at omfatte  \r\n\r\n rutelufttrafik kræver således, at der foretages en sondring, som dagens og  \r\n\r\n fremtidens forhold i luftfart ikke giver mulighed for at gennemføre. En  \r\n\r\n ændring af markedsføringsloven, der skal tillade &#187;frequent  \r\n\r\n flyver&#171;-programmer, må således udformes, så alle danske og udenlandske  \r\n\r\n luftfartsselskaber får samme muligheder. </P>  \r\n\r\n<P>I øvrigt var det ministerens opfattelse, at disse ordninger i det  \r\n\r\n væsentligste ville blive benyttet i forbindelse med ordinære ruteflyvninger,  \r\n\r\n idet charterselskabsformen ikke gør det sandsynligt, at der kan blive tale om  \r\n\r\n individuelle bonusordninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med de af  \r\n\r\n industriministeren stillede ændringsforslag. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse</I> med det under nr. 3 stillede  \r\n\r\n ændringsforslag. Mindretallet stemmer imod de under nr. 1 og 2 stillede  \r\n\r\n ændringsforslag. Mindretallet ønsker endvidere at udtale følgende: </P>  \r\n\r\n<P>Det forekommer overordentlig besynderligt, at flertallet ønsker at fjerne  \r\n\r\n alle bestemmelser fra Fremskridtspartiets lovforslag for derefter at indsætte  \r\n\r\n nye bestemmelser, der gør lovforslaget til noget ganske andet. </P>  \r\n\r\n<P>I øvrigt er det helt uforståeligt, at flertallet i Folketinget er så  \r\n\r\n konservativt og reaktionært, at man overhovedet ikke vil være med til  \r\n\r\n fornuftige, realitetsbevidste ændringer af den markedsføringslov, hvis  \r\n\r\n niveau, sammenlignet med andre landes, befinder sig på stenalderstadiet. </P>  \r\n\r\n<P>De forbud og de bureaukratiske restriktioner, markedsføringsloven er  \r\n\r\n udtryk for, hører slet ikke hjemme i vores moderne samfund med stigende  \r\n\r\n internationalisering af serviceydelser i særdeleshed og handel i  \r\n\r\n almindelighed. Derfor havde Fremskridtspartiet haft en formodning om, at et  \r\n\r\n flertal ville have politisk mod til at bevæge sig nogle få millimeter ud ad  \r\n\r\n frihedens vej, men ak nej! </P>  \r\n\r\n<P>Først da SAS med direktør Carlzon i spidsen møder frem i Erhvervsudvalget  \r\n\r\n og påpeger, hvilke problemer markedsføringsloven giver SAS, er der pludselig  \r\n\r\n interesse for lovforslaget. Men ikke for at ophæve lovformynderiet, nej, i  \r\n\r\n bedste danske kludetæppestil vælger man så blot at lave en lex  \r\n\r\n SAS-liberalisering af markedsføringsloven. </P>  \r\n\r\n<P>Der er allerede kommet protester til Erhvervsudvalget fra andre selskaber,  \r\n\r\n der mener, at de har lige så meget ret som SAS til at få liberaliseringer, og  \r\n\r\n hvor har de ret! </P>  \r\n\r\n<P>Lovgivning med det formål at gavne en enkelt branche eller en enkelt  \r\n\r\n virksomhed på bekostning af andre er direkte usmagelig, hvorfor der ikke kan  \r\n\r\n advares nok imod den. Situationen bliver jo hurtigt den, at hundreder eller  \r\n\r\n måske tusinder af deputationer melder deres ankomst i Erhvervsudvalget med  \r\n\r\n begrundet formodning om derved at kunne få en lex-lovgivning. Nu er advarslen  \r\n\r\n givet! </P>  \r\n\r\n<P>Såfremt flertallet måtte ændre lovforslaget som foreslået af ministeren  \r\n\r\n ved 2. behandling, beklager Fremskridtspartiet det dybt. Til gengæld må vi jo  \r\n\r\n så liberalisere lovgivningen med sneglefart og tage de fragmenter af frihed,  \r\n\r\n som kan blive tildelt i afmålte portioner på picometer eller nanometer.  \r\n\r\n Derfor vil Fremskridtspartiet allerede her tilkendegive, at partiet stemmer  \r\n\r\n for lovforslaget, også i den beklageligvis ændrede version, ved 3.  \r\n\r\n behandling. </P>  \r\n\r\n<P>ÆndringsforslagAf <I>industriministeren</I> , tiltrådt af et  \r\n\r\n<I>flertal</I> (udvalget med undtagelse af FP): </P>  \r\n\r\n<P>Til § 1 <B>1)</B>  <I>Nr. 1</I> udgår, og i stedet indsættes som nye  \r\n\r\n numre: </P>  \r\n\r\n<P>&#187; <B>01</B> . I <I>§ 6</I> indsættes efter stk. 2 som nyt stykke:  \r\n\r\n</P>  \r\n\r\n<P>&#187; <I>Stk. 3</I> . Uanset bestemmelsen i stk. 1 kan erhvervsdrivende  \r\n\r\n med tilladelse efter luftfartslovens § 75, stk. 1 og 2, samt  \r\n\r\n erhvervsdrivende, der samarbejder med sådanne tilladelsesindehavere om  \r\n\r\n specielle kundeprogrammer, i kundearrangementer tilbyde flyrejser eller andre  \r\n\r\n ydelser, der står i naturlig forbindelse hermed.&#171; </P>  \r\n\r\n<P> <B>02</B> . I <I>§ 7</I> indsættes efter stk. 1 som nyt stykke: </P>  \r\n\r\n<P>&#187; <I>Stk. 2</I> . Stk. 1 finder ikke anvendelse i forbindelse med de  \r\n\r\n i § 6, stk. 3, nævnte kundeprogrammer.&#171;&#187; </P>  \r\n\r\n<P> <B>2)</B>  <I>Nr. 2</I> udgår. </P>  \r\n\r\n<P>Af <I>industriministeren</I> , tiltrådt af <I>udvalget</I> : </P>  \r\n\r\n<P>Til § 2 <B>3)</B> Paragraffen affattes således: </P>  \r\n\r\n<P>&#187; <B>§ 2</B> Loven træder i kraft den 1. april 1992.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Da en ophævelse af forbudsbestemmelserne i  \r\n\r\n markedsføringslovens §§ 6-8 a ifølge lovforslaget ikke umiddelbart kan  \r\n\r\n forventes at opnå flertal, stilles ændringsforslagene om, at lovforslagets  \r\n\r\n nr. 1 og 2 udgår som en konsekvens heraf, hvilket vil give mulighed for i  \r\n\r\n særlige tilfælde at yde tilgift og andre tillægsydelser. </P>  \r\n\r\n<P>I de senere år er det i den internationale luftfartsbranche blevet mere og  \r\n\r\n mere almindeligt og udbredt, at de enkelte luftfartsselskaber indfører  \r\n\r\n forskellige bonus- og belønningsordninger (særlige kundeprogrammer) for  \r\n\r\n kunder, der i særlig udstrakt grad benytter det pågældende luftfartsselskab.  \r\n\r\n</P>  \r\n\r\n<P>Ordningerne er typisk tilrettelagt som en form for &#187;opsparing&#171;  \r\n\r\n af points. De nævnte points tildeles kunden, hver gang denne har købt en  \r\n\r\n ydelse hos luftfartsselskabet. Der kan dog også i nogle tilfælde være tale  \r\n\r\n om, at points kan tildeles for ydelser købt hos andre erhvervsdrivende,  \r\n\r\n såfremt luftfartsselskabet har indgået aftaler med disse. Her vil typisk være  \r\n\r\n tale om aftaler om ydelser, der står i en vis naturlig sammenhæng med  \r\n\r\n flyrejser, såsom hotelophold, leje af bil, rejsegaver el. lign. Deltagere får  \r\n\r\n jævnligt tilsendt en oversigt over, hvor mange points der er optjent i den  \r\n\r\n forløbne periode. </P>  \r\n\r\n<P>Den danske luftfartsbranche har ikke haft mulighed for at tilbyde sådanne  \r\n\r\n ordninger, idet disse har været anset for stridende imod markedsføringslovens  \r\n\r\n § 6 om tilgift og § 7 om kontant indløselighed for så vidt angår mærker,  \r\n\r\n kuponer eller lignende. Dette skaber en konkurrencemæssigt uholdbar situation  \r\n\r\n mellem den udenlandske og den danske luftfartsbranche, hvorfor nærværende  \r\n\r\n ændringsforslag stilles til afhjælpning af denne ulighed. </P>  \r\n\r\n<P>Ændringsforslagene indebærer, at det vil være tilladt for danske og  \r\n\r\n udenlandske luftfartsselskaber, herunder f.eks. også charterselskaber og  \r\n\r\n taxaflyselskaber, at yde tillægsydelser såsom flyrejser, hotelophold til  \r\n\r\n delvis nedsat pris, indkøb af rejsegaver, leje af bil m.v., såfremt der er en  \r\n\r\n naturlig sammenhæng med rejseydelsen. Reklamering hermed vil ligeledes være  \r\n\r\n tilladt. </P>  \r\n\r\n<P>Tilladelsen vil også omfatte de erhvervsdrivende, som efter aftale indgår  \r\n\r\n i et samarbejde med koncessionshaveren om ydelse af rabatter m.v. </P>  \r\n\r\n<P>Ved udtrykket &#187;ydelser, der står i naturlig forbindelse hermed&#171;  \r\n\r\n er der tænkt på den brede vifte af ydelser, som normalt forbindes med  \r\n\r\n luftfartsbranchen, eksempelvis hotelophold, leje af bil og køb af gaver inden  \r\n\r\n for det sortiment, som normalt udbydes ved salg om bord på fly. </P>  \r\n\r\n<P>Det er fundet hensigtsmæssigt at præcisere, at de pågældende  \r\n\r\n kundeprogrammers oversigter over optjente points ikke sidestilles med  \r\n\r\n &#187;mærker, kuponer eller lignende&#171; i lovens § 7, og at rabatpoints  \r\n\r\n derfor ikke er omfattet af kravet om kontant indløselighed. </P>  \r\n\r\n<P>Ændringsforslagene skønnes ikke at have administrative eller  \r\n\r\n statsfinansielle konsekvenser. </P>  \r\n\r\n<P>Til nr. 3 Det er af væsentlig betydning, at luftfartsbranchens  \r\n\r\n konkurrencesituation forbedres snarest muligt, og det foreslås derfor, at  \r\n\r\n lovændringen træder i kraft den 1. april 1992. </P>  \r\n\r\n<P>Lotte Henriksen (S) Ole Vagn Christensen (S) Sonja Mikkelsen (S) Erling  \r\n\r\n Olsen (S) Nyrup Rasmussen (S) fmd. <I>Løvig Simonsen (S) Tommy Dinesen (SF)  \r\n\r\n Rahbæk Møller (SF) Sonja Albrink (CD) Flemming Hansen (KF)</I> nfmd. <I>Kai  \r\n\r\n Dige Bach (KF) Svend Heiselberg (V) Pia Larsen (V) Helge Sander (V) Annette  \r\n\r\n Just (FP) Lone Dybkjær (RV) Lysholm Christensen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/03/1992"
        },
        {
            "displayName": "Accession",
            "displayValue": "199114K00102"
        },
        {
            "displayName": "Entydig dokumentidentifikation",
            "displayValue": "CL002173"
        },
        {
            "displayName": "Dato for førstegangsindlæggelse",
            "displayValue": "17/03/1992"
        },
        {
            "displayName": "Dato for indlæggelse",
            "displayValue": "17/03/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "102"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}