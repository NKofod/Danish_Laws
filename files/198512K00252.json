{
    "id": 112834,
    "title": "1985 LSF 252   FORSLAG TIL LOV OM NEDSLAG I SKATTEANSÆTTELSEN FOR RENTEINDTÆGTER M.V.  ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 252",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 252 </P>  \r\n\r\n<P></P>  \r\n\r\n<P>Forslag til Lov om nedslag i skatteansættelsen for renteindtægter m.v.  \r\n\r\n</P>  \r\n\r\n<P></P>  \r\n\r\n<P>Fremsat af ministeren for skatter afgifter </P>  \r\n\r\n<P></P>  \r\n\r\n<P>den 7. maj 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Fuldt skattepligtige personer, der ved udgangen af det år, </P>  \r\n\r\n<P>skattebetalingen vedrører, er fyldt 67 år, er berettigede til </P>  \r\n\r\n<P>nedslag i ansættelsen af den skattepligtige indkomst efter denne </P>  \r\n\r\n<P>lov. </P>  \r\n\r\n<P>§ 2. Nedslag beregnes på grundlag af den skattepligtiges indtægter i </P>  \r\n\r\n<P>indkomståret i form af de renter, der er nævnt i stk. 2, og de </P>  \r\n\r\n<P>løbende pensionsudbetalinger m.v., der er nævnt i stk. 3. </P>  \r\n\r\n<P>Stk. 2. Renterne opgøres som summen af de skattepligtige </P>  \r\n\r\n<P>renteindtægter med fradrag af renteudgifter. Overstiger </P>  \r\n\r\n<P>renteudgifterne renteindtægterne, skal det overskydende beløb ikke </P>  \r\n\r\n<P>tages i betragtning ved beregning af nedslag for eventuelle </P>  \r\n\r\n<P>løbende pensionsudbetalinger m.v. Driver den skattepligtige eller </P>  \r\n\r\n<P>dennes ægtefælle selvstændig erhvervsvirksomhed, der beskattes </P>  \r\n\r\n<P>efter reglerne i virksomhedsskatteloven, medregnes renteindtægter </P>  \r\n\r\n<P>og -udgifter fra virksomheden ikke ved beregning af nedslag for </P>  \r\n\r\n<P>renter. </P>  \r\n\r\n<P>Stk. 3. De løbende pensionsudbetalinger m.v. opgøres som summen af: </P>  \r\n\r\n<P>1) løbende ydelser fra pensionskasser, forsikringsordninger og </P>  \r\n\r\n<P>udbetalinger fra rateopsparing, som er omfattet af </P>  \r\n\r\n<P>pensionsbeskatningslovens §§ 2, 5-9, 11 A og 50, stk. 4 og 8, </P>  \r\n\r\n<P>2) løbende ydelser fra den skattepligtiges tidligere arbejdsgiver, </P>  \r\n\r\n<P>3) understøttelser fra den skattepligtiges tidligere arbejdsgiver </P>  \r\n\r\n<P>samt fra hjælpe- og understøttelsesfonde, pensionsreguleringsfonde </P>  \r\n\r\n<P>og lignende institutioner, hvortil den tidligere arbejdsgiver har </P>  \r\n\r\n<P>ydet bidrag, uanset om understøttelsen er fastsat som en løbende </P>  \r\n\r\n<P>ydelse, og </P>  \r\n\r\n<P>4) udbetalinger som nævnt i nr. 1-3, der tilfalder den skattepligtige </P>  \r\n\r\n<P>som følge af ægtefællens tidligere ansættelse. </P>  \r\n\r\n<P>Stk. 4. Nedslag beregnes ikke af pensionsudbetalinger, der reguleres </P>  \r\n\r\n<P>i forhold til prisudviklingen, af udbetalinger fra forsikringer </P>  \r\n\r\n<P>m.v., hvortil staten yder indekstillæg i henhold til lov om </P>  \r\n\r\n<P>pristalsreguleret alderdomsforsikring og alderdomsopsparing, eller </P>  \r\n\r\n<P>af beløb, der ikke indgår i den almindelige skattepligtige </P>  \r\n\r\n<P>indkomst. </P>  \r\n\r\n<P>§ 3. For ugifte og for ægtefæller, der ikke er samlevende ved </P>  \r\n\r\n<P>indkomstårets udløb, udgør nedslaget i den skattepligtige indkomst </P>  \r\n\r\n<P>30 pct. af summen af de renteindtægter og løbende </P>  \r\n\r\n<P>pensionsudbetalinger m.v., der opgøres efter § 2, stk. 2-4. </P>  \r\n\r\n<P>Nedslaget kan ikke overstige 3.600 kr. </P>  \r\n\r\n<P>Stk. 2. Nedslagsbeløbet, der beregnes efter stk. 1, nedsættes med 50 </P>  \r\n\r\n<P>kr. for hver fulde 100 kr., hvormed den skattepligtige indkomst </P>  \r\n\r\n<P>før nedslaget overstiger 66.600 kr. </P>  \r\n\r\n<P>§ 4. Er den skattepligtige gift og samlevende med ægtefællen ved </P>  \r\n\r\n<P>indkomstårets udløb, beregnes nedslaget i den skattepligtige </P>  \r\n\r\n<P>indkomst som 30 pct. af summen af de løbende pensionsudbetalinger </P>  \r\n\r\n<P>m.v., der opgøres efter § 2, stk. 3, jfr. stk. 4, og en del af </P>  \r\n\r\n<P>begge ægtefællers renteindtægt. Renteindtægten opgøres under et </P>  \r\n\r\n<P>efter § 2, stk. 2 (nettorenteindtægt), og en del af </P>  \r\n\r\n<P>nettorenteindtægten henføres til den skattepligtige efter § 5 </P>  \r\n\r\n<P>eller § 6. Nedslaget kan ikke overstige 3.600 kr. </P>  \r\n\r\n<P>Stk. 2. Det nedslagsbeløb, der beregnes efter stk. 1, nedsættes med </P>  \r\n\r\n<P>50 kr. for hver fulde 100 kr., hvormed den regulerede </P>  \r\n\r\n<P>skattepligtige indkomst overstiger 66.600 kr. Den regulerede </P>  \r\n\r\n<P>skattepligtige indkomst opgøres som den skattepligtige indkomst </P>  \r\n\r\n<P>med tillæg af fratrukne renteudgifter og med fradrag af </P>  \r\n\r\n<P>renteindtægter (skattepligtig indkomst før renter) og med tillæg </P>  \r\n\r\n<P>af den del af ægtefællernes nettorenteindtægt, der henføres til </P>  \r\n\r\n<P>den skattepligtige efter § 5 eller § 6. </P>  \r\n\r\n<P>§ 5. Er begge de ægtefæller, der er nævnt i § 4, berettigede til </P>  \r\n\r\n<P>nedslag, fordeles nettorenteindtægten mellem ægtefællerne efter </P>  \r\n\r\n<P>stk. 2-6. </P>  \r\n\r\n<P>Stk. 2. Ægtefællernes nettorenteindtægt eller en del af denne </P>  \r\n\r\n<P>henføres til den ægtefælle, der har den laveste skattepligtige </P>  \r\n\r\n<P>indkomst før renter. Det henførte beløb med tillæg af løbende </P>  \r\n\r\n<P>pensionsudbetalinger m.v. efter § 2, stk. 3, jfr. stk. 4, kan </P>  \r\n\r\n<P>højst udgøre 12.000 kr. Der henføres dog højst et beløb, der </P>  \r\n\r\n<P>bringer den regulerede skattepligtige indkomst op på 66.600 kr. </P>  \r\n\r\n<P>Stk. 3. Ægtefællernes øvrige nettorenteindtægt eller en del af denne </P>  \r\n\r\n<P>henføres til den ægtefælle, der har den højeste skattepligtige </P>  \r\n\r\n<P>indkomst før renter. Der henføres dog højst et beløb, der bringer </P>  \r\n\r\n<P>den regulerede skattepligtige indkomst op på 66.600 kr. </P>  \r\n\r\n<P>Stk. 4. Herefter henføres resterende nettorenteindtægt eller en del </P>  \r\n\r\n<P>af denne til den ægtefælle, der har den laveste skattepligtige </P>  \r\n\r\n<P>indkomst før renter. Der henføres dog højst et beløb, der bringer </P>  \r\n\r\n<P>den regulerede skattepligtige indkomst op på 66.600 kr. </P>  \r\n\r\n<P>Stk. 5. Endelig henføres den nettorenteindtægt, der ikke er henført </P>  \r\n\r\n<P>til nogen af ægtefællerne efter stk. 2-4, til den ægtefælle, der </P>  \r\n\r\n<P>har det laveste nedslagsberettigede beløb efter stk. 2-4 med </P>  \r\n\r\n<P>tillæg af løbende pensionsudbetalinger m.v. efter § 2, stk. 3, </P>  \r\n\r\n<P>jfr. stk. 4. </P>  \r\n\r\n<P>Stk. 6. Er ægtefællernes skattepligtige indkomster før renter lige </P>  \r\n\r\n<P>store, betragtes den ældste ægtefælles skattepligtige indkomst før </P>  \r\n\r\n<P>renter som den laveste. </P>  \r\n\r\n<P>§ 6. Er kun den ene af de ægtefæller, der er nævnt i § 4, berettiget </P>  \r\n\r\n<P>til nedslag, henføres ægtefællernes nettorenteindtægt til den </P>  \r\n\r\n<P>ægtefælle, der er berettiget til nedslag. Der henføres højst et </P>  \r\n\r\n<P>beløb, der bringer den regulerede skattepligtige indkomst op på </P>  \r\n\r\n<P>66.600 kr. </P>  \r\n\r\n<P>§ 7. Beløbsgrænsen på 66.600 kr. i § 3, stk. 2, i § 4, stk. 2, i § </P>  \r\n\r\n<P>5, stk. 2, 3 og 4, samt i § 6 reguleres efter personskattelovens § </P>  \r\n\r\n<P>20. </P>  \r\n\r\n<P>§ 8. Ministeren for skatter og afgifter kan fastsætte nærmere regler </P>  \r\n\r\n<P>for gennemførelse og administration af denne lov. </P>  \r\n\r\n<P>§ 9. Loven har virkning fra og med indkomståret 1987. Samtidig </P>  \r\n\r\n<P>ophæves lov om nedslag i skatteansættelsen for renteindtægter </P>  \r\n\r\n<P>m.v., jfr. lovbekendtgørelse nr. 521 af 22. september 1982. </P>  \r\n\r\n<P>§ 10. Loven gælder ikke for Færøerne og Grønland. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 827 </P>  \r\n\r\n<P>§ 1. Fuldt skattepligtige personer, der ved udgangen af det år, </P>  \r\n\r\n<P>skattebetalingen vedrører, er fyldt 67 år, er berettiget til </P>  \r\n\r\n<P>nedslag i ansættelsen af den skattepligtige indkomst efter denne </P>  \r\n\r\n<P>lov. </P>  \r\n\r\n<P>§ 2. Nedslag beregnes på grundlag af den skattepligtiges indtægter i </P>  \r\n\r\n<P>indkomståret i form af de renter, der er nævnt i stk. 2, og de </P>  \r\n\r\n<P>løbende pensionsudbetalinger m.v., der er nævnt i stk. 3. </P>  \r\n\r\n<P>Stk. 2. Renterne opgøres som summen af de skattepligtige </P>  \r\n\r\n<P>renteindtægter med fradrag af renteudgifter. Overstiger </P>  \r\n\r\n<P>renteudgifterne renteindtægterne, skal det overskydende beløb ikke </P>  \r\n\r\n<P>tages i betragtning ved beregning af nedslag for eventuelle </P>  \r\n\r\n<P>løbende pensionsudbetalinger m.v. Driver den skattepligtige eller </P>  \r\n\r\n<P>dennes ægtefælle selvstændig erhvervsvirksomhed, der beskattes </P>  \r\n\r\n<P>efter reglerne i virksomhedsskatteloven, medregnes renteindtægter </P>  \r\n\r\n<P>og -udgifter fra virksomheden ikke ved beregning af nedslag for </P>  \r\n\r\n<P>renter. </P>  \r\n\r\n<P>Stk. 3. De løbende pensionsudbetalinger m.v. opgøres som summen af: </P>  \r\n\r\n<P>1) løbende ydelser fra pensionskasser, forsikringsordninger og </P>  \r\n\r\n<P>udbetalinger fra rateopsparing, som er omfattet af </P>  \r\n\r\n<P>pensionsbeskatningslovens §§ 2, 5-9, 11 A og 50, stk. 4 og 8, </P>  \r\n\r\n<P>2) løbende ydelser fra den skattepligtiges tidligere arbejdsgiver, </P>  \r\n\r\n<P>3) understøttelser fra den skattepligtiges tidligere arbejdsgiver </P>  \r\n\r\n<P>samt fra hjælpe- og understøttelsesfonde, pensionsreguleringsfonde </P>  \r\n\r\n<P>og lignende institutioner, hvortil den tidligere arbejdsgiver har </P>  \r\n\r\n<P>ydet bidrag, uanset om understøttelsen er fastsat som en løbende </P>  \r\n\r\n<P>ydelse, og </P>  \r\n\r\n<P>4) udbetalinger som nævnt i nr. 1-3, der tilfalder den skattepligtige </P>  \r\n\r\n<P>som følge af ægtefællens tidligere ansættelse. </P>  \r\n\r\n<P>Stk. 4. Nedslag beregnes ikke af pensionsudbetalinger, der reguleres </P>  \r\n\r\n<P>i forhold til prisudviklingen, af udbetalinger fra forsikringer </P>  \r\n\r\n<P>m.v., hvortil staten yder indekstillæg i henhold til lov om </P>  \r\n\r\n<P>pristalsreguleret alderdomsforsikring og alderdomsopsparing, eller </P>  \r\n\r\n<P>af beløb, der ikke indgår i den almindelige skattepligtige </P>  \r\n\r\n<P>indkomst. </P>  \r\n\r\n<P>§ 3. For ugifte og for ægtefæller, der ikke er samlevende ved </P>  \r\n\r\n<P>indkomstårets udløb, udgør nedslaget i den skattepligtige indkomst </P>  \r\n\r\n<P>30 pct. af summen af de renteindtægter og løbende </P>  \r\n\r\n<P>pensionsudbetalinger m.v., der opgøres efter § 2, stk. 2-4. </P>  \r\n\r\n<P>Nedslaget kan ikke overstige 3.600 kr. </P>  \r\n\r\n<P>Stk. 2. Nedslagsbeløbet, der beregnes efter stk. 1, nedsættes med 50 </P>  \r\n\r\n<P>kr. for hver fulde 100 kr., hvormed den skattepligtige indkomst </P>  \r\n\r\n<P>før nedslaget overstiger 66.600 kr. </P>  \r\n\r\n<P>§ 4. Er den skattepligtige gift og samlevende med ægtefællen ved </P>  \r\n\r\n<P>indkomstårets udløb, beregnes nedslaget i den skattepligtige </P>  \r\n\r\n<P>indkomst som 30 pct. af summen af de løbende pensionsudbetalinger </P>  \r\n\r\n<P>m.v., der opgøres efter § 2, stk. 3, jfr. stk. 4, og en del af </P>  \r\n\r\n<P>begge ægtefællers renteindtægt. Renteindtægten opgøres under et </P>  \r\n\r\n<P>efter § 2, stk. 2, (nettorenteindtægt), og en del af </P>  \r\n\r\n<P>nettorenteindtægten henføres til den skattepligtige efter § 5 </P>  \r\n\r\n<P>eller § 6. Nedslaget kan ikke overstige 3.600 kr. </P>  \r\n\r\n<P>Stk. 2. Det nedslagsbeløb, der beregnes efter stk. 1, nedsættes med </P>  \r\n\r\n<P>50 kr. for hver fulde 100 kr., hvormed den regulerede </P>  \r\n\r\n<P>skattepligtige indkomst overstiger 66.600 kr. Den regulerede </P>  \r\n\r\n<P>skattepligtige indkomst opgøres som den skattepligtige indkomst </P>  \r\n\r\n<P>med tillæg af fratrukne renteudgifter og med fradrag af </P>  \r\n\r\n<P>renteindtægter (skattepligtig indkomst før renter), og med tillæg </P>  \r\n\r\n<P>af den del af ægtefællernes nettorenteindtægt, der henføres til </P>  \r\n\r\n<P>den skattepligtige efter § 5 eller § 6. </P>  \r\n\r\n<P>§ 5. Er begge de ægtefæller, der er nævnt i § 4, berettiget til </P>  \r\n\r\n<P>nedslag, fordeles nettorenteindtægten mellem ægtefællerne efter </P>  \r\n\r\n<P>stk. 2-6. </P>  \r\n\r\n<P>Stk. 2. Ægtefællernes nettorenteindtægt eller en del af denne </P>  \r\n\r\n<P>henføres til den ægtefælle, der har den laveste skattepligtige </P>  \r\n\r\n<P>indkomst før renter. Det henførte beløb med tillæg af løbende </P>  \r\n\r\n<P>pensionsudbetalinger m.v. efter § 2, stk. 3, jfr. stk. 4, kan </P>  \r\n\r\n<P>højst udgøre 12.000 kr. Der henføres dog højst et beløb, der </P>  \r\n\r\n<P>bringer den regulerede skattepligtige indkomst op på 66.600 kr. </P>  \r\n\r\n<P>Stk. 3. Ægtefællernes øvrige nettorenteindtægt eller en del af denne </P>  \r\n\r\n<P>henføres til den ægtefælle, der har den højeste skattepligtige </P>  \r\n\r\n<P>indkomst før renter. Der henføres dog højst et beløb, der bringer </P>  \r\n\r\n<P>den regulerede skattepligtige indkomst op på 66.600 kr. </P>  \r\n\r\n<P>Stk. 4. Herefter henføres resterende nettorenteindtægt eller en del </P>  \r\n\r\n<P>af denne til den ægtefælle, der har den laveste skattepligtige </P>  \r\n\r\n<P>indkomst før renter. Der henføres dog højst et beløb, der bringer </P>  \r\n\r\n<P>den regulerede skattepligtige indkomst op på 66.600 kr. </P>  \r\n\r\n<P>Stk. 5. Endelig henføres den nettorenteindtægt, der ikke er henført </P>  \r\n\r\n<P>til nogen af ægtefællerne efter stk. 2-4, til den ægtefælle, der </P>  \r\n\r\n<P>har det laveste nedslagsberettigede beløb efter stk. 2-4 med </P>  \r\n\r\n<P>tillæg af løbende pensionsudbetalinger m.v. efter § 2, stk. 3, </P>  \r\n\r\n<P>jfr. stk. 4. </P>  \r\n\r\n<P>Stk. 6. Er ægtefællernes skattepligtige indkomster før renter lige </P>  \r\n\r\n<P>store, betragtes den ældste ægtefælles skattepligtige indkomst før </P>  \r\n\r\n<P>renter som den laveste. </P>  \r\n\r\n<P>§ 6. Er kun den ene af de ægtefæller, der er nævnt i § 4, berettiget </P>  \r\n\r\n<P>til nedslag, henføres ægtefællernes nettorenteindtægt til den </P>  \r\n\r\n<P>ægtefælle, der er berettiget til nedslag. Der henføres højst et </P>  \r\n\r\n<P>beløb, der bringer den regulerede skattepligtige indkomst op på </P>  \r\n\r\n<P>66.600 kr. </P>  \r\n\r\n<P>§ 7. Beløbsgrænsen på 66.600 kr. i § 3, stk. 2, i § 4, stk. 2, i § </P>  \r\n\r\n<P>5, stk. 2, 3 og 4, samt i § 6 reguleres efter personskattelovens § </P>  \r\n\r\n<P>20. </P>  \r\n\r\n<P>§ 8. Ministeren for skatter og afgifter kan fastsætte nærmere regler </P>  \r\n\r\n<P>for gennemførelse og administration af denne lov. </P>  \r\n\r\n<P>§ 9. Loven har virkning fra og med indkomståret 1987. Samtidig </P>  \r\n\r\n<P>ophæves lov om nedslag i skatteansættelsen for renteindtægter </P>  \r\n\r\n<P>m.v., jfr. lovbekendtgørelse nr. 521 af 22. september 1982. </P>  \r\n\r\n<P>§ 10. Loven gælder ikke for Færøerne og Grønland. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>De gældende bestemmelser i lov om nedslag i skatteansættelsen for </P>  \r\n\r\n<P>renteindtægter m.v. har stort set stået uændret siden lovens </P>  \r\n\r\n<P>vedtagelse i 1962. Bestemmelserne trænger derfor til at blive </P>  \r\n\r\n<P>omredigeret og tilpasset den gældende skattelovgivning og </P>  \r\n\r\n<P>skattereformen, navnlig personskatteloven (lov nr. 151 af 19. </P>  \r\n\r\n<P>marts 1986) og virksomhedsskatteloven (lov nr. 144 af 19. marts </P>  \r\n\r\n<P>1986). Ifølge lovforslaget ophæves den gældende lov, men </P>  \r\n\r\n<P>principperne om beregning af nedslag i skatteansættelsen for </P>  \r\n\r\n<P>personer på 67 år eller derover foreslås i stor udstrækning </P>  \r\n\r\n<P>videreført uændret. Nedslagsreglerne foreslås dog udformet </P>  \r\n\r\n<P>således, at størrelsen af de nedslag, ægtefæller kan opnå, ikke </P>  \r\n\r\n<P>påvirkes af, hvorledes renteindtægter og -udgifter fordeles mellem </P>  \r\n\r\n<P>ægtefællerne ved indkomstopgørelsen. </P>  \r\n\r\n<P>Lov om nedslag i skatteansættelsen for renteindtægter m.v. er senest </P>  \r\n\r\n<P>ændret ved lov nr. 227 af 26. maj 1982 (Skattemæssig ligestilling </P>  \r\n\r\n<P>af ægtefæller), jfr. Folketingstidende 1981-82 (2. samling), sp. </P>  \r\n\r\n<P>2018, 2817, 7710, 8046, Tillæg A, sp. 2345, Tillæg B, sp. 1015 og </P>  \r\n\r\n<P>Tillæg C, sp. 501. </P>  \r\n\r\n<P>Gældende regler </P>  \r\n\r\n<P>Efter de gældende regler beregnes nedslaget for renteindtægter m.v. </P>  \r\n\r\n<P>af skatteyderens renteindtægt efter fradrag af renteudgifter. </P>  \r\n\r\n<P>Desuden beregnes der nedslag af løbende pensionsudbetalinger m.v., </P>  \r\n\r\n<P>der ikke er pristalsreguleret eller på anden måde reguleres i takt </P>  \r\n\r\n<P>med pris- eller velstandsudviklingen. Nedslaget i den </P>  \r\n\r\n<P>skattepligtige indkomst udgør 30 pct. af det indkomstbeløb, der </P>  \r\n\r\n<P>giver ret til nedslag, og nedslaget kan ikke overstige 3.500 kr. </P>  \r\n\r\n<P>Der kan således højst beregnes nedslag af renteindtægt og </P>  \r\n\r\n<P>pensionsudbetalinger m.v. på tilsammen 11.667 kr. Hvis den </P>  \r\n\r\n<P>skattepligtige indkomst overstiger en beløbsgrænse, der ved </P>  \r\n\r\n<P>reguleringen i 1986 er forhøjet til 65.200 kr., aftrappes </P>  \r\n\r\n<P>nedslaget, idet det beskæres med halvdelen af den del af den </P>  \r\n\r\n<P>skattepligtige indkomst, der overstiger beløbsgrænsen. Er den </P>  \r\n\r\n<P>skattepligtige indkomst 72.200 kr. eller derover, bortfalder </P>  \r\n\r\n<P>ethvert nedslag. </P>  \r\n\r\n<P>Indførelsen af de nye regler om indkomstbeskatning af ægtefæller, der </P>  \r\n\r\n<P>har været gældende fra og med 1983, har givet ægtepar muligheder </P>  \r\n\r\n<P>for at påvirke størrelsen af deres nedslag ved en passende </P>  \r\n\r\n<P>indbyrdes fordeling af kapitalindtægter og -udgifter, f.eks. ved </P>  \r\n\r\n<P>at overføre renteindtægter på indtil 11.667 kr. til ægtefællen </P>  \r\n\r\n<P>med den laveste arbejdsindtægt og optage resten af </P>  \r\n\r\n<P>kapitalindtægterne og alle renteudgifterne på den anden ægtefælles </P>  \r\n\r\n<P>indkomstopgørelse. </P>  \r\n\r\n<P>På denne måde er det i mange tilfælde muligt for den ene ægtefælle at </P>  \r\n\r\n<P>få nedslag for renteindtægter, selv om ægtefællernes samlede </P>  \r\n\r\n<P>renteudgifter overstiger deres samlede renteindtægter. </P>  \r\n\r\n<P>For så vidt muligt at give alle ægtepar adgang til at få de størst </P>  \r\n\r\n<P>mulige nedslag, har statsskattedirektoratet beregnet, hvorledes </P>  \r\n\r\n<P>ægtepar indbyrdes skal fordele deres renteindtægter og </P>  \r\n\r\n<P>renteudgifter for at få fuld fordel af nedslagsreglen. </P>  \r\n\r\n<P>På basis af disse beregninger får de ægtepar, der ikke selv har </P>  \r\n\r\n<P>fundet frem til den fordelagtigste fordeling, tilbud om ændrede </P>  \r\n\r\n<P>indkomstansættelser, der vil forøge deres nedslag. </P>  \r\n\r\n<P>Lovforslagets indhold </P>  \r\n\r\n<P>I lovforslaget opretholdes principperne i den gældende ordning i </P>  \r\n\r\n<P>store træk. Det foreslås dog at ændre aldersbetingelsen, således </P>  \r\n\r\n<P>at den skattepligtige ikke som efter gældende regler skal være </P>  \r\n\r\n<P>fyldt 67 år den 1. januar i det år, skattebetalingen vedrører, men </P>  \r\n\r\n<P>blot skal være fyldt 67 år ved udgangen af indkomståret. Herved </P>  \r\n\r\n<P>bringes loven i overensstemmelse med tilsvarende aldersbetingelser </P>  \r\n\r\n<P>i den øvrige skattelovgivning f.eks. personfradraget for </P>  \r\n\r\n<P>pensionister i personskatteloven og lejeværdireglerne i </P>  \r\n\r\n<P>ligningsloven. Det foreslås endvidere at ophæve betingelsen om, at </P>  \r\n\r\n<P>de skattepligtige skal fremsætte begæring om at få foretaget </P>  \r\n\r\n<P>nedslag i skatteansættelsen. I praksis beregnes nedslaget for </P>  \r\n\r\n<P>renteindtægter og udbetalinger fra ATP automatisk. Disse indtægter </P>  \r\n\r\n<P>kan skattemyndighederne udlede direkte af selvangivelserne. Andre </P>  \r\n\r\n<P>nedslagsberettigede pensionsudbetalinger m.v. kan det være </P>  \r\n\r\n<P>nødvendigt, at den skattepligtige fortsat oplyser om i forbindelse </P>  \r\n\r\n<P>med selvangivelsen. </P>  \r\n\r\n<P>Driver den skattepligtige eller dennes eventuelle ægtefælle </P>  \r\n\r\n<P>selvstændig erhvervsvirksomhed, kan virksomheden vælges beskattet </P>  \r\n\r\n<P>efter virksomhedsskatteloven. Virksomhedens renter vil i så fald </P>  \r\n\r\n<P>blive behandlet efter disse særlige regler og ikke efter reglerne </P>  \r\n\r\n<P>i personskatteloven. Det foreslås derfor, at virksomhedens </P>  \r\n\r\n<P>renteindtægter og -udgifter ikke skal indgå i den </P>  \r\n\r\n<P>nedslagsberettigede indtægt. </P>  \r\n\r\n<P>De gældende regler om nedslag for løbende pensionsudbetalinger m.v. </P>  \r\n\r\n<P>tilpasses efter forslaget reglerne i pensionsbeskatningsloven. I </P>  \r\n\r\n<P>forbindelse med skattereformen er pensionsbeskatningslovens afsnit </P>  \r\n\r\n<P>I udvidet til også at omfatte ydelser fra rateopsparinger i </P>  \r\n\r\n<P>pensionsøjemed. Som konsekvens heraf foreslås det at medtage disse </P>  \r\n\r\n<P>ydelser i de nedslagsberettigede pensionsudbetalinger m.v. </P>  \r\n\r\n<P>Endvidere foreslås det at ophæve betingelsen om, at ydelserne i det </P>  \r\n\r\n<P>enkelte indkomstår ikke må overstige, hvad den skattepligtige i </P>  \r\n\r\n<P>alt har modtaget af tilsvarende årlige ydelser i noget forudgående </P>  \r\n\r\n<P>indkomstår inden for de seneste fem indkomstår. Bestemmelsen har </P>  \r\n\r\n<P>haft til formål at udelukke ydelser fra nedslag, der ikke formelt </P>  \r\n\r\n<P>reguleres i forhold til prisudviklingen, men som faktisk suppleres </P>  \r\n\r\n<P>med tillæg, der skal kompensere herfor. Forøgelser af en </P>  \r\n\r\n<P>pensionsudbetaling, som skyldes tilskrivning af bonus, udelukker </P>  \r\n\r\n<P>derimod ikke efter gældende regler, at der beregnes nedslag af </P>  \r\n\r\n<P>ydelsen. </P>  \r\n\r\n<P>Betingelsen er administrativt besværlig og virker uhensigtsmæssigt. </P>  \r\n\r\n<P>Betingelsen er derfor udeladt i lovforslaget. </P>  \r\n\r\n<P>Nedslagsbeløbet skal fortsat beregnes som 30 pct. af summen af de </P>  \r\n\r\n<P>indtægtsposter, der giver ret til nedslag. Overgrænsen for </P>  \r\n\r\n<P>nedslagsbeløbet foreslås fastsat til 3.600 kr. mod nu 3.500 kr. </P>  \r\n\r\n<P>Det bevirker, at det maksimale beløb, hvoraf der beregnes nedslag, </P>  \r\n\r\n<P>afrundes til 12.000 kr. mod 11.667 kr. efter de gældende regler. </P>  \r\n\r\n<P>Den indtægtsgrænse, hvor aftrapningen af nedslagsbeløbet påbegyndes, </P>  \r\n\r\n<P>foreslås i 1987 fastsat til 66.600 kr. Det er 2 pct. højere end i </P>  \r\n\r\n<P>1986. I årene efter 1987 foreslås beløbet som hidtil reguleret i </P>  \r\n\r\n<P>takt med det lovbestemte reguleringstal efter personskattelovens § </P>  \r\n\r\n<P>20 ligesom personfradragene og en række beløbsgrænser i </P>  \r\n\r\n<P>forbindelse med indkomst- og formuebeskatningen. </P>  \r\n\r\n<P>Selve aftrapningen af nedslagsbeløbet forslås opretholdt, således at </P>  \r\n\r\n<P>det nedsættes med halvdelen af det beløb, hvormed den </P>  \r\n\r\n<P>skattepligtige indkomst overstiger indtægtsgrænsen. </P>  \r\n\r\n<P>Nedslaget foreslås som hidtil givet i den skattepligtige indkomst, og </P>  \r\n\r\n<P>det skal efter personskattelovens § 4, stk. 1, nr. 9, fradrages </P>  \r\n\r\n<P>ved opgørelsen af kapitalindkomsten. </P>  \r\n\r\n<P>For ægtepar, der er samlevende ved indkomstårets udløb, foreslås der </P>  \r\n\r\n<P>fastsat nye regler om beregning af nedslaget. Formålet hermed er </P>  \r\n\r\n<P>at undgå den nuværende noget omstændelige ordning. Efter denne </P>  \r\n\r\n<P>skal ægtefællerne selv finde ud af, hvordan de indbyrdes skal </P>  \r\n\r\n<P>fordele deres renteindtægter og -udgifter på deres selvangivelser </P>  \r\n\r\n<P>for at opnå de størst mulige nedslag. Ægtefællerne kan også </P>  \r\n\r\n<P>afvente de beregninger og forslag til ændrede indkomstansættelser </P>  \r\n\r\n<P>og skatteberegninger, som skattemyndighederne udarbejder, og </P>  \r\n\r\n<P>eventuelt anmode om at få deres skatter omberegnet i </P>  \r\n\r\n<P>overensstemmelse hermed. </P>  \r\n\r\n<P>Efter den nu foreslåede ordning skal skattemyndighederne i </P>  \r\n\r\n<P>forbindelse med skatteberegningen beregne ægtefællernes </P>  \r\n\r\n<P>nedslagsbeløb på basis af de oplysninger, der er til rådighed ved </P>  \r\n\r\n<P>indkomstansættelsen. For at opnå dette må beregningerne udformes </P>  \r\n\r\n<P>således, at nedslagenes størrelse bliver uafhængige af, hvorledes </P>  \r\n\r\n<P>ægtefællerne har fordelt deres renteindtægter og -udgifter på </P>  \r\n\r\n<P>deres selvangivelser. </P>  \r\n\r\n<P>Det foreslås derfor, at der for ægtepar, hvor begge ægtefæller </P>  \r\n\r\n<P>opfylder betingelserne for at få nedslag, foretages en særlig </P>  \r\n\r\n<P>indkomstopgørelse, der udelukkende skal benyttes ved beregningen </P>  \r\n\r\n<P>af nedslagsbeløbene. Denne opgørelse består for det første af hver </P>  \r\n\r\n<P>ægtefælles skattepligtige indkomst opgjort uden renteindtægter og </P>  \r\n\r\n<P>-udgifter (skattepligtig indkomst før renter) og for det andet af </P>  \r\n\r\n<P>ægteparrets samlede positive nettorenteindtægter, der fordeles </P>  \r\n\r\n<P>mellem ægtefællerne efter regler, der omtales i bemærkningerne til </P>  \r\n\r\n<P>§§ 4-7. </P>  \r\n\r\n<P>Tilsammen udgør de to indkomstelementer &#187;den regulerede </P>  \r\n\r\n<P>skattepligtige indkomst&#171;, og det er størrelsen af dette </P>  \r\n\r\n<P>indkomstbeløb, der er afgørende for, om den skattepligtiges </P>  \r\n\r\n<P>nedslagsbeløb skal aftrappes eller eventuelt helt bortfalde. </P>  \r\n\r\n<P>Ægtefællernes samlede positive nettorenteindtægt skal efter forslaget </P>  \r\n\r\n<P>fordeles mellem ægtefællerne under hensyntagen til den enkelte </P>  \r\n\r\n<P>ægtefælles øvrige nedslagsberettigede indtægter og skattepligtige </P>  \r\n\r\n<P>indkomst opgjort før renter. Herved sikres, at ægtefællerne opnår </P>  \r\n\r\n<P>det størst mulige nedslag. </P>  \r\n\r\n<P>Hvis kun den ene ægtefælle opfylder betingelserne for at få nedslag, </P>  \r\n\r\n<P>henføres så meget af ægtefællernes samlede positive </P>  \r\n\r\n<P>nettorenteindtægt, at den nedslagsberettigede ægtefælle sikres det </P>  \r\n\r\n<P>størst mulige nedslag. </P>  \r\n\r\n<P>Den foreslåede metode til beregning af nedslag vil bevirke, at enlige </P>  \r\n\r\n<P>skatteydere og ægtefæller, hvis nettorenteindtægt tilsammen er </P>  \r\n\r\n<P>positiv, vil få nedslag, der er lige så store som de nedslag, de </P>  \r\n\r\n<P>efter de gældende regler kan opnå ved at fordele deres </P>  \r\n\r\n<P>renteindtægter og -udgifter mellem sig på den mest </P>  \r\n\r\n<P>hensigtsmæssige måde. For ægtefæller, hvis samlede renteudgifter </P>  \r\n\r\n<P>overstiger deres samlede renteindtægter, vil forslaget betyde, at </P>  \r\n\r\n<P>de afskæres fra at få nedslag. Det har de hidtil i visse tilfælde </P>  \r\n\r\n<P>haft mulighed for, mens enlige skatteydere både efter de gældende </P>  \r\n\r\n<P>og de foreslåede regler kun kan få nedslag, hvis deres </P>  \r\n\r\n<P>nettorenteindtægter er positive. </P>  \r\n\r\n<P>Lovforslaget vil medføre mindre administrative forenklinger, da der </P>  \r\n\r\n<P>ifølge forslaget ikke længere skal udsendes forslag til ændrede </P>  \r\n\r\n<P>ansættelser til de berørte pensionister. </P>  \r\n\r\n<P>Det skønnes, at ca. 400.000 skatteydere vil være omfattet af det </P>  \r\n\r\n<P>foreslåede regelsæt for indkomståret 1987. Det samlede </P>  \r\n\r\n<P>nedslagsbeløb skønnes at udgøre ca. 525 mill. kr. eller </P>  \r\n\r\n<P>gennemsnitligt ca. 1.300 kr. pr. person. </P>  \r\n\r\n<P>Den foreslåede beregningsregel for ægtefæller vil i visse tilfælde </P>  \r\n\r\n<P>medføre et mindre nedslag end efter gældende regler. Skønsmæssigt </P>  \r\n\r\n<P>vil denne regel medføre et merprovenu af størrelsesordenen en halv </P>  \r\n\r\n<P>snes mill. kr. </P>  \r\n\r\n<P>Merprovenuet bliver dog anvendt dels i forbindelse med den foreslåede </P>  \r\n\r\n<P>regel om aldersbetingelsen, der betyder, at yderligere en årgang </P>  \r\n\r\n<P>skatteydere bliver berettiget til nedslag, dels ved at det </P>  \r\n\r\n<P>maksimale nedslagsbeløb forhøjes med 100 kr. fra 3.500 kr. til </P>  \r\n\r\n<P>3.600 kr., samt ved den mindre udvidelse af de </P>  \r\n\r\n<P>pensionsudbetalinger m.v., der giver ret til nedslag. Disse tre </P>  \r\n\r\n<P>elementer skønnes at medføre et provenutab ligeledes af </P>  \r\n\r\n<P>størrelsesordenen en halv snes mill. kr. </P>  \r\n\r\n<P>Lovforslaget skønnes derfor ikke at få provenumæssige konsekvenser. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Lovforslaget omfatter som efter den gældende lov fuldt skattepligtige </P>  \r\n\r\n<P>personer. Det er efter forslaget muligt at opnå nedslag i </P>  \r\n\r\n<P>skatteansættelsen for det indkomstår, hvor den skattepligtige </P>  \r\n\r\n<P>fylder 67 år. Det er ikke længere nogen betingelse, at den </P>  \r\n\r\n<P>skattepligtige fremsætter begæring om nedslag. Visse </P>  \r\n\r\n<P>pensionsudbetalinger m.v. kan det dog være nødvendigt, at den </P>  \r\n\r\n<P>skattepligtige fortsat oplyser om. Der henvises til de almindelige </P>  \r\n\r\n<P>bemærkninger. </P>  \r\n\r\n<P>Til § 2 </P>  \r\n\r\n<P>Lovforslagets § 2, stk. 1, er alene en omredigering af den gældende </P>  \r\n\r\n<P>lovs § 2, stk. 1. </P>  \r\n\r\n<P>Der er ligeledes foretaget en omredigering af den gældende § 2, stk. </P>  \r\n\r\n<P>2. Ved omredigeringen udgår det udtrykkelige forbehold om, at </P>  \r\n\r\n<P>udbytte af aktier og lignende værdipapirer ikke indgår i den </P>  \r\n\r\n<P>nedslagsberettigede renteindtægt. Der er ikke hermed tilsigtet en </P>  \r\n\r\n<P>realitetsændring. I forbindelse med omredigeringen foreslås det, </P>  \r\n\r\n<P>at renteindtægter og -udgifter, der indgår i en </P>  \r\n\r\n<P>erhvervsvirksomhed, som vælges beskattet efter </P>  \r\n\r\n<P>virksomhedsskatteloven, ikke skal medregnes ved beregning af </P>  \r\n\r\n<P>nedslag for renter. Når der i den foreslåede bestemmelse henvises </P>  \r\n\r\n<P>til selvstændig erhvervsvirksomhed, der drives af den </P>  \r\n\r\n<P>skattepligtiges eventuelle ægtefælle, skal det ses i sammenhæng </P>  \r\n\r\n<P>med de nye regler om opgørelse af en samlet nettorenteindtægt for </P>  \r\n\r\n<P>samlevende ægtefæller, jfr. lovforslagets §§ 4-6. </P>  \r\n\r\n<P>Den gældende lovs § 2, stk. 3 og 4, er affattet på grundlag af den </P>  \r\n\r\n<P>tidligere lov om beskatningen af renteforsikringer m.v., der er </P>  \r\n\r\n<P>afløst af pensionsbeskatningsloven. Lovforslaget er derfor </P>  \r\n\r\n<P>tilpasset reglerne i pensionsbeskatningsloven. </P>  \r\n\r\n<P>I lovforslagets § 2, stk. 3, beskrives de forskellige </P>  \r\n\r\n<P>nedslagsberettigede pensionsudbetalinger m.v., mens de øvrige </P>  \r\n\r\n<P>betingelser for nedslag på grundlag af disse ydelser er samlet i </P>  \r\n\r\n<P>bestemmelsens stk. 4. </P>  \r\n\r\n<P>Den foreslåede § 2, stk. 3, nr. 1, omfatter de i </P>  \r\n\r\n<P>pensionsbeskatningslovens afsnit I omhandlede pensionsordninger </P>  \r\n\r\n<P>med løbende udbetalinger samt rateforsikringer og rateopsparinger </P>  \r\n\r\n<P>i pensionsøjemed. Endvidere er omfattet pensionsordninger med </P>  \r\n\r\n<P>løbende udbetalinger, som den skattepligtige har valgt beskattet </P>  \r\n\r\n<P>efter pensionsbeskatningslovens § 50, idet 70 pct. af </P>  \r\n\r\n<P>udbetalingerne fra disse ordninger indgår i den skattepligtige </P>  \r\n\r\n<P>indkomst. Renteforsikringer, der er tegnet før </P>  \r\n\r\n<P>pensionsbeskatningslovens ikrafttræden, og som dengang var </P>  \r\n\r\n<P>omfattet af renteforsikringslovens § 1, stk. 1, litra c, er </P>  \r\n\r\n<P>medtaget i den foreslåede affattelse af stk. 3 i kraft af </P>  \r\n\r\n<P>henvisningen til pensionsbeskatningslovens §§ 7, 9 og 50, stk. 8. </P>  \r\n\r\n<P>Den gældende bestemmelse om løbende ydelser fra den tidligere </P>  \r\n\r\n<P>arbejdsgiver foreslås medtaget i uændret form som § 2, stk. 3, nr. </P>  \r\n\r\n<P>2. Løbende ydelser fra den tidligere arbejdsgiver omfatter ydelser </P>  \r\n\r\n<P>fra de såkaldte uafdækkede pensionsordninger. Ved uafdækkede </P>  \r\n\r\n<P>pensionsordninger forstås ordninger, hvor pensionsforpligtelsen </P>  \r\n\r\n<P>ikke er afdækket gennem indbetaling af bidrag til et </P>  \r\n\r\n<P>livsforsikringsselskab eller en pensionskasse m.m. </P>  \r\n\r\n<P>Understøttelser fra den tidligere arbejdsgiver eller fra hjælpe- og </P>  \r\n\r\n<P>understøttelsesfonde m.v., hvortil den tidligere arbejdsgiver har </P>  \r\n\r\n<P>ydet bidrag, er ligeledes medtaget uændret som § 2, stk. 3, nr. 3. </P>  \r\n\r\n<P>Ydelser, som den skattepligtige modtager som følge af, at ægtefællen </P>  \r\n\r\n<P>har været ansat i en virksomhed, er medtaget som § 2, stk. 3, nr. </P>  \r\n\r\n<P>4. Den foreslåede affattelse indebærer ikke realitetsændringer i </P>  \r\n\r\n<P>forhold til den gældende bestemmelse i lovens § 2, stk. 5. </P>  \r\n\r\n<P>De gældende betingelser for beregningen af nedslag for </P>  \r\n\r\n<P>pensionsudbetalinger m.v. er samlet i bestemmelsens stk. 4. Som </P>  \r\n\r\n<P>nævnt i de almindelige bemærkninger er der i bestemmelsen ikke </P>  \r\n\r\n<P>medtaget betingelsen om, at ydelserne i det enkelte indkomstår </P>  \r\n\r\n<P>ikke må overstige, hvad den skattepligtige i alt har modtaget af </P>  \r\n\r\n<P>tilsvarende årlige ydelser i noget forudgående indkomstår inden </P>  \r\n\r\n<P>for de sidste fem år. </P>  \r\n\r\n<P>Til § 3 </P>  \r\n\r\n<P>De gældende regler om beregning af nedslaget er beholdt i forslagets </P>  \r\n\r\n<P>§ 3, for så vidt angår ugifte og ægtefæller, der ikke er </P>  \r\n\r\n<P>samlevende ved indkomstårets udløb. Det maksimale nedslag er </P>  \r\n\r\n<P>forhøjet fra 3.500 kr. til 3.600 kr., og aftrapningsgrænsen er for </P>  \r\n\r\n<P>indkomståret 1987 fastsat til 66.600 kr. </P>  \r\n\r\n<P>Til §§ 4-7 </P>  \r\n\r\n<P>Beregning af nedslag for ægtefæller, der er samlevende ved </P>  \r\n\r\n<P>indkomstårets udløb, er alene ændret i forhold til gældende regler </P>  \r\n\r\n<P>for så vidt angår beregningen af nedslag på grundlag af </P>  \r\n\r\n<P>renteindtægterne. Som konsekvens af disse ændrede regler er også </P>  \r\n\r\n<P>reglerne om aftrapning af nedslaget blevet ændret, jfr. § 4, stk. </P>  \r\n\r\n<P>2. </P>  \r\n\r\n<P>Er begge ægtefæller berettiget til nedslag, fordeles deres samlede </P>  \r\n\r\n<P>positive nettorenteindtægt opgjort efter § 2, stk. 2, mellem </P>  \r\n\r\n<P>ægtefællerne på en sådan måde, at deres nedslagsbeløb bliver så </P>  \r\n\r\n<P>store som muligt. Derfor skal der først henføres nettorenteindtægt </P>  \r\n\r\n<P>til den ægtefælle, der har den mindste skattepligtige indkomst før </P>  \r\n\r\n<P>renter. Det henførte beløb skal fastsættes på en sådan måde, at </P>  \r\n\r\n<P>denne ægtefælle sikres det størst mulige nedslag. Derfor skal det </P>  \r\n\r\n<P>afpasses således, at det sammen med den skattepligtiges eventuelle </P>  \r\n\r\n<P>pensionsudbetalinger m.v. så vidt muligt bringer det beløb, hvoraf </P>  \r\n\r\n<P>der skal beregnes 30 pct.'s nedslag, op på 12.000 kr. Dog må det </P>  \r\n\r\n<P>ikke fastsættes så højt, at det bringer den regulerede </P>  \r\n\r\n<P>skattepligtige indkomst op over aftrapningsgrænsen, der i 1987 som </P>  \r\n\r\n<P>nævnt foreslås fastsat til 66.600 kr. Eventuelt yderligere </P>  \r\n\r\n<P>nettorenteindtægt henføres til den ægtefælle, der har den højeste </P>  \r\n\r\n<P>skattepligtige indkomst før renter. Det henførte beløb må dog </P>  \r\n\r\n<P>under ingen omstændigheder bringe denne ægtefælles regulerede </P>  \r\n\r\n<P>skattepligtige indkomst op over aftrapningsgrænsen på 66.600 kr. </P>  \r\n\r\n<P>Resterer der herefter nettorenteindtægt, henføres den til </P>  \r\n\r\n<P>ægtefællen med den laveste skattepligtige indkomst før renter, </P>  \r\n\r\n<P>forudsat at dennes regulerede skattepligtige indkomst ikke </P>  \r\n\r\n<P>allerede er nået op til aftrapningsgrænsen på de 66.600 kr. Og det </P>  \r\n\r\n<P>henførte beløb må under ingen omstændigheder bringe denne </P>  \r\n\r\n<P>ægtefælles regulerede skattepligtige indkomst op over denne </P>  \r\n\r\n<P>beløbsgrænse. Eventuel yderligere nettorenteindtægt henføres til </P>  \r\n\r\n<P>den ægtefælle, der har det laveste nedslagsberettigede beløb efter </P>  \r\n\r\n<P>den foretagne fordeling af nettorenteindtægten i henhold til § 5, </P>  \r\n\r\n<P>stk. 2-4, med tillæg af løbende pensionsudbetalinger m.v. efter § </P>  \r\n\r\n<P>2, stk. 3 og 4. </P>  \r\n\r\n<P>De 30 pct.'s nedslag beregnes af den skattepligtiges henførte </P>  \r\n\r\n<P>nettorenteindtægt med tillæg af eventuelle pensionsudbetalinger </P>  \r\n\r\n<P>m.v. </P>  \r\n\r\n<P>Er ægtefællernes skattepligtige indkomster før renter lige store, </P>  \r\n\r\n<P>betragtes den ældste ægtefælles skattepligtige indkomst før renter </P>  \r\n\r\n<P>som den laveste. </P>  \r\n\r\n<P>Overstiger begge ægtefællers skattepligtige indkomst før renter </P>  \r\n\r\n<P>66.600 kr., vil der ikke ske nogen fordeling af ægtefællernes </P>  \r\n\r\n<P>nettorenteindtægt efter stk. 2-4 i § 5. Det følger da af § 5, stk. </P>  \r\n\r\n<P>5, at nettorenteindtægten skal henføres til den ægtefælle, der har </P>  \r\n\r\n<P>den laveste nedslagsberettigede indtægt i form af løbende </P>  \r\n\r\n<P>pensionsudbetalinger m.v. opgjort efter § 2, stk. 3 og 4. </P>  \r\n\r\n<P>Den foreslåede beregningsmetode kan belyses ved følgende eksempel. </P>  \r\n\r\n<P>Begge ægtefæller er over 67 år, og de har ingen </P>  \r\n\r\n<P>pensionsudbetalinger m.v., der giver ret til nedslag. Den ene </P>  \r\n\r\n<P>ægtefælle (Æ 1) har en skattepligtig indkomst på 90.000 kr. og en </P>  \r\n\r\n<P>nettorenteindtægt på 40.000 kr., den anden ægtefælle (Æ 2) har en </P>  \r\n\r\n<P>skattepligtig indkomst på 45.000 kr. og renteindtægter på 5.000 </P>  \r\n\r\n<P>kr. men ingen renteudgifter. I 1987 beregnes der nedslag efter </P>  \r\n\r\n<P>lovforslaget som vist nedenfor </P>  \r\n\r\n<P><IMG SRC=\"/image.aspx?id=112834&img=CL6236_1.gif\" align=middle width=235 height=85 border=no alt=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"></P>  \r\n\r\n<P>Hvis kun den ene ægtefælle opfylder betingelserne for at få nedslag, </P>  \r\n\r\n<P>opgøres den regulerede skattepligtige indkomst som ægtefællens </P>  \r\n\r\n<P>skattepligtige indkomst før renter med tillæg af ægteparrets </P>  \r\n\r\n<P>samlede positive nettorenteindtægt. Dog henføres der kun så meget </P>  \r\n\r\n<P>nettorenteindtægt til den ægtefælle, der er berettiget til </P>  \r\n\r\n<P>nedslag, at den regulerede skattepligtige indkomst højst når op </P>  \r\n\r\n<P>til aftrapningsgrænsen på de 66.600 kr. De 30 pct.'s nedslag </P>  \r\n\r\n<P>beregnes af den skattepligtiges eventuelle pensionsudbetalinger </P>  \r\n\r\n<P>m.v. med tillæg af henført nettorenteindtægt, dog højst af 12.000 </P>  \r\n\r\n<P>kr. </P>  \r\n\r\n<P>Til § 9 </P>  \r\n\r\n<P>Det foreslås, at loven får virkning fra om med indkomståret 1987. Det </P>  \r\n\r\n<P>foreslås endvidere, at den gældende lov om nedslag i </P>  \r\n\r\n<P>skatteansættelsen for renteindtægter m.v. samtidig ophæves. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00252"
        },
        {
            "displayName": "Entydig dokumentidentifikation",
            "displayValue": "CL006236"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "252"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}