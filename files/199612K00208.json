{
    "id": 112236,
    "title": "1996 LSF 208   FORSLAG TIL LOV OM ÆNDRING AF LOV OM NATURBESKYTTELSE(FORRENTNING AF   FREDNINGSERSTATNINGER) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 208",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 208 </P>  \r\n\r\n<P></P>  \r\n\r\n<P>Forslag til Lov om ændring af lov om naturbeskyttelse(Forrentning af  \r\n\r\n fredningserstatninger) </P>  \r\n\r\n<P></P>  \r\n\r\n<P>Fremsat af Niels Jørgen Langkilde (KF) Lene Espersen (KF) Jens Jørgensen  \r\n\r\n (KF) Eva Møller (KF) Gitte Seeberg (KF) Hans Christian Schmidt (V) Peter  \r\n\r\n Hansen-Nord (V) Hanne Severinsen (V) Bodil Thrane (V) Henning Urup (V) Jens  \r\n\r\n Vibjerg (V) Aage Brusgaard (FP) Niels Højland (FP) Ole Donner (DF) </P>  \r\n\r\n<P></P>  \r\n\r\n<P>den 1. april 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 9 af 3. januar 1992 om naturbeskyttelse, som senest ændret </P>  \r\n\r\n<P>ved § 1 i lov nr. 19 af 13. januar 1997, foretages følgende ændring: </P>  \r\n\r\n<P> <B>1.</B>  <I>§ 39, stk. 3,</I> affattes således: </P>  \r\n\r\n<P> <I>&#187;Stk. 3.</I> Erstatningsbeløb forrentes fra datoen for  \r\n\r\n offentliggørelse af sagens rejsning, jf. § 37, stk. 1, og indtil erstatningen  \r\n\r\n udbetales, med en årlig rente, der svarer til Danmarks Nationalbanks  \r\n\r\n diskonto. Under særlige omstændigheder kan fredningsnævnet fastsætte et andet  \r\n\r\n begyndelsestidspunkt for forrentningen.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>Ifølge naturbeskyttelseslovens § 39, stk. 3, forrentes  \r\n\r\n fredningserstatninger sædvanligvis fra datoen for fredningsnævnets afgørelse.  \r\n\r\n Under særlige omstændigheder kan fredningsnævnet fastsætte et andet  \r\n\r\n begyndelsestidspunkt for forrentningen. </P>  \r\n\r\n<P>Efter § 37, stk. 2, i samme lov skal lodsejeren respektere  \r\n\r\n fredningsbestemmelserne allerede fra det tidspunkt, et forslag til fredning  \r\n\r\n bekendtgøres offentligt. Det er derfor uacceptabelt, at erstatningen først  \r\n\r\n forrentes fra det tidspunkt, hvor fredningsnævnet afsiger kendelsen. </P>  \r\n\r\n<P>Fra et fredningsforslag bekendtgøres, til fredningsnævnet afsiger  \r\n\r\n kendelse, kan der gå mange år. Der er eksempler på 5-10 år eller mere. I  \r\n\r\n disse år skal lodsejeren respektere de forslåede fredningsbestemmelser uden  \r\n\r\n at få økonomisk kompensation for de årlige &quot;tab&quot;. </P>  \r\n\r\n<P>I flere sager har der blandt andet været nedlagt påstand om forrentning  \r\n\r\n fra rejsningstidspunktet. Det er imidlertid meget sjældent, at dette bliver  \r\n\r\n tilkendt. I de tilfælde, hvor bestemmelsen i fredningsforslaget forhindrer en  \r\n\r\n &quot;dyrere&quot; eller ændret udnyttelse af arealerne, gives der ikke  \r\n\r\n forrentning før tidspunktet for sagens afgørelse. Denne linje er fulgt af  \r\n\r\n Overfredningsnævnet, nu Naturklagenævnet, og af Taksationskommissionen  \r\n\r\n vedrørende Naturfredning. </P>  \r\n\r\n<P>En fredning kan sammenlignes med en ekspropriation. Der afstås dog i de  \r\n\r\n fleste tilfælde ingen arealer ved gennemførelse af en fredning. I stedet  \r\n\r\n lægges der nogle rådighedsindskrænkninger på ejendommen/de berørte arealer.  \r\n\r\n Det kan sammenlignes med servitutpålæg til beskyttelse af naturgasledninger  \r\n\r\n og lignende. </P>  \r\n\r\n<P>Erstatningsbeløbene, der fastlægges ved ekspropriation, forrentes fra  \r\n\r\n ekspropriationstidspunktet, hvilket er det tidspunkt, hvor  \r\n\r\n rådighedsindskrænkningen sker. Ekspropriationstidspunktet kan sammenlignes  \r\n\r\n med det tidspunkt, et fredningsforslag bekendtgøres. </P>  \r\n\r\n<P>Det forekommer derfor ikke rimeligt, at fredningserstatninger som  \r\n\r\n hovedregel først forrentes fra det tidspunkt, hvor fredningsnævnet træffer en  \r\n\r\n afgørelse. I stedet bør erstatningen forrentes fra det tidspunkt, hvor  \r\n\r\n fredningssagen bekendtgøres, da restriktionerne lægges på lodsejerens  \r\n\r\n ejendom/areal fra dette tidspunkt. Naturbeskyttelsesloven vil med denne  \r\n\r\n ændring følge andre ekspropriationsretlige regler. </P>  \r\n\r\n<P>Udgifterne, som følger af lovforslaget, vil blive søgt oplyst i  \r\n\r\n forbindelse med lovforslagets behandling i Folketinget. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Niels Jørgen Langkilde</B> (KF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til lov om ændring af lov om naturbeskyttelse. (Forrentning af  \r\n\r\n fredningserstatninger).</I>  </P>  \r\n\r\n<P>(Lovforslag nr. L 208). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/04/1997"
        },
        {
            "displayName": "Accession",
            "displayValue": "199612K00208"
        },
        {
            "displayName": "Entydig dokumentidentifikation",
            "displayValue": "CL007629"
        },
        {
            "displayName": "Dato for førstegangsindlæggelse",
            "displayValue": "01/04/1997"
        },
        {
            "displayName": "Dato for indlæggelse",
            "displayValue": "01/04/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "208"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}