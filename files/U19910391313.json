{
    "id": 39206,
    "title": "Landsorganisationen i Danmark for Specialarbejderforbundet i Danmark (konsulent Niels Chr. Daugaard) mod Dansk Arbejdsgiverforening for Danske Vognmænd, Hovedorganisationen af 1985 for GASA Spedition A/S (advokat Henrik Uldal). Dommere:    Marie-Louise Andreasen (retsformand), Bollerup- Jensen, Arnold Hansen, Kjærgaard, Kofod, Maabjerg og Jørgen Pedersen. Bod 2.3.1. Virksomhedsoverdragelse. Virksomhedsoverdragelsesloven fandt anvendelse, selv om der ikke fulgte lønmodtagere med til det nye selskab.(* 1) (* 2) ",
    "documentTypeId": "260",
    "isSagsforlobPeriodValid": false,
    "shortName": "DOM nr 3913 af 19/11/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Virksomhederne A og B stiftede et nyt transportselskab C. I  \r\n\r\n forbindelse hermed overførte A 5 lastvogntog til C. A tilbød de chauffører,  \r\n\r\n der var fast tilknyttet disse vogntog, ansættelse i C. </I> </P>  \r\n\r\n<P> <I>Imidlertid ønskede ingen af chaufførerne at blive ansat i C, fordi  \r\n\r\n arbejdsgiveren kategorisk afviste, at chaufførernes aflønning efter eventuel  \r\n\r\n flytning til C skulle ske efter den hidtil gældende overenskomst. </I> </P>  \r\n\r\n<P> <I>Arbejdsretten fandt, at C under disse omstændigheder ikke kunne blive  \r\n\r\n bedre stillet, end hvis en eller flere chauffører fra A havde accepteret  \r\n\r\n tilbuddet om ansættelse i C, hvorfor C blev tilpligtet at efterleve den  \r\n\r\n gældende overenskomst mellem fagforbundet og A for så vidt angår de nævnte 5  \r\n\r\n vogntog. </I> </P>  \r\n\r\n<P> <I>C idømtes endvidere en bod på 25.000 kr. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Landsorganisationen i Danmark for  \r\n\r\n Specialarbejderforbundet i Danmark (konsulent Niels Chr. Daugaard) mod Dansk  \r\n\r\n Arbejdsgiverforening for Danske Vognmænd, Hovedorganisationen af 1985 for  \r\n\r\n GASA Spedition A/S (advokat Henrik Uldal). Dommere: Marie-Louise Andreasen  \r\n\r\n (retsformand), Bollerup- Jensen, Arnold Hansen, Kjærgaard, Kofod, Maabjerg og  \r\n\r\n Jørgen Pedersen. Bod 2.3.1. Virksomhedsoverdragelse.  \r\n\r\n Virksomhedsoverdragelsesloven fandt anvendelse, selv om der ikke fulgte  \r\n\r\n lønmodtagere med til det nye selskab.(* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>Sagens problem er, om virksomhedsoverdragelsesloven gælder i et tilfælde,  \r\n\r\n hvor lønmodtagere faktisk ikke fulgte med til det nye selskab. </P>  \r\n\r\n<P>PARTERNES PÅSTANDE: </P>  \r\n\r\n<P>Landsorganisationen i Danmark for Specialarbejderforbundet i Danmark har  \r\n\r\n indklaget Dansk Arbejdsgiverforening for Danske Vognmænd, Hovedorganisationen  \r\n\r\n af 1985, for Arbejdsretten med påstand om, at indklagede, GASA Spedition A/S,  \r\n\r\n tilpligtes at efterleve den mellem forbundet og GASA gældende overenskomst  \r\n\r\n for så vidt angår de 5 vogntog, indklagede har købt af GASA, at indklagede  \r\n\r\n tilpligtes til Specialarbejderforbundet i Danmark at betale en efter rettens  \r\n\r\n skøn fastsat bod for brud på gældende overenskomst, og at spørgsmålet om  \r\n\r\n efterbetaling til forbundets medlemmer henvises til afgørelse ad sædvanlig  \r\n\r\n fagretlig vej, eventuelt ved faglig voldgift. </P>  \r\n\r\n<P>Indklagede har påstået frifindelse, men er, for det tilfælde at klagerne  \r\n\r\n får medhold i sin første påstand, enig i, at spørgsmålet om eventuel  \r\n\r\n efterbetaling skal afgøres ved faglig voldgift. </P>  \r\n\r\n<P>SAGSFREMSTILLING: </P>  \r\n\r\n<P>Den 30. maj 1989 blev der udsendt en pressemeddelelse om, at GASA Odense  \r\n\r\n og Chr. Petersens Sønner A/S (SPETRA A/S) havde stiftet et nyt  \r\n\r\n transportselskab, GASA Spedition A/S, der skulle have hjemsted i Over  \r\n\r\n Jersdal, og som foreløbig skulle råde over 10 eksportvogntog. I meddelelsen  \r\n\r\n blev det nævnt, at GASA Odenses blomsterafdeling havde et transportbehov på  \r\n\r\n ca. 6.000 transporter alene til udlandet, og at behovet hidtil for 60  \r\n\r\n %&#187;s vedkommende var blevet dækket af GASA Odenses egne biler med 73  \r\n\r\n chauffører. GASA Odenses interesse i det nye samarbejde lå i en forbedret  \r\n\r\n udnyttelse af returlæs. </P>  \r\n\r\n<P>GASA Odense sendte samme dag meddelelse til sine chauffører om, at man  \r\n\r\n havde dannet det nye transportselskab. Af denne meddelelse fremgik, at GASAs  \r\n\r\n blomsterafdeling ville overføre 5 biler fra den samlede vognflåde. De  \r\n\r\n chauffører, der var fast knyttet til de 5 vogne, ville ifølge meddelelsen  \r\n\r\n blive tilbudt ansættelse i GASA Spedition A/S, der fagorganisatorisk skulle  \r\n\r\n høre til i Danske Vognmænd (FDE). </P>  \r\n\r\n<P>Ingen af GASA Odenses chauffører blev faktisk ansat hos GASA Spedition  \r\n\r\n A/S. </P>  \r\n\r\n<P>Chaufførernes Fagforening i Odense protesterede den 17. juli 1989 mod, at  \r\n\r\n chauffører, som i overensstemmelse med meddelelsen af 30. maj 1989 måtte  \r\n\r\n blive beskæftiget i GASA Spedition A/S, skulle være underlagt overenskomsten  \r\n\r\n med Danske Vognmænd. </P>  \r\n\r\n<P>I en efterfølgende korrespondance med fagforeningen gjorde GASA Spedition  \r\n\r\n A/S bl.a. gældende, at selskabet er en selvstændig juridisk enhed, og at  \r\n\r\n ingen af GASA Odenses chauffører ønskede at tage imod tilbuddet om  \r\n\r\n overflytning til GASA Spedition A/S. </P>  \r\n\r\n<P>VIDNEFORKLARINGER: </P>  \r\n\r\n<P>Poul Gusfa har bl.a. forklaret, at han siden 1973 har været  \r\n\r\n eksportchauffør hos GASA Odense. I 1989 var han tillidsmand og medlem af  \r\n\r\n samarbejdsudvalget. Den 29. maj fik han forelagt en meddelelse, der dagen  \r\n\r\n efter blev sendt til chaufførerne og pressen, men alle beslutningerne var da  \r\n\r\n truffet. </P>  \r\n\r\n<P>Inden for den følgende uge lavede fagforeningsafdelingen i Odense sammen  \r\n\r\n med vidnet en udregning af, hvad en chauffør med normale ture ville tjene  \r\n\r\n efter FDE-overenskomsten. Det viste sig at være ca. 40.000 kr. mindre om året  \r\n\r\n end efter den overenskomst, der gjaldt for GASA Odense. </P>  \r\n\r\n<P>Vidnet og de andre chauffører på de 5 solgte vogntog fik at vide, at  \r\n\r\n kørslerne i fremtiden ikke skulle starte fra Odense, men fra Over Jersdal,  \r\n\r\n der ligger i nærheden af Haderslev. Det var ikke nødvendigt for dem at  \r\n\r\n flytte, men de fik længere transport fra og til hjemmet før og efter  \r\n\r\n udlandsturene. </P>  \r\n\r\n<P>Vidnet gjorde over for arbejdsgiveren gældende, at der også efter  \r\n\r\n overførsel til GASA Spedition A/S skulle betales efter den hidtidige  \r\n\r\n overenskomst, men det blev kategorisk afvist. </P>  \r\n\r\n<P>Ingen af de faste chauffører på de 5 vogne ville herefter overflyttes til  \r\n\r\n GASA Spedition A/S, og de mistede derfor tilknytningen til en bestemt bil og  \r\n\r\n kom til at fungere som afløsere. </P>  \r\n\r\n<P>Sven Buhrkall har bl.a. forklaret, at han er direktør i SPETRA A/S og i  \r\n\r\n GASA Spedition A/S. </P>  \r\n\r\n<P>Oprindelig kørte 4-5 af SPETRAs biler for GASA Odense, der udførte resten  \r\n\r\n af transporten med egne biler. På grundlag af FDE-overenskomsten regnede man  \r\n\r\n ud, at det kunne betale sig at udnytte alle vogne til returtransporter, men  \r\n\r\n så var det nødvendigt at have transportkørselstilladelser. GASA Odense havde  \r\n\r\n hidtil kun haft firmatilladelser. </P>  \r\n\r\n<P>Dette var baggrunden for, at GASA Spedition A/S blev stiftet den 25. maj  \r\n\r\n 1989. Vidnet var ikke med til at formulere meddelelserne til pressen og  \r\n\r\n chaufførerne. Aktiekapitalen på 5 mio kroner blev indbetalt af SPETRA og GASA  \r\n\r\n Odense hver med halvdelen. Man fik de nødvendige dispensationer samt  \r\n\r\n godkendelse af, at tilladelserne blev overdraget til GASA Spedition A/S, og i  \r\n\r\n slutningen af august var tingene på plads. </P>  \r\n\r\n<P>Chaufførerne var blevet antaget, efterhånden som man fik tilladelserne.  \r\n\r\n Nogle chauffører kom fra SPETRA, andre udefra. Vidnet fik ingen henvendelse  \r\n\r\n fra folk fra GASA Odense. Ideen var, at man ville lave en ny kørselsstruktur,  \r\n\r\n og det er derfor vanskeligt at sammenligne lønningerne. For en-mands betjente  \r\n\r\n vogne bliver lønnen dog nok større efter FDE-overenskomsten, mens den for  \r\n\r\n to-mands betjente vogne bliver større efter GASA Odense-overenskomsten.  \r\n\r\n Vidnet tror ikke, der ville være lønforskel på ca. 40.000 kr. årlig. </P>  \r\n\r\n<P>KLAGERNES ARGUMENTER: </P>  \r\n\r\n<P>Til støtte for deres påstand har klagerne anført, at GASA Odense overdrog  \r\n\r\n den del af sin virksomhed, der var knyttet til de 5 eksportvogntog, til GASA  \r\n\r\n Spedition A/S. Når ingen af chaufførerne fulgte med, var det, fordi GASA  \r\n\r\n Spedition A/S uberettiget forlangte, at ansættelsen der skulle ske på de  \r\n\r\n (ringere) vilkår, som følger af FDE-overenskomsten. Indklagede kan ikke på  \r\n\r\n denne måde konstruere sig ud af overenskomsten, men må stilles på samme måde,  \r\n\r\n som hvis lønmodtagere faktisk var fulgt med ved overdragelsen. </P>  \r\n\r\n<P>Indklagede har heroverfor gjort gældende, at virksomhedsoverdragelsesloven  \r\n\r\n beskytter lønmodtagere, ikke organisationer. </P>  \r\n\r\n<P>GASA Spedition A/S er stiftet, fordi GASA Odenses firmakørsel ikke var  \r\n\r\n rentabel. Det var ikke formålet at undgå den gældende overenskomst. </P>  \r\n\r\n<P>Chaufførerne har frivilligt valgt ikke at arbejde for GASA Spedition A/S,  \r\n\r\n og klagerne skal ikke være stillet på samme måde, som hvis en eller flere  \r\n\r\n faktisk havde taget arbejde der. </P>  \r\n\r\n<P>De chauffører, der tidligere havde arbejdet for SPETRA, fortsatte derimod  \r\n\r\n hos GASA Spedition A/S og på FDE- overenskomstens betingelser. Hvis klagerne  \r\n\r\n får medhold i sine påstande, vil der derfor i GASA Spedition A/S skulle  \r\n\r\n opereres med to forskellige overenskomster på samme arbejde. </P>  \r\n\r\n<P>ARBEJDSRETTENS PRÆMISSER OG KONKLUSION: </P>  \r\n\r\n<P>Virksomhedsoverdragelsesloven sikrer alene, at en overenskomst fortsætter  \r\n\r\n hos den, der erhverver (en del af) en virksomhed, hvis der medfølger  \r\n\r\n lønmodtagere, der er omfattet af overenskomsten. </P>  \r\n\r\n<P>Efter det foreliggende, herunder den forklaring, der er afgivet af Poul  \r\n\r\n Gusfa, må det lægges til grund, at den omstændighed, at arbejdsgiveren  \r\n\r\n kategorisk afviste, at chaufførernes aflønning også efter eventuel flytning  \r\n\r\n til GASA Spedition A/S skulle ske efter den hidtil anvendte overenskomst, var  \r\n\r\n afgørende for deres beslutning om ikke at tage imod tilbuddet om ansættelse  \r\n\r\n hos GASA Spedition A/S. </P>  \r\n\r\n<P>Under disse omstændigheder kan indklagede ikke blive stillet bedre, end  \r\n\r\n hvis en eller flere chauffører fra GASA Odense havde accepteret tilbuddet om  \r\n\r\n ansættelse i GASA Spedition A/S, og klagernes påstande tages derfor til  \r\n\r\n følge, idet boden fastsættes til 25.000 kr. </P>  \r\n\r\n<P>T h i k e n d e s f o r r e t : </P>  \r\n\r\n<P>Indklagede, GASA Spedition A/S, tilpligtes at efterleve den mellem  \r\n\r\n forbundet og GASA gældende overenskomst for så vidt angår de 5 vogntog,  \r\n\r\n indklagede har købt af GASA Odense. </P>  \r\n\r\n<P>Indklagede, der har brudt gældende overenskomst, tilpligtes at betale en  \r\n\r\n bod på 25.000 kr. til Specialarbejderforbundet i Danmark. </P>  \r\n\r\n<P>Spørgsmålet om efterbetaling til forbundets medlemmer henvises til  \r\n\r\n afgørelse ad sædvanlig fagretlig vej, eventuelt ved faglig voldgift. </P>  \r\n\r\n<P>I sagsomkostninger skal indklagede, Dansk Arbejdsgiverforening for Danske  \r\n\r\n Vognmænd, Hovedorganisationen af 1985, for GASA Spedition A/S, betale 2.000  \r\n\r\n kr. til Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Svenning Andersen s.113 ff, K. 89.426 (A 1990, s.116).  \r\n\r\n</P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1991, side 131"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19910391313"
        },
        {
            "displayName": "Entydig dokumentidentifikation",
            "displayValue": "CA007141"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3913"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "19/11/1991"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "91.086"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}