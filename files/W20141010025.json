{
    "id": 165781,
    "title": "Ligebehandlingsnævnets afgørelse om køn - kompetence - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10100 af 27/08/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - kompetence - ej medhold</p>\r\n<div class=\"Resume\">\r\n   <p class=\"TekstGenerel\">Ligebehandlingsnævnet havde ikke kompetence til at efterprøve en domstols afgørelse om en klager, som af Landsretten var blevet tildelt fælles forældremyndighed. Klager var desuden blevet frataget bopælsretten samt begrænset sin samværsret.</p>\r\n</div>\r\n<p>Klagen drejer sig om forskelsbehandling på grund af køn i forbindelse med, at landsretten afsagde en dom om forældremyndighed og samvær.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Ligebehandlingsnævnet tiltræder sekretariatets afvisning af sagen.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over, at landsretten udsatte klager for forskelsbehandling på grund af køn. Klager mente sig forskelsbehandlet ved, at landsretten tildelte fælles forældremyndighed over datteren, fratog klager bopælsretten og begrænsede klagers samværsordning således, at klager fik tildelt samvær med datteren 5 ud af 14 dage.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>påstår, at Landsretten udsatte ham for forskelsbehandling på grund af køn.</p>\r\n<p>Klager har oplyst, at samleveren, moren til datteren, i marts 2009 forlod det fælles hjem og den et år gamle datter og flyttede for sig selv. Moren var på dette tidspunkt i medicinsk og psykiatrisk behandling for depression. Den 10. juni 2009 anbefalede Statsforvaltningen en 7-7 samværsordning, som moren afviste. Samme dag gik moderen under jorden med datteren på skiftende adresser i Jylland trods klagers og vuggestuens protester. Den 14. juli tildelte Statsforvaltningen midlertidigt klager den fulde forældremyndighed, og datteren kom tilbage til klager og til sin vuggestue. Den 24. august stadfæstede Familiestyrelsen Statsforvaltningens beslutning om, at klager skulle have den fulde forældremyndighed. Moren indbragte sagen for byretten.</p>\r\n<p>Klager har oplyst, at byretten den 13. november 2009 stadfæstede tildelingen af den fulde forældremyndighed til klager og fastsatte en 9-5 samværsordning i klagers favør. Moren indbragte afgørelsen for landsretten.</p>\r\n<p>Den 22. januar 2010 omstødte landsretten byrettens dom og genindførte den fælles forældremyndighed, fratog klager bopælsforældrerollen og fastsatte samværet til 5-9 i moderens favør.</p>\r\n<p>Klager har henvist til, at Landsretten uden nærmere begrundelse og i en yderst kort dom omstødte byrettens dom og genindførte fælles forældremyndighed, fratog klagers bopælsretten over sin datter og begrænsede klagers samvær til en 5-9 ordning i morens favør. Landsretten begrundede dommen med, at moren hidtil havde været den primære omsorgsperson for barnet, og Landsretten vurderede derfor, at det var bedst for barnet at have bopæl hos moren.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Ligebehandlingsnævnet kan ikke behandle klagen.</p>\r\n<p>Ligebehandlingsnævnet behandler klager over forskelsbehandling på grund af køn, race, hudfarve, religion eller tro, politisk anskuelse, seksuel orientering, alder, handicap eller national, social eller etnisk oprindelse i forhold til en række eksisterende love om ligebehandling og forbud mod forskelsbehandling.</p>\r\n<p>Klagen vedrører en prøvelse af Østre Landsrets ankedom af 22. oktober 2009.</p>\r\n<p>Ligebehandlingsnævnet er et uafhængigt administrativt klagenævn, hvis afgørelser kan prøves ved domstolene. Nævnet har derimod ikke kompetence til at prøve domstolenes afgørelser.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20141010025"
        },
        {
            "displayName": "Entydig dokumentidentifikation",
            "displayValue": "CF000400"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10100"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "27/08/2010"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500094-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}