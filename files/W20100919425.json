{
    "id": 131311,
    "title": "Forlængelse af frist for efterkommelse af påbud om transport af personer ad trapper",
    "documentTypeId": "240",
    "isSagsforlobPeriodValid": true,
    "shortName": "KEN nr 9194 af 25/02/2010",
    "documentHtml": "<div class=\"bjelke\">Den fulde tekst</div><p class=\"Titel2\">Forlængelse af frist for efterkommelse af påbud om transport af personer ad trapper</p>\n      <div class=\"Resume\">\n        <p class=\"Tekst2\">\n          <div>Resumé</div>\n        </p>\n        <p class=\"Tekst2\">\n          <div>Arbejdstilsynet havde undersøgt en arbejdsulykke sket i forbindelse med transport af en person ad en trappe, og sendte virksomheden udkast til afgørelse i høring november 2006.</div>\n        </p>\n        <p class=\"Tekst2\">\n          <div>Arbejdstilsynet modtog høringssvar fra virksomheden med bemærkninger og på denne baggrund blev der holdt et møde mellem Arbejdstilsynet og virksomheden, hvor arbejdsmiljøproblemet med de manuelle håndteringer af personer ad trapper og Arbejdstilsynets påbud blev diskuteret. Den 10. maj 2007 traf Arbejdstilsynet endelig afgørelse med påbud om manuel håndtering af personer ad trapper i planlagte og mindre akutte arbejdssituationer. Påbuddet skulle efterkommes senest den 1. maj 2009.</div>\n        </p>\n        <p class=\"Tekst2\">\n          <div>I et brev af 1. april 2009 redegjorde virksomheden for arbejdet med at finde en løsning på problemet og oplyste, at man havde svært ved at overholde fristen. Virksomheden bad derfor om fristforlængelse.</div>\n        </p>\n        <p class=\"Tekst2\">\n          <div>Den 12. maj 2009 traf Arbejdstilsynet afgørelse om, at fristen blev forlænget til den 1. maj 2010.</div>\n        </p>\n        <p class=\"Tekst2\">\n          <div>Den faglige organisation og fællestillidsrepræsentanten klagede over afgørelse om fristforlængelse, og Arbejdstilsynet tog derfor afgørelsen op til fornyet overvejelse, herunder sendte klagebrevene til høring hos virksomheden.</div>\n        </p>\n        <p class=\"Tekst2\">\n          <div>Virksomheden oplyste, at fristforlængelsen er en nødvendig indfasningsperiode, som vil sikre en fornuftig implementering af de påkrævede tilpasninger af procedurer. Desuden henviste virksomheden til, at de tekniske hjælpemidler vil blive bedre i nyt ambulanceudbud, som har en anden type køretøjer i forhold til manuel håndtering af personer ad trapper.</div>\n        </p>\n        <p class=\"Tekst2\">\n          <div>Arbejdsmiljøklagenævnet fastholdt Arbejdstilsynets afgørelse og lagde vægt på, at påbuddet ved første frist var delvist efterkommet, at forlængelsen vil sikre en fornuftig indkøring, at der er en nedgang i antallet af skader, samt at sikkerhedsorganisationen har vurderet mange tiltag og muligheder.</div>\n        </p>\n      </div>\n      <p class=\"Tekst\">Arbejdsmiljøklagenævnet har på møde den 23. februar 2010 behandlet foreningens klage over Arbejdstilsynets afgørelse af 12. maj 2009 og fastholdelse af 12. august 2009 om efterkommelsesfristen den 1. maj 2009 for påbud af 10. maj 2007 forlænges til den 1. maj 2010.</p>\n      <p class=\"Tekst\">Nævnet traf følgende</p>\n      <p class=\"Tekst\" style=\"text-align: Center;\">A F G Ø R E L S E</p>\n      <p class=\"Tekst\">Arbejdsmiljøklagenævnet er enig med Arbejdstilsynet i, at efterkommelsesfristen skal forlænges til den 1. maj 2010.</p>\n      <p class=\"Tekst\">Arbejdsmiljøklagenævnet fastholder således Arbejdstilsynets afgørelse af 12. maj 2009 og 12. august 2009 for så vidt angår efterkommelsesfristen.</p>\n      <p class=\"Tekst\" style=\"text-align: Center;\">B E G R U N D E L S E</p>\n      <p class=\"Tekst\">Den 10. maj 2007 gav Arbejdstilsynet NN et påbud om manuel håndtering af personer ad trapper i planlagte og mindre akutte arbejdssituationer. Arbejdstilsynet fastsatte en frist for efterkommelse af påbudet til den 1. maj 2009.</p>\n      <p class=\"Tekst\">Arbejdstilsynet kan påbyde, at forhold, der strider mod loven eller mod regler, bringes i orden inden en frist.</p>\n      <p class=\"Tekst\">Arbejdstilsynet fastsætter en frist for påbudet, der er afpasset de konkrete omstændigheder, herunder de forhold, der skal ændres og hvilke tiltag, der i den forbindelse er nødvendige.</p>\n      <p class=\"Tekst\">I de tilfælde, hvor Arbejdsmiljøklagenævnet træffer afgørelse om, hvorvidt en efterkommelsesfrist skal forlænges, sker det på grundlag af en konkret vurdering, hvor nævnet lægger vægt på dokumentation for konkrete planer, alvorligheden af problemet, om Arbejdstilsynet eller de ansatte har indvendinger, om der er sket delvis efterkommelse, løsningens karakter, forhold, som virksomheden ikke selv er herre over.</p>\n      <p class=\"Tekst\">Arbejdsmiljøklagenævnet har i denne sag lagt vægt på, at påbudet ved udløbet af den første efterkommelsesfrist er delvist efterkommet, og at det må anses for muligt at efterkomme påbudet indenfor den nye frist.</p>\n      <p class=\"Tekst\">Nævnet har endvidere lagt vægt på det i sagen anførte om, at anmodningen om fristforlængelse er sket bl.a. for at sikre et fornuftigt implementeringsforløb i forbindelse med, at disponeringen overgår fra X til regionerne, samt at sikkerhedsorganisationen gennem forløbet har arbejdet med og vurderet mange tiltag og muligheder.</p>\n      <p class=\"Tekst\">Nævnet har desuden lagt vægt på, at det af fællessikkerhedsrepræsentanten for region øst anføres, at statistikken for 2008 viser en tydelig nedgang i antallet af skader i ambulancetjenesten. Sikkerhedsrepræsentanten finder at dette skyldes tiltag som kurser i forflytningsteknik og test af forskellig materiel, der er medvirkende til at mindske belastningerne.</p>\n      <p class=\"Tekst\">Nævnet finder, at dette underbygger det af ledelsen anførte om, at der løbende er sket tiltag til at forbedre forholdene for ambulanceførerne.</p>\n      <p class=\"Tekst\">Til det i klagen af 23. juni 2009 fra den faglige organisation anførte om, at der ikke i X gøres/er blevet gjort tilstrækkeligt for at forbedre reddernes arbejdsforhold, skal nævnet bemærke, at det forhold, at efterkommelsesfristen forlænges med 1 år, ikke ses at betyde, at en løsning på problemet ikke kan foreligge på et tidligere tidspunkt for så vidt angår region øst, hvor det nye ambulanceudbud forventes at skulle træde i kraft per 1. september 2009 med en ny struktur og nye ambulancer, som er indrettet med det nødvendige udstyr til håndtering af patienter på trapper.</p>\n      <p class=\"Tekst\">Endvidere skal nævnet til det i klagen anførte bemærke, at der ifølge sikkerhedslederens oplysninger løbende i samarbejde med sikkerhedsorganisationen har været gjort forsøg på at løse problemet, herunder med midlertidige løsninger, men at dele af processen har været påvirket af forhold, som X ikke havde indflydelse på, bl.a. reglerne for udbud.</p>\n      <p class=\"Tekst\">Vedrørende Arbejdstilsynets manglende partshøring af sikkerhedsrepræsentanterne, finder nævnet, at sikkerhedsrepræsentanterne for de ansatte i sagen havde krav på at blive hørt forud for afgørelsen om forlængelse af efterkommelsesfristen.</p>\n      <p class=\"Tekst\">Nævnet finder, at sikkerhedsrepræsentanterne ved klagen efterfølgende har haft lejlighed til at udtale sig, og når henses til oplysningerne i sagen, herunder de oplysninger, der er kommet under klagesagen, ville en korrekt partshøring ikke have ført til et andet udfald af sagen.</p>\n      <p class=\"Tekst\" style=\"text-align: Center;\">R E G L E R</p>\n      <p class=\"Tekst\">Ved afgørelsen har Arbejdsmiljøklagenævnet anvendt disse regler:</p>\n      <p class=\"Tekst\">Om Arbejdstilsynets hjemmel til at give påbud</p>\n      <p class=\"Tekst\">§ 77, stk. 1 i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008.</p>\n      <p class=\"Tekst\" style=\"text-align: Center;\">O P L Y S N I N G E R N E I S A G E N</p>\n      <p class=\"Tekst\">Sagen er afgjort på grundlag af de dokumenter, som klagenævnet har modtaget fra Arbejdstilsynet.</p>\n      <p class=\"Tekst\" style=\"text-align: Center;\">På klagenævnets vegne</p>\n      <p class=\"TekstV\">Afgørelsens retlige grundlag kan læses på de følgende sider.</p>\n      <p class=\"TekstV\"><span class=\"Bold\">Regler</span></p>\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008</span></p>\n      <p class=\"Tekst\">…</p>\n      <p class=\"Tekst\" style=\"text-align: Center;\"><span class=\"Bold\">Kapitel 13</span></p>\n      <p class=\"Tekst\" style=\"text-align: Center;\"><span class=\"Bold\">Arbejdstilsynet</span></p>\n      <p class=\"Tekst\">…</p>\n      <p class=\"Tekst\"><span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\n      <p class=\"Tekst\"><span class=\"Italic\">Stk. 2.</span> <span class=\"Italic\">…</span></p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/05/2010"
        },
        {
            "displayName": "Accession",
            "displayValue": "W20100919425"
        },
        {
            "displayName": "Entydig dokumentidentifikation",
            "displayValue": "BE004110"
        },
        {
            "displayName": "Dato for indlæggelse",
            "displayValue": "05/05/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9194"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "25/02/2010"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Arbejdsmiljøklagenævnet, j.nr. 5900247-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}