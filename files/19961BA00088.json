{
    "id": 106540,
    "title": "1996 BSF 88   FORSLAG TIL FOLKETINGSBESLUTNING OM ÆNDRING AF REGLERNE FOR AFLØNNING AF   DELTIDSANSATTE ELLER FRIVILLIGE BRANDMÆND, STRANDFOGDER, REDNINGSMÆND OG   DIGEVAGTER ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 88",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 88 </P>  \r\n\r\n<P></P>  \r\n\r\n<P>Forslag til folketingsbeslutning om ændring af reglerne for aflønning af  \r\n\r\n deltidsansatte eller frivillige brandmænd, strandfogder, redningsmænd og  \r\n\r\n digevagter </P>  \r\n\r\n<P></P>  \r\n\r\n<P>Fremsat af Aage Frandsen (SF) Helge Sander (V) Brian Mikkelsen (KF) Tom  \r\n\r\n Behnke (FP) Jette Gottlieb (EL) </P>  \r\n\r\n<P></P>  \r\n\r\n<P>den 20. december 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at sikre, at reglerne for </P>  \r\n\r\n<P>aflønning af deltidsansatte eller frivillige brandmænd, </P>  \r\n\r\n<P>strandfogder, redningsmænd og digevagter ændres således, at disse </P>  \r\n\r\n<P>får vederlag for dette arbejde i stedet for løn. Dermed stilles </P>  \r\n\r\n<P>brandmænd m.fl. på linje med en del andre, der modtager vederlag for </P>  \r\n\r\n<P>borgerligt ombud, i tilfælde af arbejdsløshed, f.eks. </P>  \r\n\r\n<P>byrådsmedlemmer. </P>  \r\n\r\n<P> <I>Bemærkninger til forslaget</I>  Ud fra ønsket om regelforenkling kan  \r\n\r\n det være fornuftigt, at bierhverv som brandmænd, strandfogder, redningsmænd  \r\n\r\n og digevagter betragtes på linje med alle andre erhverv, der udøves som  \r\n\r\n bierhverv. Men det forekommer ikke rimeligt, når det tages i betragtning,  \r\n\r\n hvilket arbejde de udfører. Arbejdet som deltidsansat eller frivillig  \r\n\r\n brandmand, strandfoged, redningsmand og digevagt kan ikke betragtes som et  \r\n\r\n almindeligt arbejde. </P>  \r\n\r\n<P>Arbejdet som deltidsansat eller frivillig brandmand, strandfoged,  \r\n\r\n redningsmand og digevagt er ikke borgerligt ombud. Men det er et arbejde, der  \r\n\r\n kan minde om borgerligt ombud, fordi samfundet reelt ikke kan undvære, at det  \r\n\r\n bliver udført af frivillige. Hvis ikke der var deltidsansatte eller  \r\n\r\n frivillige brandmænd, strandfogder, redningsmænd og digevagter, ville  \r\n\r\n forpligtelsen i første omgang påhvile det offentlige, som derefter eventuelt  \r\n\r\n ville uddelegere opgaven til andre. I stort set alle kommuner er  \r\n\r\n deltidsansatte eller frivillige brandmænd enten sammen med fuldtidsansatte  \r\n\r\n brandmænd eller alene det beredskab, som samfundet bygger på i forbindelse  \r\n\r\n med brand. Tilsvarende gælder for deltidsansatte eller frivillige  \r\n\r\n strandfogder, redningsmænd og digevagter, der også er det beredskab,  \r\n\r\n samfundet bygger på. Forslagsstillerne er på det rene med, at  \r\n\r\n ansættelsesforholdene for de omhandlede grupper varierer meget. Men det må  \r\n\r\n der findes en løsning på. </P>  \r\n\r\n<P>Ifølge gældende regler kan deltidsansatte eller frivillige brandmænd,  \r\n\r\n strandfogder, redningsmænd og digevagter i tilfælde af arbejdsløshed i  \r\n\r\n hovederhvervet risikere at miste ganske meget i dagpenge, hvis de samtidig  \r\n\r\n som bierhverv har arbejde som brandmand, strandfoged, redningsmand eller  \r\n\r\n digevagt. Det er derfor heller ikke overraskende, at en del deltidsansatte  \r\n\r\n eller frivillige brandmænd er stoppet eller overvejer at stoppe som  \r\n\r\n brandmænd, og at man flere steder mærker en vigende tilgang til jobbet som  \r\n\r\n frivillig brandmand. En tilsvarende udvikling må forventes for strandfogder,  \r\n\r\n redningsmænd og digevagter. </P>  \r\n\r\n<P>Deltidsansatte eller frivillige brandmænd, strandfogder, redningsmænd og  \r\n\r\n digevagter er en del af det civile samfund, der på linje med det offentlige  \r\n\r\n kan løse fælles opgaver. Fra næsten alle politiske sider taler man i disse år  \r\n\r\n meget om, at udviklingen af det civile samfund bør understøttes. Med de  \r\n\r\n nuværende a-kasseregler, hvor bierhvervet som brandmand, strandfoged,  \r\n\r\n redningsmand og digevagt betragtes på linje med andet arbejde, gør man klart  \r\n\r\n det modsatte af at understøtte det civile samfund, som deltidsansatte eller  \r\n\r\n frivillige brandmænd, strandfogeder, redningsmænd og digevagter er en del af.  \r\n\r\n</P>  \r\n\r\n<P>Fordi arbejdet som deltidsansat eller frivillig brandmand, strandfoged,  \r\n\r\n redningsmand og digevagt er et samfundsnødvendigt arbejde - nærmest på linje  \r\n\r\n med borgerligt ombud- og fordi det ikke er forslagsstillernes ønske ad denne  \r\n\r\n vej at ændre i principperne for a-kassereglerne for bierhverv, foreslås det,  \r\n\r\n at aflønningen til deltidsansatte eller frivillige brandmænd, strandfogder,  \r\n\r\n redningsmænd og digevagter ændres til vederlag, og at de herefter betragtes  \r\n\r\n på linje med andre, der får vederlag, og som i a-kassesammenhæng er omfattet  \r\n\r\n af reglerne i bekendtgørelse nr. 461 af 15. juni 1992 om arbejdes og  \r\n\r\n indtægters betydning for arbejdsløshedsdagpengenes størrelse. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Aage Frandsen</B> (SF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om ændring af reglerne for aflønning  \r\n\r\n af deltidsansatte eller frivillige brandmænd, strandfogder, redningsmænd og  \r\n\r\n digevagter.</I>  </P>  \r\n\r\n<P>(Beslutningsforslag nr. B 88). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/12/1996"
        },
        {
            "displayName": "Accession",
            "displayValue": "19961BA00088"
        },
        {
            "displayName": "Entydig dokumentidentifikation",
            "displayValue": "CL007426"
        },
        {
            "displayName": "Dato for førstegangsindlæggelse",
            "displayValue": "20/12/1996"
        },
        {
            "displayName": "Dato for indlæggelse",
            "displayValue": "20/12/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "88"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}