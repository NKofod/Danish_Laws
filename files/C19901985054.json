{
    "id": 54225,
    "title": "Om statsrefusion af sociale udgifter i regnskabsåret 1991. ( Til samtlige amtskommuner og kommuner, social- og sundhedsforvaltningen ) ",
    "documentTypeId": "200",
    "isSagsforlobPeriodValid": false,
    "shortName": "SKR nr 19850 af 19/11/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Om statsrefusion af sociale udgifter i  \r\n\r\n regnskabsåret 1991. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>( Til samtlige amtskommuner og  \r\n\r\n kommuner, social- og </P>  \r\n\r\n<P CLASS=TITEL-KOMMENTAR ALIGN=CENTER>sundhedsforvaltningen ) </P>  \r\n\r\n<BR>  \r\n\r\n<P>Der henvises til reglerne i Socialministeriets cirkulærer om  \r\n\r\n regnskabsaflæggelse og refusion m.v. </P>  \r\n\r\n<P>Til brug ved kommunernes anmodning om refusion af udgifter til sociale  \r\n\r\n ydelser i første halvår fremsendes vedlagt 6 skemaer ( 3 pr. kvartal ),  \r\n\r\n udarbejdet efter de nugældende regler.Disse skal anvendes ved indsendelsen  \r\n\r\n til Socialministeriet. Udfyldt skema indsendes i 1 eksemplar. Egne skemaer  \r\n\r\n udarbejdet på PC må ikke anvendes. </P>  \r\n\r\n<P>Skemaerne indsendes inden den 1. i måneden forud for kvartalets  \r\n\r\n begyndelse. I skemaet for januar kvartal 1991 skal kolonnerne B, D og G ikke  \r\n\r\n udfyldes. Alle kolonnerne udfyldes derimod for årets øvrige kvartaler. </P>  \r\n\r\n<P>Der udsendes kun skemaer for første halvår, fordi der netop er fremsat  \r\n\r\n lovforslag om ændring af blandt andet refusionsbestemmelserne vedrørende  \r\n\r\n dagpenge ved sygdom eller fødsel samt førtidspension. Reglerne om  \r\n\r\n dagpengerefusionen skal i følge forslaget træde i kraft den 1. januar 1991,  \r\n\r\n medens de øvrige skal træde i kraft den 1. juli 1991. Der vil derfor, efter  \r\n\r\n lovforslagets vedtagelse, blive udsendt skemaer om de nye dagpengeregler  \r\n\r\n gældende for januar og april kvartaler. Der vil endvidere blive udsendt et  \r\n\r\n rettet refusionsskema for juli og oktober kvartaler. </P>  \r\n\r\n<P>Skemaer om tilskud efter bistandslovens § 136 vil blive udsendt senere,  \r\n\r\n når det fremsatte lovforslag om ændring af lov om social bistand samt lov om  \r\n\r\n pension om bl.a en forlængelse af bestemmelsen i bistandslovens § 136 stk 2  \r\n\r\n og 3 er vedtaget. </P>  \r\n\r\n<P>Refusionssystemet forudsætter en nær overensstemmelse mellem de faktiske  \r\n\r\n udgifter og de beløb, kommunerne løbende anmelder til refusion. </P>  \r\n\r\n<P>Betingelserne herfor er bl. a., at de løbende anmeldelser afpasses efter  \r\n\r\n de konstaterede udgifter, således at udgifterne ikke gennem hele året alene  \r\n\r\n refusionsanmeldes på grundlag af årsbudgettet. Der skal ligeledes tages  \r\n\r\n hensyn til, at udgifterne normalt ikke fordeler sig jævnt over årets 4  \r\n\r\n kvartaler. </P>  \r\n\r\n<P>Endvidere er det en forudsætning, at skemaet efterregnes omhyggeligt, og  \r\n\r\n at beløbene i kolonne G (anmeldt refusion fra regnskabsårets start indtil  \r\n\r\n kvartalet) stemmer med det beløb, kommunerne har fået udbetalt i de tidligere  \r\n\r\n kvartaler. </P>  \r\n\r\n<P>Som vejledning ved skemaets udfyldelse kan i øvrigt oplyses: </P>  \r\n\r\n<P>Om beregning af tilskud efter § 133 stk 3 (2000 kr.' s  \r\n\r\n aktiveringstilskud). </P>  \r\n\r\n<P>Reglen i bistandslovens § 133 stk 3 afløser bestemmelsen i § 138 a stk 2,  \r\n\r\n hvorefter en kommune kunne få udbetalt statens sparede kontanthjælp, når den  \r\n\r\n aktiverede kontanthjælpsmodtagere. Derfor er det ligeledes en forudsætning  \r\n\r\n for 2000 kr' s tilskuddet, at der under aktiveringen/beskæftigelsen udbetales  \r\n\r\n en løn/godtgørelse, der erstatter kontanthjælpen. I praksis vil det betyde,  \r\n\r\n at der skal være tale om et lønnet aktiveringsomfang på mindst 20 timer pr.  \r\n\r\n uge. </P>  \r\n\r\n<P>Ved antal beskæftigelsesmåneder skal forstås antal deltageruger * 52/12.  \r\n\r\n</P>  \r\n\r\n<P>Som deltageruger tæller aktiviteter som berettiger til tilskud efter § 20  \r\n\r\n i lov om kommunal beskæftigelsesindsats. Det er en forudsætning, at der ikke  \r\n\r\n samtidig ydes kontanthjælp. Der kan ikke udbetales aktiveringstilskud til  \r\n\r\n personer, der er omfattet af ungdomsydelsesordningen; jvf. § 49a. </P>  \r\n\r\n<P>Kommunen vil til brug for opgørelsen Indenrigsministeriets puljetilskud,  \r\n\r\n jvf. § 20 i lov om kommunal beskæftigelse blive bedt om at indberette  \r\n\r\n oplysninger om personer i aktivordninger i 1991. Oplysningerne vil blive  \r\n\r\n indhentet i forbindelse med indberetning af oplysninger til brug for  \r\n\r\n restafregningen for 1991 af tilskud efter § 133 stk. 3 i lov om social  \r\n\r\n bistand. </P>  \r\n\r\n<P>Rådighedsbeløb til personlige tillæg til pensionister, jvf. skemaets note  \r\n\r\n 2 side 3. </P>  \r\n\r\n<P>Satserne, d.v.v beløbene pr. pensionist, der kunne modtage fuldt  \r\n\r\n personligt tillæg den 1. januar 1991, offentliggøres hvert halve år. </P>  \r\n\r\n<P>Varmetillæg (konto 5.67.03) </P>  \r\n\r\n<P>Kommunernes udgifter til petroleumstillæg føres på denne konto. </P>  \r\n\r\n<P>Per Bay Schmith </P>  \r\n\r\n<P>Fuldmægtig </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19901985054"
        },
        {
            "displayName": "Entydig dokumentidentifikation",
            "displayValue": "CM013103"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19850"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "19/11/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "4080-16"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}