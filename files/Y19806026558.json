{
    "id": 38315,
    "title": "Licitation - flere underhåndsbud fra samme tilbudsgiver (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 60265 af 14/10/1980",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Monopoltilsynet tog på en konkret forespørgsel stilling til  \r\n\r\n rækkevidden af bestemmelsen om, at en bygherre højst må modtage 2  \r\n\r\n underhåndsbud, og fandt ikke, at det var en overtrædelse af licitationsloven,  \r\n\r\n såfremt en af de to tilbudsgivere efterfølgende fremkommer med et fornyet  \r\n\r\n eller revideret tilbud som følge af en ændring eller præcisering af  \r\n\r\n udbudsgrundlaget eller arbejdets omfang. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Licitation - flere underhåndsbud fra samme  \r\n\r\n tilbudsgiver (* 1) </H1>  \r\n\r\n<P></P>  \r\n\r\n<BR>  \r\n\r\n<P>En entreprenør, A, havde på eget initiativ den 17. oktober 1979 afgivet  \r\n\r\n tilbud til en kommune på et kloakeringsarbejde. Tilbuddet var baseret på  \r\n\r\n tegningsmateriale, der var udleveret af kommunen. Endeligt udbudsmateriale  \r\n\r\n forelå endnu ikke, men entreprenørfirmaet udarbejdede efter skøn over de  \r\n\r\n enkelte ledningsafsnit tilbudsliste med delpriser på ledningsstrækninger og  \r\n\r\n brønde. </P>  \r\n\r\n<P>Herefter besluttede kommunen at udarbejde udbudsmateriale med  \r\n\r\n tilbudsliste, som blev sendt til entreprenør A og en kloakmester, B, der  \r\n\r\n begge blev anmodet om tilbud. </P>  \r\n\r\n<P>A afgav den 30. oktober 1979 tilbud på 657.258 kr. (med oplysning om, at  \r\n\r\n tilbudet kunne reduceres med 49.170 kr., hvis nærmere angivne krav blev  \r\n\r\n frafaldet). B afgav ligeledes den 30. oktober 1979 tilbud på 602.282 kr. A's  \r\n\r\n tilbud, der var betegnet som et revideret tilbud , blev accepteret med den  \r\n\r\n tilbudte reduktion, således at entreprisesummen blev 608.088 kr. </P>  \r\n\r\n<P>Spørgsmålet var herefter, om kommunen i strid med licitationslovens § 5,  \r\n\r\n stk. 1, havde modtaget 3 underhåndsbud på samme arbejde. </P>  \r\n\r\n<P>I tilsynets skrivelse af 14. oktober 1980 til Håndværksrådet hedder det:  \r\n\r\n ..... </P>  \r\n\r\n<P>Da loven for underhåndsbuds vedkommende ikke indeholder regler om pligt  \r\n\r\n til at antage det billigste tilbud eller forbud mod nedsættelse af et tilbud,  \r\n\r\n der er højere end et andet, skal tilsynet ikke tage stilling til kommunens  \r\n\r\n valg af entreprenør eller til den foretagne reduktion af tilbudene. </P>  \r\n\r\n<P>Det skal dernæst bemærkes, at det i bemærkningerne til § 6 i forslag til  \r\n\r\n lov om licitation m.v. (lovens § 5), hvorefter det ikke er tilladt at modtage  \r\n\r\n mere end 2 underhåndsbud på samme arbejde inden for de nævnte frister, bl.a.  \r\n\r\n hedder: ..... De foreslåede regler svarer efter deres indhold i hovedsagen  \r\n\r\n til de regler, der efter licitationsordningen af 1945 har været fastsat i  \r\n\r\n organisationernes vedtægter ... . </P>  \r\n\r\n<P>Organisationernes vedtægter havde efter forslag fra  \r\n\r\n licitationskommissionen af 1943 på dette punkt typisk følgende ordlyd: Har to  \r\n\r\n medlemmer på grundlag af samme tegninger og/eller samme beskrivelse givet  \r\n\r\n underhåndsbud på et arbejde, må intet andet medlem give underhåndsbud derpå  \r\n\r\n ... . </P>  \r\n\r\n<P>Efter tilsynets opfattelse må det således antages at have været lovgivers  \r\n\r\n hensigt med bestemmelsen i lovens § 5, stk. 1, at forhindre tilbud fra en  \r\n\r\n tredie tilbudsgiver. Hensigten har derimod næppe været at imødegå, at en  \r\n\r\n tilbudsgiver efterfølgende fremkommer med et fornyet eller revideret tilbud  \r\n\r\n som følge af en ændring eller præcisering af udbudsgrundlaget eller arbejdets  \r\n\r\n omfang. </P>  \r\n\r\n<P>På den baggrund finder tilsynet ikke, at der i det foreliggende tilfælde  \r\n\r\n er sket en overtrædelse af licitationslovens § 5, stk. 1. ..... </P>  \r\n\r\n</DIV>",
    "isHistorical": false,
    "editorialNotes": [
        "(* 1) Monopoltilsynets Meddelelser 1981, s. 215-216."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19806026558"
        },
        {
            "displayName": "Entydig dokumentidentifikation",
            "displayValue": "CA006250"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "60265"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "14/10/1980"
        },
        {
            "displayName": "Administrerende myndighed",
            "displayValue": "Monopoldirektoratet"
        },
        {
            "displayName": "Ressortministeriets journalnummer",
            "displayValue": "1:189-2-98"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}