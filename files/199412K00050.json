{
    "id": 111614,
    "title": "1994 LSF 50   FORSLAG TIL LOV OM ÆNDRING AF LOV OM ARBEJDSMARKEDETS TILLÆGSPENSION (RET   TIL UDBETALING AF ATP FRA DET FYLDTE 60. ÅR FOR LØNMODTAGERE, DER HAR FORLADT   ARBEJDSMARKEDET) ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 50",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 50 </P>  \r\n\r\n<P></P>  \r\n\r\n<P>Forslag til Lov om ændring af lov om Arbejdsmarkedets Tillægspension (Ret  \r\n\r\n til udbetaling af ATP fra det fyldte 60. år for lønmodtagere, der har forladt  \r\n\r\n arbejdsmarkedet) </P>  \r\n\r\n<P></P>  \r\n\r\n<P>Fremsat af Jes Lunde (SF) Tommy Dinesen (SF) Aage Frandsen (SF) Steen Gade  \r\n\r\n (SF) Kristen Touborg (SF) </P>  \r\n\r\n<P></P>  \r\n\r\n<P>den 16. november 1994 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om Arbejdsmarkedets Tillægspension, jf. lovbekendtgørelse nr. 588 af  \r\n\r\n 27. juni 1994, foretages følgende ændringer: </P>  \r\n\r\n<P> <B>1.</B>  <I>§ 5</I> affattes således: </P>  \r\n\r\n<P>&#187; <B>§ 5.</B> Tillægspension i form af egenpension ydes fra det  \r\n\r\n fyldte 67. år, dog fra det fyldte 60. år for lønmodtagere, der har forladt  \r\n\r\n arbejdsmarkedet, jf. § 9.&#171; </P>  \r\n\r\n<P> <B>2.</B> I <I>§ 9, stk. 1, 1. pkt.,</I> ændres &#187;det fyldte 67.  \r\n\r\n år&#171; til: &#187;det fyldte 67. år, dog efter anmodning fra den 1. i  \r\n\r\n måneden efter det fyldte 60. år for lønmodtagere, der har forladt  \r\n\r\n arbejdsmarkedet&#171;. </P>  \r\n\r\n<P> <B>3.</B> I <I>§ 9</I> indsættes efter stk. 4 som nyt stykke: </P>  \r\n\r\n<P>&#187; <I>Stk. 5.</I> Ønskes tillægspension udbetalt fra et tidspunkt, der  \r\n\r\n ligger før det fyldte 67. år, fastlægger bestyrelsen for Arbejdsmarkedets  \r\n\r\n Tillægspension regler for den aktuarmæssige regulering af  \r\n\r\n tillægspensionen.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft 1. januar 1995. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>Arbejdsmarkedets Tillægspension, der blev indført i 1963, har til formål  \r\n\r\n at yde et tillæg til alderspensionen fra det 67. år for lønmodtagere. Siden  \r\n\r\n lovens indførelse er der imidlertid blevet indført øgede muligheder for, at  \r\n\r\n lønmodtagere kan vælge at forlade arbejdsmarkedet, før de bliver 67. </P>  \r\n\r\n<P>Mange vælger at gå på efterløn - og for dem kan det forekomme urimeligt,  \r\n\r\n at de skal vente i op til 7 år på at få deres ATP. Tilsvarende vil mange, der  \r\n\r\n er tilkendt førtidspension, skulle vente i adskillige år. </P>  \r\n\r\n<P>Det foreslås derfor, at ATP-pensionen kan udbetales fra det fyldte 60. år,  \r\n\r\n hvis en lønmodtager, der har forladt arbejdsmarkedet, ønsker dette. </P>  \r\n\r\n<P>Hvis lønmodtageren vælger den førtidige udbetaling, skal der naturligvis  \r\n\r\n foretages en regulering af beløbet for den forventelig længere  \r\n\r\n udbetalingsperiode. Lovforslaget lægger op til, at ATP's bestyrelse  \r\n\r\n fastsætter regler for dette efter almindelige aktuarmæssige principper. </P>  \r\n\r\n<P>Efter 2. behandling den 14. december 1994 </P>  \r\n\r\n<P> <B>§ 1</B>  </P>  \r\n\r\n<P>I lov om Arbejdsmarkedets Tillægspension, jf. lovbekendtgørelse nr. 588 af  \r\n\r\n 27. juni 1994, foretages følgende ændringer: </P>  \r\n\r\n<P> <B>1.</B>  <I>§ 5</I> affattes således: </P>  \r\n\r\n<P>&#187; <B>§ 5.</B> Tillægspension i form af egenpension ydes fra det  \r\n\r\n fyldte 67. år, dog fra det fyldte 60. år for lønmodtagere, der har forladt  \r\n\r\n arbejdsmarkedet, jf. § 9.&#171; </P>  \r\n\r\n<P> <B>2.</B> I <I>§ 9, stk. 1, 1. pkt.,</I> ændres &#187;det fyldte 67.  \r\n\r\n år&#171; til: &#187;det fyldte 67. år, dog efter anmodning fra den 1. i  \r\n\r\n måneden efter det fyldte 60. år for lønmodtagere, der har forladt  \r\n\r\n arbejdsmarkedet&#171;. </P>  \r\n\r\n<P> <B>3.</B> I <I>§ 9</I> indsættes efter stk. 4 som nyt stykke: </P>  \r\n\r\n<P> <I>&#187;Stk. 5.</I> Ønskes tillægspension udbetalt fra et tidspunkt, der  \r\n\r\n ligger før det fyldte 67. år, fastlægger bestyrelsen for Arbejdsmarkedets  \r\n\r\n Tillægspension regler for den aktuarmæssige regulering af  \r\n\r\n tillægspensionen.&#171; </P>  \r\n\r\n<P> <B>§ 2</B>  </P>  \r\n\r\n<P>I lov om arbejdsløshedsforsikring m.v., jf. lovbekendtgørelse nr. 16 af  \r\n\r\n 11. januar 1994, som senest ændret ved lov nr. 417 af 1. juni 1994, foretages  \r\n\r\n følgende ændring: </P>  \r\n\r\n<P>I <I>§ 75 g, stk. 1,</I> indsættes efter 1. pkt. som nyt punktum: </P>  \r\n\r\n<P>&#187;Udbetaling af tillægspension i form af egenpension medfører dog ikke  \r\n\r\n fradrag i efterlønnen.&#171; </P>  \r\n\r\n<P> <B>§ 3</B>  </P>  \r\n\r\n<P>Loven træder i kraft 1. januar 1995. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/12/1994"
        },
        {
            "displayName": "Accession",
            "displayValue": "199412K00050"
        },
        {
            "displayName": "Entydig dokumentidentifikation",
            "displayValue": "CL000881"
        },
        {
            "displayName": "Dato for førstegangsindlæggelse",
            "displayValue": "15/12/1994"
        },
        {
            "displayName": "Dato for indlæggelse",
            "displayValue": "15/12/1994"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "50"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}