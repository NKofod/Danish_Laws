{
    "id": 155186,
    "title": "Ankestyrelsens principafgørelse O-73-97 om samtykke - boligløs - boligmæssig forbedring - prøveløsladt - hårdt belastet miljø - flytning",
    "documentTypeId": "240",
    "isSagsforlobPeriodValid": true,
    "shortName": "KEN nr 9287 af 15/04/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-73-97 om samtykke - boligløs - boligmæssig forbedring - prøveløsladt - hårdt belastet miljø - flytning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Uanset at ansøger efter prøveløsladelse var boligløs, havde B kommune været berettiget til at give afslag på A kommunes anmodning om samtykke til flytning til B kommune.</p>\r\n   <p class=\"TekstGenerel\">Der blev ved afgørelsen lagt vægt på, at ansøger gennem flere år havde været kriminel, og at det værelse, han ønskede at leje, var beliggende i et stærkt belastet miljø. På denne baggrund var der vedansøgerens flytning til B kommune ikke sket en boligmæssig forbed ring.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 47, stk. 1</p>\r\n<p>Lov om aktiv socialpolitik - lovbekendtgørelse nr. 1460 af 12. december 2007 - § 85, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger søgte A kommune om økonomisk hjælp til indskud til et værelse beliggende i B kommune, da han skulle prøveløslades, og således var uden bolig.</p>\r\n<p>A kommune ansøgte herefter B kommune om samtykke til flytningen. A kommune anførte i anmodningen, at ansøger, der afsonede 5 måneders fængsel, igennem flere år havde været kriminel og siddet i fængsel i længere perioder. A kommune fandt betingelserne i bistandslovens § 47 opfyldt, da ansøger var uden bolig ved løsladelsen.</p>\r\n<p>B kommune afslog at give samtykke til flytningen. B kommune anså ikke flytningen som en boligmæssig forbedring, idet det påtænkte lejemål var i et belastet miljø, som typisk beboedes af narkomaner og kriminelle.</p>\r\n<p>Nævnet fandt, at B kommune ikke var forpligtiget til at give samtykke til flytningen, da der ikke var tale om en forbedring af boligforholdene.</p>\r\n<p>Nævnet lagde vægt på, at ansøger efter det oplyste igennem flere år havde været kriminel, og at det omhandlede lejemål med start efter prøveløsladelsen (uomtvistet) befandt sig i et hårdt belastet miljø.</p>\r\n<p>I klagen til Ankestyrelsen anførte A kommune, at der, uanset lejemålets beliggenhed, var tale om en boligmæssig forbedring i henhold til § 47, idet ansøger ved løsladelsen stod uden bolig, og A kommune på daværende tidspunkt ingen anden mulighed havde for at anvise en bolig.</p>\r\n<p>Sagen blev behandlet i principielt møde med henblik på afklaring af, hvorvidt der kunne gives afslag på samtykke til flytning i en situation, hvor pågældende var prøveløsladt og boligløs, og lejemålet var beliggende i et hårdt belastet miljø.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at uanset at ansøger var boligløs, havde B kommune ud fra sit kendskab til kvarteret, hvor lejemålet var beliggende, været berettiget til at give afslag på A kommunes anmodning om samtykke til flytning.</p>\r\n<p>Ankestyrelsen lagde ved afgørelsen vægt på oplysningen om, at ansøger igennem flere år havde været kriminel, og at det lejede værelse var beliggende i et stærkt belastet miljø.</p>\r\n<p>Ankestyrelsen fandt på denne baggrund, at der ikke ved ansøgers flytning fra A til B kommune var sket en boligmæssig forbedring.</p>\r\n<p>Ankestyrelsen tiltrådte således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19970928725"
        },
        {
            "displayName": "Entydig dokumentidentifikation",
            "displayValue": "BS007981"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9287"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/04/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200826-96"
        },
        {
            "displayName": "Stikord",
            "displayValue": "O-73-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}