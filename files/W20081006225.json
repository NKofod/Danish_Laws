{
    "id": 124920,
    "title": "Rådighed, indkaldt til vejlednings- og afklaringsforløb af AF, tilbudet var ikke i henhold til jobplan, udeblivelse, a-kassens fortolkning af § 31 i den dagældende rådighedsbekendtgørelse, Arbejdsdirektoratet ej taget stilling til § 86, stk. 1, sidste led i lov om arbejdsløshedsforsikring m.v., refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 10062 af 26/09/2008",
    "documentHtml": "<div class=\"bjelke\">Den fulde tekst</div><p class=\"Titel2\">Rådighed, indkaldt til vejlednings- og afklaringsforløb af AF, tilbudet var ikke i henhold til jobplan, udeblivelse, a-kassens fortolkning af § 31 i den dagældende rådighedsbekendtgørelse, Arbejdsdirektoratet ej taget stilling til § 86, stk. 1, sidste led i lov om arbejdsløshedsforsikring m.v., refusion</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>AF bekræftede i brev af den 7. april 2006 skriftligt og personligt, at medlemmet skulle deltage i et vejlednings- og afklaringsforløb fra den 24. april 2006 til den 5. maj 2006.</div>\r\n        </p>\r\n        <p class=\"Tekst2\">\r\n          <div>Det fremgik af brevet, at det kunne få betydning for medlemmets dagpenge, såfremt medlemmet ikke påbegyndte forløbet.</div>\r\n        </p>\r\n        <p class=\"Tekst2\">\r\n          <div>Vejlednings- og afklaringsforløbet blev ikke formidlet i henhold til en jobplan.</div>\r\n        </p>\r\n        <p class=\"Tekst2\">\r\n          <div>Medlemmet mødte aldrig op på kurset.</div>\r\n        </p>\r\n        <p class=\"Tekst2\">\r\n          <div>AF underrettede den 25. april 2006 a-kassen om, at medlemmet var udeblevet fra kursusstart den 24. april 2006.</div>\r\n        </p>\r\n        <p class=\"Tekst2\">\r\n          <div>A-kassen kontaktede den 11. maj 2006 medlemmet omkring udeblivelsen fra kurset.</div>\r\n        </p>\r\n        <p class=\"Tekst2\">\r\n          <div>Medlemmet har om årsagen til udeblivelsen forklaret, at hun havde forlagt brevet fra AF.</div>\r\n        </p>\r\n        <p class=\"Tekst2\">\r\n          <div>A-kassen udbetalte dagpenge til medlemmet i kursusperioden, da a-kassen har gjort gældende, at der ikke er tale om en udeblivelse efter rådighedsbekendtgørelsens § 31, idet vejlednings- og afklaringsforløbet ikke fremgik af en jobplan.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet har ikke i deres afgørelse taget stilling til AL § 86, stk. 1, sidste led, vedrørende uagtsomhed.</div>\r\n        </p>\r\n        <p class=\"Tekst2\">\r\n          <div>Ankenævnets afgørelse om rådighed:</div>\r\n        </p>\r\n        <p class=\"Tekst2\">\r\n          <div>Ankenævnet fandt, at AF kunne formidle medlemmet tilbuddet om et vejlednings- og afklaringsforløb uden forudgående udarbejdelse af jobplan, da tilbuddet var omfattet af kap. 10 i lov om en aktiv beskæftigelsesindsats, og kursets varighed var på 2 uger.</div>\r\n        </p>\r\n        <p class=\"Tekst2\">\r\n          <div>Ankenævnet fandt videre, at medlemmet måtte anses for udeblevet fra et tilbud, idet medlemmet ikke mødte op til kurset, som AF havde indkaldt medlemmet til skriftligt og personligt, og idet AF i indkaldelsesbrevet havde oplyst medlemmet om, at det kunne få konsekvenser for dagpengene, såfremt medlemmet ikke påbegyndte kurset.</div>\r\n        </p>\r\n        <p class=\"Tekst2\">\r\n          <div>Ankenævnet fandt således, at medlemmet ikke havde ret til dagpenge fra den 24. april 2006 til den 10. maj 2006, idet medlemmet ikke kunne anses for at have stået til rådighed for arbejdsmarkedet i denne periode.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at spørgsmålet, om medlemmet skulle betale de dagpenge tilbage, som medlemmet havde modtaget i ovennævnte periode, skulle hjemvises til fornyet behandling og afgørelse i Arbejdsdirektoratet.</div>\r\n        </p>\r\n        <p class=\"Tekst2\">\r\n          <div>Ankenævnets afgørelse om refusion:</div>\r\n        </p>\r\n        <p class=\"Tekst2\">\r\n          <div>Ankenævnet fandt ikke, at a-kassens skøn kunne anses for forsvarligt.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at AF underrettede a-kassen om, at medlemmet var udeblevet fra kursusstart.</div>\r\n        </p>\r\n        <p class=\"Tekst2\">\r\n          <div>Ankenævnet lagde videre vægt på, at AF med direkte hjemmel i den dagældende lov om en aktiv beskæftigelsesindsats kan afgive tilbud om vejlednings- og afklaringsforløb, uden at det skal være i henhold til jobplan.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at vejlednings- og afklaringsforløbet måtte anses for omfattet af § 31 i den dagældende rådighedsbekendtgørelse, idet bestemmelsen omfatter udeblivelse fra andre end de i § 30 nævnte møder eller aktiviteter.</div>\r\n        </p>\r\n        <p class=\"Tekst2\">\r\n          <div>Omfattet er således alle andre møder og aktiviteter, som AF kan indkalde medlemmet til med hjemmel i lov om en aktiv beskæftigelsesindsats, herunder tilbud om et vejlednings- og afklaringsforløb uden for jobplan.</div>\r\n        </p>\r\n        <p class=\"Tekst2\">\r\n          <div>Det var således ankenævnets opfattelse, at a-kassens skøn hverken havde støtte i rådighedsbekendtgørelsen eller i lov om en aktiv beskæftigelsesindsats.</div>\r\n        </p>\r\n        <p class=\"Tekst2\">\r\n          <div>Ankenævnet tiltrådte således delvist Arbejdsdirektoratets afgørelse om rådighed, og Arbejdsdirektoratets afgørelse om tilbagebetaling af dagpenge til fornyet behandling.</div>\r\n        </p>\r\n      </div>\r\n      <p class=\"TekstV\">Ankenævnet har behandlet a-kassens klage på møde den 25. september 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">YY har ikke ret til dagpenge fra den 24. april 2006 til den 10. maj 2006, idet hun ikke kan anses for at have stået til rådighed for arbejdsmarkedet.</p>\r\n      <p class=\"TekstV\">Spørgsmålet, om YY skal betale de dagpenge tilbage, som hun har modtaget i ovennævnte periode, hjemvises til fornyet behandling og afgørelse i Arbejdsdirektoratet.</p>\r\n      <p class=\"TekstV\">Ankenævnet tiltræder således delvist Arbejdsdirektoratets afgørelse af den 21. januar 2008.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> (nu Staten i Jobcenteret) i brev af den 7. april 2006 skriftligt og personligt bekræftede, at YY skulle deltage i et tilbud om vejledning fra den 24. april 2006 til den 5. maj 2006,</p>\r\n        <p class=\"Liste1\"><span class=\"Liste1Nr\" id=\"\">–</span> det af brevet fremgik, at det kunne få betydning for YY’s dagpenge, såfremt hun ikke påbegyndte forløbet,</p>\r\n        <p class=\"Liste1\"><span class=\"Liste1Nr\" id=\"\">–</span> YY udeblev fra kursusstart den 24. april 2006, og</p>\r\n        <p class=\"Liste1\"><span class=\"Liste1Nr\" id=\"\">–</span> YY først var i kontakt med a-kassen omkring udeblivelsen den 11. maj 2006.</p>\r\n      </p>\r\n      <p class=\"TekstV\">Arbejdsformidlingen og kommunen kan give tilbud om bl.a. vejledning og opkvalificering, jf. kap. 10. Tilbud kan gives i henhold til en jobplan, jf. kap. 9.</p>\r\n      <p class=\"TekstV\">Forud for afgivelse af tilbud efter kap. 10-12 til personer, der er omfattet af § 2, nr. 1-4, skal der udarbejdes en jobplan. Hvis der er udarbejdet en joplan og personen skal have et tilbud, som ikke indgår heri, skal jobplanen revideres. Dette gælder dog ikke ved afgivelse af tilbud efter kap. 10, som består af vejlednings- og afklaringsforløb, jf. § 32, stk. 1, nr. 1, hvis til­buddet har en varighed på op til 2 uger.</p>\r\n      <p class=\"TekstV\">Personer, der er omfattet af § 2, nr. 1-5, kan få tilbud om vejledning og opkvalificering, der kan bestå af bl.a. korte vejlednings- og afklaringsforløb.</p>\r\n      <p class=\"TekstV\">Et ledigt medlem kan kun få dagpenge, hvis medlemmet står til rådighed for arbejdsmarkedet. Medlemmet skal kunne møde til samtaler, kontaktforløb og tilbud i henhold til lov om en aktiv beskæftigelsesindsats dagen efter, at medlemmet har modtaget indkaldelse hertil fra AF eller anden aktør.</p>\r\n      <p class=\"TekstV\">Et medlem kan ikke få dagpenge, så længe medlemmet udebliver fra andre end de i § 30 nævnte møder eller aktiviteter, som AF har indkaldt medlemmet til skriftligt og personligt. Medlemmet kan igen få dagpenge, når medlemmet har henvendt sig til AF eller a-kassen vedrørende udeblivelsen.</p>\r\n      <p class=\"TekstV\">Ankenævnet finder, at AF kunne formidle YY tilbuddet om et vejlednings- og afklaringsforløb uden forudgående udarbejdelse af jobplan.</p>\r\n      <p class=\"TekstV\">Ankenævnet har lagt vægt på, at der var tale om formidling af et vejlednings- og afklaringsforløb jf. kap. 10, og at kursets varighed var på 2 uger.</p>\r\n      <p class=\"TekstV\">Ankenævnet finder, at YY må anses for udeblevet fra et tilbud, idet hun ikke mødte op til vejlednings- og afklaringsforløbet, som AF havde indkaldt hende til skriftligt og personligt, og idet AF i brevet af den 7. april 2006 oplyste hende om, at det kunne få konsekvenser for hendes dagpenge, såfremt hun ikke påbegyndte kurset.</p>\r\n      <p class=\"TekstV\">Ankenævnet finder ikke, at YY kan anses for at have stået til rådighed for arbejdsmarkedet i perioden fra den 24. april 2006 til den 10. maj 2006.</p>\r\n      <p class=\"TekstV\">Ankenævnet har lagt vægt på, at YY først var i kontakt med a-kassen omkring udeblivelsen den 11. maj 2006.</p>\r\n      <p class=\"TekstV\">YY har derfor ikke ret til dagpenge i perioden fra den 24. april 2006 til den 10. maj 2006.</p>\r\n      <p class=\"TekstV\">Spørgsmålet, om YY skal betale de dagpenge tilbage, som hun har modtaget i ovennævnte periode, hjemvises til fornyet behandling og afgørelse i Arbejdsdirektoratet.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 62, stk. 1, nr. 3, stk. 2, nr. 5 og stk. 6, og § 86, stk. 1 og stk. 4, i lov om arbejdsløshedsforsikring m.v., jf. lovbekendtgørelse nr. 874 af 11. september 2005,</p>\r\n        <p class=\"Liste1\"><span class=\"Liste1Nr\" id=\"\">–</span> § 22, stk. 1 og 2 og § 29, stk. 3, i lov om en aktiv beskæftigelsesindsats, jf. lovbekendtgørelse nr. 685 af 29. juni 2005,</p>\r\n        <p class=\"Liste1\"><span class=\"Liste1Nr\" id=\"\">–</span> § 3, § 7, stk. 3, og § 31 i Arbejdsdirektoratets bekendtgørelse nr. 516 af 17. juni 2003 om rådighed og</p>\r\n        <p class=\"Liste1\"><span class=\"Liste1Nr\" id=\"\">–</span> § 40 og § 54, stk. 3, i Arbejdsmarkedsstyrelsens bekendtgørelse nr. 1099 af 18. november 2005 om en aktiv beskæftigelsesindsats.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet</p>\r\n      <p class=\"TekstV\">YY</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005:</span></p>\r\n      <p class=\"TekstV\"><span class=\"Bold\">§ 62.</span> Der kan kun udbetales dagpenge til et medlem, som står til rådighed for arbejdsmarkedet. Det er en betingelse for at være til rådighed, at medlemmet</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> er aktivt arbejdssøgende,</p>\r\n        <p class=\"Liste1\"><span class=\"Liste1Nr\" id=\"\">2)</span> kan og vil overtage arbejde med dags varsel,</p>\r\n        <p class=\"Liste1\"><span class=\"Liste1Nr\" id=\"\">3)</span> kan og vil deltage i kontaktforløb og tilbud efter lov om en aktiv beskæftigelsesindsats, og</p>\r\n        <p class=\"Liste1\"><span class=\"Liste1Nr\" id=\"\">4)</span> giver arbejdsformidlingen de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelsesindsats.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Dagpenge må ikke udbetales til et medlem,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> som er sygt eller i øvrigt ude af stand til at påtage sig arbejde af normalt omfang,</p>\r\n        <p class=\"Liste1\"><span class=\"Liste1Nr\" id=\"\">2)</span> som aftjener værnepligt eller unddrager sig denne,</p>\r\n        <p class=\"Liste1\"><span class=\"Liste1Nr\" id=\"\">3)</span> som ved domstols- eller administrativ afgørelse er berøvet sin frihed, eller som unddrager sig frihedsberøvelse,</p>\r\n        <p class=\"Liste1\"><span class=\"Liste1Nr\" id=\"\">4)</span> som forsørges på institution, eller</p>\r\n        <p class=\"Liste1\"><span class=\"Liste1Nr\" id=\"\">5)</span> som af anden grund ikke står til rådighed for arbejdsmarkedet.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> Kriminalforsorgen skal underrette Arbejdsdirektoratet, hvis et medlem, der modtager dagpenge, undergives strafafsoning eller anden frihedsberøvende foranstaltning, herunder varetægtsfængsling, som følge af et strafbart forhold.</p>\r\n      <p class=\"TekstV\"><span class=\"Italic\">Stk. 4.</span> Politiet eller kriminalforsorgen skal underrette Arbejdsdirektoratet, når myndigheden får formodning om, at et medlem modtager dagpenge, hvis</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> medlemmet bevidst unddrager sig strafforfølgning her i landet i tilfælde, hvor</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\" id=\"\">a)</span> medlemmet er varetægtsfængslet,</p>\r\n            <p class=\"Liste2\"><span class=\"Liste2Nr\" id=\"\">b)</span> politiet eftersøger medlemmet med henblik på varetægtsfængsling eller</p>\r\n            <p class=\"Liste2\"><span class=\"Liste2Nr\" id=\"\">c)</span> der foreligger en varetægtsfængslingskendelse, eller</p>\r\n          </div>\r\n        </p>\r\n        <p class=\"Liste1\"><span class=\"Liste1Nr\" id=\"\">2)</span> medlemmet bevidst unddrager sig straffuldbyrdelse her i landet i tilfælde, hvor medlemmet er idømt en ubetinget fængselsstraf eller anden strafferetlig retsfølge, der indebærer eller giver mulighed for frihedsberøvelse.</p>\r\n      </p>\r\n      <p class=\"TekstV\"><span class=\"Italic\">Stk. 5.</span> Arbejdsdirektoratet skal videregive underretninger, jf. stk. 3 og 4, til medlemmets arbejdsløshedskasse.</p>\r\n      <p class=\"TekstV\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1 og 2. Der kan herunder fastsættes nærmere bestemmelser om</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> de betingelser, et medlem skal opfylde for at kunne anses for at stå til rådighed for arbejdsmarkedet,</p>\r\n        <p class=\"Liste1\"><span class=\"Liste1Nr\" id=\"\">2)</span> medlemmets kontakt med arbejdsløshedskassen, arbejdsformidlingen og andre aktører i forbindelse med den aktive beskæftigelsespolitik, samt</p>\r\n        <p class=\"Liste1\"><span class=\"Liste1Nr\" id=\"\">3)</span> tab af dagpengeret som følge af manglende rådighed og generhvervelse af dagpengeret.</p>\r\n      </p>\r\n      <p class=\"TekstV\"><span class=\"Italic\">Kapitel 13</span></p>\r\n      <p class=\"TekstV\"><span class=\"Italic\">Tilbagebetaling og sanktioner</span></p>\r\n      <p class=\"TekstV\"><span class=\"Bold\">§ 86.</span> Et medlem, som uberettiget har modtaget dagpenge eller andre ydelser fra kassen, skal betale ydelsesbeløbet tilbage, hvis medlemmet har givet kassen urigtige oplysninger eller fortiet omstændigheder, der er af betydning for retten til ydelserne, eller hvis medlemmet i øvrigt indså eller burde have indset, at modtagelse af beløbet var uberettiget. Godtgørelse efter lov om godtgørelse ved deltagelse i erhvervsrettet voksen- og efteruddannelse er ikke omfattet af bestemmelsen.</p>\r\n      <p class=\"TekstV\"><span class=\"Italic\">Stk. 2.</span> Et medlem, som har modtaget dagpenge eller andre ydelser fra kassen, og som senere modtager løn, pension eller andre indtægter, der dækker samme tidsrum som ydelserne fra kassen, skal betale ydelsesbeløbet tilbage, i det omfang tidligere modtagelse af de pågældende indtægter ville have medført, at ydelserne fra kassen ikke kunne udbetales med rette til medlemmet. Forudbetalte feriedagpenge skal tilbagebetales, hvis betingelserne for retten til feriedagpengene efterfølgende ikke opfyldes.</p>\r\n      <p class=\"TekstV\"><span class=\"Italic\">Stk. 3.</span> Beløb, der skal tilbagebetales efter stk. 1 og 2, forrentes med den aktuelt gældende morarente efter rentelovens § 5. Renten beregnes fra udbetalingstidspunktet. Der tillægges dog ikke rente, hvis tilbagebetalingsbeløbet ikke overstiger højeste dagpenge for 4 uger, jf. § 47, på opgørelsestidspunktet.</p>\r\n      <p class=\"TekstV\"><span class=\"Italic\">Stk. 4.</span> Hvis dagpenge eller andre ydelser, jf. stk. 1 og 15, er udbetalt med urette, har kassen ikke krav på refusion fra statskassen og skal betale udbetalt refusionsbeløb for den fejludbetalte ydelse tilbage fuldt ud, medmindre den fejlagtige udbetaling skyldes medlemmets svigagtige forhold. Tilbagebetaling skal ske, uanset om staten har lidt økonomisk tab. Direktøren for Arbejdsdirektoratet kan dog i ganske særlige tilfælde give tilladelse til, at kassen helt eller delvis får ret til refusion, hvis staten ikke har lidt et økonomisk tab af samme størrelse som det fejludbetalte beløb. Direktørens afgørelse herom kan ikke indbringes for anden administrativ myndighed.</p>\r\n      <p class=\"TekstV\"><span class=\"Italic\">Stk. 5.</span> Skyldes en kasses fejlagtige udbetaling urigtige eller mangelfulde oplysninger fra en anden kasse, kan direktøren for Arbejdsdirektoratet bestemme, at denne kasse skal være ansvarlig for fejludbetalingen.</p>\r\n      <p class=\"TekstV\"><span class=\"Italic\">Stk. 6.</span> Direktøren for Arbejdsdirektoratet kan efter forhandling med Beskæftigelsesrådet fastsætte regler om administrationen af stk. 4, 1. og 2. pkt., og stk. 5 og kan herunder bestemme, at kassen skal have ret til refusion i ganske særlige situationer, selv om fejludbetalingen ikke skyldes medlemmets svigagtige forhold.</p>\r\n      <p class=\"TekstV\"><span class=\"Italic\">Stk. 7.</span> Renter, jf. stk. 3, tilfalder statskassen, hvis arbejdsløshedskassen har krav på refusion for det fejludbetalte beløb. Det samme gælder renter af beløb, for hvilke kassen ikke har krav på refusion, indtil det tidspunkt, hvor kassen har tilbagebetalt refusionsbeløbet. Renter, der påløber efter dette tidspunkt, tilfalder arbejdsløshedskassen.</p>\r\n      <p class=\"TekstV\"><span class=\"Italic\">Stk. 8.</span> Tilbagebetaling af beløb efter stk. 1 og 2 med påløbne renter kan ske ved hel eller delvis modregning i den løbende udbetaling af dagpenge og andre ydelser samt i andre krav, medlemmet har mod kassen. Modregning kan også ske, efter at medlemmet har skiftet arbejdsløshedskasse.</p>\r\n      <p class=\"TekstV\"><span class=\"Italic\">Stk. 9.</span> Direktøren for Arbejdsdirektoratet kan bestemme, at et medlem, der ikke har tilbagebetalt beløb efter stk. 1 eller 2 med påløbne renter inden en frist, som kassen har fastsat, skal slettes som medlem af kassen. Direktøren kan endvidere efter forhandling med Beskæftigelsesrådet fastsætte regler om genoptagelse i kassen som nyt medlem.</p>\r\n      <p class=\"TekstV\"><span class=\"Italic\">Stk. 10.</span> Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler om kassernes inddrivelse af beløb, som skal betales tilbage efter stk. 1 og 2 med påløbne renter, herunder om, at kassen ikke har krav på refusion fra statskassen, og at udbetalte refusionsbeløb skal betales tilbage, hvis disse regler ikke overholdes.</p>\r\n      <p class=\"TekstV\"><span class=\"Italic\">Stk. 11.</span> Beløb, som skal tilbagebetales efter stk. 1 og 2, kan med tillæg af påløbne renter og omkostninger inddrives af restanceinddrivelsesmyndigheden, hvis kassen har ret til refusion fra statskassen. Restanceinddrivelsesmyndigheden kan inddrive skyldige beløb ved udpantning og ved indeholdelse i løn m.v. efter reglerne om inddrivelse af personlige skatter i kildeskatteloven, når kravet er fastslået i en afgørelse truffet af Arbejdsdirektoratet eller Arbejdsmarkedets Ankenævn eller er sikret ved dom eller et eksigibelt forlig. Ved restanceinddrivelsesmyndighedens inddrivelse af krav i udlandet kan en del af det inddrevne beløb anvendes til betaling af inkassoprovision.</p>\r\n      <p class=\"TekstV\"><span class=\"Italic\">Stk. 12.</span> Direktøren for Arbejdsdirektoratet kan i samråd med skatteministeren efter forhandling med Beskæftigelsesrådet fastsætte nærmere regler om anvendelsen af stk. 11, herunder regler om fremgangsmåden i forbindelse med lønindeholdelse og om straf af bøde for overtrædelse af reglerne om lønindeholdelse.</p>\r\n      <p class=\"TekstV\"><span class=\"Italic\">Stk. 13.</span> For overtrædelser efter stk. 12 kan der pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"TekstV\"><span class=\"Italic\">Stk. 14.</span> Modtageren af en skattefri præmie efter § 74 k eller § 75 c, stk. 10-13 og 15, skal betale præmiebeløbet tilbage, hvis beløbet er modtaget med urette og udbetalingen skyldes medlemmets eller modtagerens urigtige oplysninger eller fortielser, eller hvis modtageren i øvrigt indså eller burde have indset, at modtagelse af beløbet var uberettiget. Tilsvarende gælder, hvis tilbagebetaling af efterlønsbidrag, jf. § 77 a, er sket med urette. Stk. 3-13 finder tilsvarende anvendelse på tilbagebetaling efter denne bestemmelse.</p>\r\n      <p class=\"TekstV\"><span class=\"Bold\">Lov om en aktiv beskæftigelsesindsats, jf. lovbekendtgørelse nr. 685 af 29. juni 2005:</span></p>\r\n      <p class=\"TekstV\"><span class=\"Italic\">Målgrupper, ansvar m.v.</span></p>\r\n      <p class=\"TekstV\"><span class=\"Bold\">§ 2.</span> Målgrupper efter afsnit III-VII i denne lov er:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Ledige, der modtager dagpenge eller ydelser efter § 55 i lov om arbejdsløshedsforsikring m.v.,</p>\r\n        <p class=\"Liste1\"><span class=\"Liste1Nr\" id=\"\">2)</span> personer, der modtager kontanthjælp eller starthjælp efter lov om aktiv socialpolitik alene på grund af ledighed,</p>\r\n        <p class=\"Liste1\"><span class=\"Liste1Nr\" id=\"\">3)</span> personer, der modtager kontanthjælp eller starthjælp efter lov om aktiv socialpolitik ikke alene på grund af ledighed,</p>\r\n        <p class=\"Liste1\"><span class=\"Liste1Nr\" id=\"\">4)</span> personer med begrænsninger i arbejdsevnen, som er omfattet af kapitel 6 i lov om aktiv socialpolitik, bortset fra personer, der er omfattet af nr. 5,</p>\r\n        <p class=\"Liste1\"><span class=\"Liste1Nr\" id=\"\">5)</span> personer, der modtager dagpenge under sygdom efter lov om dagpenge ved sygdom eller fødsel, og som, jf. kapitel 6 i lov om aktiv socialpolitik, skal have et tilbud som led i afklaring af den enkeltes arbejdsevne,</p>\r\n        <p class=\"Liste1\"><span class=\"Liste1Nr\" id=\"\">6)</span> personer under 65 år – personer født den 1. juli 1939 eller tidligere dog 67 år – med varige begrænsninger i arbejdsevnen, der modtager førtidspension efter lov om social pension, og som ikke er i stand til at fastholde eller opnå beskæftigelse på nedsat tid på normale vilkår på arbejdsmarkedet,</p>\r\n        <p class=\"Liste1\"><span class=\"Liste1Nr\" id=\"\">7)</span> personer med varige begrænsninger i arbejdsevnen, der ikke modtager førtidspension efter lov om social pension, og som ikke er i stand til at fastholde eller opnå beskæftigelse på normale vilkår på arbejdsmarkedet,</p>\r\n        <p class=\"Liste1\"><span class=\"Liste1Nr\" id=\"\">8)</span> personer med handicap, jf. lov om kompensation til handicappede i erhverv m.v., der har gennemført en uddannelse af mindst 18 måneders varighed, som kan berettige til optagelse i en arbejdsløshedskasse, og som ikke har opnået ansættelse efter op til 2 år efter uddannelsens afslutning, og som mangler erhvervserfaring inden for det arbejdsområde, som uddannelsen kvalificerer til, og</p>\r\n        <p class=\"Liste1\"><span class=\"Liste1Nr\" id=\"\">9)</span> særlig udsatte unge under 18 år, hvor de eksisterende tilbud til unge under 18 år efter lov om social service ikke er tilstrækkelige, og som efter kommunens vurdering har behov for et tilbud efter kapitel 11.</p>\r\n      </p>\r\n      <p class=\"TekstV\"><span class=\"Italic\">Kapitel 8</span></p>\r\n      <p class=\"TekstV\"><span class=\"Italic\">Tilbudsmuligheder</span></p>\r\n      <p class=\"TekstV\"><span class=\"Bold\">§ 22.</span> Arbejdsformidlingen og kommunen kan give tilbud om følgende:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Vejledning og opkvalificering, jf. kapitel 10,</p>\r\n        <p class=\"Liste1\"><span class=\"Liste1Nr\" id=\"\">2)</span> virksomhedspraktik, jf. kapitel 11, og</p>\r\n        <p class=\"Liste1\"><span class=\"Liste1Nr\" id=\"\">3)</span> ansættelse med løntilskud, jf. kapitel 12.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Tilbud kan gives i henhold til en jobplan, jf. kapitel 9.</p>\r\n      <p class=\"TekstV\"><span class=\"Italic\">Stk. 3.</span> Tilbud gives ud fra den enkeltes ønsker og forudsætninger samt arbejdsmarkedets behov med henblik på, at personen hurtigst muligt opnår varig beskæftigelse og hel eller delvis selvforsørgelse. Tilbuddene kan gives hver for sig eller i kombination.</p>\r\n      <p class=\"TekstV\"><span class=\"Italic\">Stk. 4.</span> For de i § 2, nr. 1-3, nævnte målgrupper kan tilbud efter kapitel 10 og 11 gives med henblik på, at den enkelte opnår samfundsmæssig forståelse.</p>\r\n      <p class=\"TekstV\"><span class=\"Bold\">§ 29.</span> Forud for afgivelse af tilbud efter kapitel 10-12 til personer, der er omfattet af § 2, nr. 1-4, skal der udarbejdes en jobplan.</p>\r\n      <p class=\"TekstV\"><span class=\"Italic\">Stk. 2.</span> Hvis der er udarbejdet en jobplan og personen skal have et tilbud, som ikke indgår heri, skal jobplanen revideres.</p>\r\n      <p class=\"TekstV\"><span class=\"Italic\">Stk. 3.</span> Bestemmelserne i stk. 1 og 2 finder ikke anvendelse ved afgivelse af tilbud efter kapitel 10, som består af vejlednings- og afklaringsforløb, jf. § 32, stk. 1, nr. 1, hvis tilbuddet har en varighed på op til 2 uger.</p>\r\n      <p class=\"TekstV\"><span class=\"Italic\">Vejledning og opkvalificering</span></p>\r\n      <p class=\"TekstV\"><span class=\"Bold\">§ 32.</span> Personer, der er omfattet af § 2, nr. 1-5, kan få tilbud om vejledning og opkvalificering, der kan bestå af følgende:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Korte vejlednings- og afklaringsforløb,</p>\r\n        <p class=\"Liste1\"><span class=\"Liste1Nr\" id=\"\">2)</span> særligt tilrettelagte projekter og uddannelsesforløb, herunder praktik under uddannelsesforløbet og danskundervisning, eller</p>\r\n        <p class=\"Liste1\"><span class=\"Liste1Nr\" id=\"\">3)</span> ordinære uddannelsesforløb.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Personer, der er omfattet af § 2, nr. 7, og som modtager ledighedsydelse eller særlig ydelse efter §§ 74 og 74 i efter lov om aktiv socialpolitik, kan få tilbud efter stk. 1, nr. 1 og 2, med henblik på afprøvning af personens rådighed, jf. lov om aktiv socialpolitik §§ 74 b, 74 c, 74 g og 74 i.</p>\r\n      <p class=\"TekstV\"><span class=\"Italic\">Stk. 3.</span> Tilbuddet skal udvikle eller afdække den lediges faglige, sociale eller sproglige kompetencer med henblik på opkvalificering til arbejdsmarkedsmarkedet.</p>\r\n      <p class=\"TekstV\"><span class=\"Italic\">Stk. 4.</span> Praktikperioder under særligt tilrettelagte uddannelsesforløb, jf. stk. 1, nr. 2, kan sammenlagt have en varighed på højst 3 måneder, og hver enkelt praktikperiode kan højst have en varighed på 1 måned. I praktikperioden finder § 43 tilsvarende anvendelse.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 516 af 17. juni 2003 om rådighed:</span></p>\r\n      <p class=\"TekstV\"><span class=\"Bold\">§ 3.</span> Et ledigt medlem kan kun få dagpenge, hvis medlemmet står til rådighed for arbejdsmarkedet.</p>\r\n      <p class=\"TekstV\"><span class=\"Italic\">Kapitel 2</span></p>\r\n      <p class=\"TekstV\"><span class=\"Italic\">Generelle rådighedsbetingelser</span></p>\r\n      <p class=\"TekstV\"><span class=\"Italic\">Overtagelse af arbejde</span></p>\r\n      <p class=\"TekstV\"><span class=\"Bold\">§ 7.</span> Et medlem skal kunne overtage arbejde ved arbejdstids begyndelse dagen efter, at arbejdet er formidlet af AF, a-kassen eller anden aktør.</p>\r\n      <p class=\"TekstV\"><span class=\"Italic\">Stk. 2</span>. Kravet om varslet kan fraviges for et medlem, hvis AF eller a-kassen på forhånd har orienteret medlemmet herom.</p>\r\n      <p class=\"TekstV\"><span class=\"Italic\">Stk. 3.</span> Medlemmet skal kunne møde til samtaler, kontaktforløb og tilbud i henhold til lov om en aktiv beskæftigelsesindsats dagen efter, at medlemmet har modtaget indkaldelse hertil fra AF eller anden aktør.</p>\r\n      <p class=\"TekstV\"><span class=\"Bold\">§ 31.</span> Et medlem kan ikke få dagpenge, så længe medlemmet udebliver fra andre end de i § 30 nævnte møder eller aktiviteter, som AF har indkaldt medlemmet til skriftligt og personligt.</p>\r\n      <p class=\"TekstV\"><span class=\"Italic\">Stk. 2.</span> Medlemmet kan igen få dagpenge, når medlemmet har henvendt sig til AF eller a-kassen vedrørende udeblivelsen.</p>\r\n      <p class=\"TekstV\"><span class=\"Italic\">Stk. 3.</span> Henvender medlemmet sig til AF før samtalen eller samme dag, som samtalen skulle have været afholdt, kan medlemmet ikke få dagpenge for den dag, hvor samtalen skulle have været afholdt.</p>\r\n      <p class=\"TekstV\"><span class=\"Bold\">Arbejdsmarkedsstyrelsens bekendtgørelse nr. 1099 af 18. november 2005 om en aktiv beskæftigelsesindsats:</span></p>\r\n      <p class=\"TekstV\"><span class=\"Italic\">Kapitel 2</span></p>\r\n      <p class=\"TekstV\"><span class=\"Italic\">Målgrupper, ansvar m.v.</span></p>\r\n      <p class=\"TekstV\"><span class=\"Bold\">§ 2.</span> Målgrupper for den aktive beskæftigelsesindsats er:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> ledige, der modtager dagpenge eller ydelser efter § 55 i lov om arbejdsløshedsforsikring m.v.,</p>\r\n        <p class=\"Liste1\"><span class=\"Liste1Nr\" id=\"\">2)</span> personer, der modtager kontanthjælp eller starthjælp efter lov om aktiv socialpolitik alene på grund af ledighed,</p>\r\n        <p class=\"Liste1\"><span class=\"Liste1Nr\" id=\"\">3)</span> personer, der modtager kontanthjælp eller starthjælp efter lov om aktiv socialpolitik ikke alene på grund af ledighed,</p>\r\n        <p class=\"Liste1\"><span class=\"Liste1Nr\" id=\"\">4)</span> personer med begrænsninger i arbejdsevnen, som er omfattet af kapitel 6 i lov om aktiv socialpolitik, bortset fra personer der er omfattet af nr. 5,</p>\r\n        <p class=\"Liste1\"><span class=\"Liste1Nr\" id=\"\">5)</span> personer, der modtager dagpenge under sygdom efter lov om dagpenge ved sygdom eller fødsel, og som, jf. kapitel 6 i lov om aktiv socialpolitik, skal have et tilbud som led i afklaring af den enkeltes arbejdsevne,</p>\r\n        <p class=\"Liste1\"><span class=\"Liste1Nr\" id=\"\">6)</span> personer under 65 år – personer født den 1. juli 1939 eller tidligere, dog 67 år – med varige begrænsninger i arbejdsevnen, der modtager førtidspension efter lov om social pension, og som ikke er i stand til at fastholde eller opnå beskæftigelse på nedsat tid på normale vilkår på arbejdsmarkedet,</p>\r\n        <p class=\"Liste1\"><span class=\"Liste1Nr\" id=\"\">7)</span> personer med varige begrænsninger i arbejdsevnen, der ikke modtager førtidspension efter lov om social pension, og som ikke er i stand til at fastholde eller opnå beskæftigelse på normale vilkår på arbejdsmarkedet,</p>\r\n        <p class=\"Liste1\"><span class=\"Liste1Nr\" id=\"\">8)</span> personer med handicap, jf. lov om kompensation til handicappede i erhverv m.v., der har gennemført en uddannelse af mindst 18 måneders varighed, som kan berettige til optagelse i en arbejdsløshedskasse, og som ikke har opnået ansættelse efter op til 2 år efter uddannelsens afslutning, og som mangler erhvervserfaring inden for det arbejdsområde, som uddannelsen kvalificerer til, og</p>\r\n        <p class=\"Liste1\"><span class=\"Liste1Nr\" id=\"\">9)</span> særlig udsatte unge under 18 år, hvor de eksisterende tilbud til unge under 18 år efter lov om social service ikke er tilstrækkelige, og som efter kommunens vurdering har behov for et tilbud efter kapitel 10, jf. kapitel 10 a.</p>\r\n      </p>\r\n      <p class=\"TekstV\"><span class=\"Italic\">Formidling til tilbud</span></p>\r\n      <p class=\"TekstV\"><span class=\"Bold\">§ 40.</span> Reglerne i afsnittet om formidling (§§ 31-39) - bortset fra § 34, stk. 1, 2. pkt., og §§ 36-38 - finder tillige anvendelse ved formidling i forbindelse med afgivelse af tilbud om virksomhedspraktik samt ansættelse med løntilskud, jf. kapitel 10 og 11.</p>\r\n      <p class=\"TekstV\"><span class=\"Italic\">Stk. 2.</span> Bestemmelsen i § 34, stk. 2, finder anvendelse, hvis Arbejdsformidlingen eller kommunen vurderer, at der skal afholdes en formidlingssamtale forud for henvisning til tilbuddet. Såfremt der ikke umiddelbart forud for formidlingen er afholdt en samtale om udarbejdelse eller revision af en jobplan, skal der afholdes en formidlingssamtale.</p>\r\n      <p class=\"TekstV\"><span class=\"Bold\">§ 54.</span> Forud for afgivelse af tilbud efter kapitel 9-11 til personer, der er omfattet af § 2, nr. 1-4, udarbejdes en jobplan, jf. kapitel 8.</p>\r\n      <p class=\"TekstV\"><span class=\"Italic\">Stk. 2.</span> Hvis der er udarbejdet en jobplan, og personen skal have et tilbud, som ikke indgår heri, skal jobplanen revideres.</p>\r\n      <p class=\"TekstV\"><span class=\"Italic\">Stk. 3.</span> Bestemmelserne i stk. 1 og 2 finder ikke anvendelse ved afgivelse af tilbud efter kapitel 9, som består af vejlednings- og afklaringsforløb, jf. § 70, stk. 1, nr. 1, hvis tilbuddet har en varighed på op til 2 uger.</p>\r\n      <p class=\"TekstV\"><span class=\"Bold\">§ 70.</span> Personer, der er omfattet af § 2, nr. 1-5, kan få tilbud om vejledning og opkvalificering, der kan bestå af følgende:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> korte vejlednings- og afklaringsforløb,</p>\r\n        <p class=\"Liste1\"><span class=\"Liste1Nr\" id=\"\">2)</span> særligt tilrettelagte projekter og uddannelsesforløb, herunder praktik under uddannelsesforløbet, og danskundervisning, eller</p>\r\n        <p class=\"Liste1\"><span class=\"Liste1Nr\" id=\"\">3)</span> ordinære uddannelsesforløb.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Tilbuddet skal udvikle eller afdække personens faglige, sociale eller sproglige kompetencer med henblik på opkvalificering til arbejdsmarkedet.</p>\r\n      <p class=\"TekstV\"><span class=\"Italic\">Stk. 3.</span> Personer, der er omfattet af § 2, nr. 7, og som modtager ledighedsydelse eller særlig ydelse efter §§ 74 og 74 i efter lov om aktiv socialpolitik, kan få tilbud efter stk. 1, nr. 1 og 2, med henblik på afprøvning af personens rådighed, jf. lov om aktiv socialpolitik §§ 74 b, 74 c, 74 g og 74 i.</p>\r\n      <p class=\"TekstV\"><span class=\"Italic\">Stk. 4.</span> Praktikperioder under særligt tilrettelagte uddannelsesforløb, jf. stk. 1, nr. 2, kan sammenlagt have en varighed på højest 3 måneder, og hver enkelt praktikperiode kan højest have en varighed på en måned. I praktikperioden finder § 85 tilsvarende anvendelse.</p>\r\n      <p class=\"TekstV\">Ankenævnet har behandlet a-kassens klage på møde den 25. september 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">Ankenævnet har dags dato truffet afgørelse om, at YY ikke havde ret til dagpenge i perioden fra den 24. april 2006 til den 10. maj 2006, og hjemvist spørgsmålet, om medlemmet skal betale de dagpengene tilbage, som hun har modtaget i ovennævnte periode.</p>\r\n      <p class=\"TekstV\">YY har således modtaget dagpenge med urette i perioden fra den 24. april 2006 til den 10. maj 2006.</p>\r\n      <p class=\"TekstV\">A-kassen har ikke ret til refusion for dagpenge udbetalt til YY i oven nævnte periode.</p>\r\n      <p class=\"TekstV\">Ankenævnet tiltræder således Arbejdsdirektoratets afgørelse af den 21. januar 2008.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> YY ikke havde ret til dagpenge i perioden fra den 24. april 2006 til den 10. maj 2006, og</p>\r\n        <p class=\"Liste1\"><span class=\"Liste1Nr\" id=\"\">–</span> at der i den dagældende lov om en aktiv beskæftigelsesindsats er hjemmel til at formidle tilbud om vejlednings- og afklaringsforløb, uden at det skal være i henhold til jobplan.</p>\r\n      </p>\r\n      <p class=\"TekstV\">Efter reglerne har en a-kasse ikke ret til refusion for udbetalte dagpenge, når pengene er udbetalt med urette. Er der udbetalt refusion, skal a-kassen betale den tilbage.</p>\r\n      <p class=\"TekstV\">Hvis dagpengeudbetalingen skyldes en skønsmæssig afgørelse, har a-kassen ret til refusion, hvis a-kassen har sikret sig et tilstrækkeligt grundlag for det udøvede skøn, og skønnet kan anses for forsvarligt.</p>\r\n      <p class=\"TekstV\">Ankenævnet finder ikke, at a-kassens skøn kan anses for forsvarligt.</p>\r\n      <p class=\"TekstV\">Ankenævnet har lagt vægt på, at AF den 25. april 2006 underrettede a-kassen om, at medlemmet var udeblevet fra kursusstart den 24. april 2006.</p>\r\n      <p class=\"TekstV\">Ankenævnet har videre lagt vægt på, at AF med direkte hjemmel i den dagældende lov om en aktiv beskæftigelsesindsats og i den dagældende bekendtgørelse om en aktiv beskæftigelsesindsats kan afgive tilbud om vejlednings- og afklaringsforløb, uden at det skal være i henhold til jobplan.</p>\r\n      <p class=\"TekstV\">Ankenævnet har videre lagt vægt på, at der er tale om en aktivitet, som AF har indkaldt medlemmet til skriftligt og personligt, uanset at det ikke var i henhold til jobplan.</p>\r\n      <p class=\"TekstV\">Ankenævnet har endvidere lagt vægt på, at a-kassens skøn således ikke er i overensstemmelse med reglen.</p>\r\n      <p class=\"TekstV\">Ankenævnet finder, at vejlednings- og afklaringsforløbet må anses for omfattet af § 31 i den dagældende bekendtgørelse om rådighed, idet bestemmelsen omfatter udeblivelse fra andre end de i § 30 nævnte møder eller aktiviteter.</p>\r\n      <p class=\"TekstV\">Omfattet er alle andre møder og aktiviteter, som AF kan indkalde medlemmet til med hjemmel i lov om en aktiv beskæftigelsesindsats, herunder tilbud om et vejlednings- og afklaringsforløb uden for jobplan.</p>\r\n      <p class=\"TekstV\">Det er således Ankenævnets opfattelse, at a-kassens skøn hverken har støtte i rådighedsbekendtgørelsen eller i lov om en aktiv beskæftigelsesindsats.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 79, stk. 1, i lov om arbejdsløshedsforsikring m.v., jf. lovbekendtgørelse nr. 874 af 11. september 2005, og</p>\r\n        <p class=\"Liste1\"><span class=\"Liste1Nr\" id=\"\">–</span> § 3 og § 5, stk. 1, i Arbejdsdirektoratets bekendtgørelse nr. 587 af 26. juni 2003 om a-kassernes ret til refusion for udbetalte ydelser.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005:</span></p>\r\n      <p class=\"TekstV\"><span class=\"Italic\">Refusion</span></p>\r\n      <p class=\"TekstV\"><span class=\"Bold\">§ 79.</span> Staten yder hver kasse refusion af de udgifter, som kassen i det foregående regnskabsår har afholdt efter kapitel 9 og 9 a, § 55, stk. 4, § 57, stk. 2, kapitel 11 a-c, § 77 a og § 84, stk. 6, jf. dog §§ 38, 79, stk. 3, 80, stk. 1, og 86, stk. 4, samt efter § 82 i lov om en aktiv beskæftigelsesindsats.</p>\r\n      <p class=\"TekstV\"><span class=\"Italic\">Stk. 2.</span> Til dækning af en kasses løbende udgifter til dagpenge m.v. kan der ydes forskudsbetaling eller acontorefusion. Direktøren for Arbejdsdirektoratet fastsætter nærmere regler herom.</p>\r\n      <p class=\"TekstV\"><span class=\"Italic\">Stk. 3.</span> Krav på refusion bortfalder, og udbetalte beløb skal tilbagebetales i det omfang, kassen ikke efter anmodning forelægger dokumentation i overensstemmelse med regler, der fastsættes af direktøren for Arbejdsdirektoratet.</p>\r\n      <p class=\"TekstV\"><span class=\"Italic\">Stk. 4.</span> Beskæftigelsesministeren kan tillade, at stk. 3 fraviges, når ganske særlige omstændigheder taler herfor.</p>\r\n      <p class=\"TekstV\"><span class=\"Italic\">Stk. 5.</span> Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler om, at refusion af udgifter, jf. stk. 1, helt eller delvis bortfalder, hvis en arbejdsløshedskasse har begået fejl i forbindelse med sagsbehandlingen.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 587 af 26. juni 2003 om a-kassernes ret til refusion for udbetalte ydelser:</span></p>\r\n      <p class=\"TekstV\"><span class=\"Italic\">Ydelser udbetalt med urette</span></p>\r\n      <p class=\"TekstV\"><span class=\"Bold\">§ 3.</span> En a-kasse har ikke ret til refusion, hvis den med urette har udbetalt ydelser. Er der udbetalt refusion, skal a-kassen betale den tilbage.</p>\r\n      <p class=\"TekstV\"><span class=\"Italic\">Stk. 2.</span> A-kassen har dog ret til refusion i de i §§ 4-7 anførte tilfælde.</p>\r\n      <p class=\"TekstV\"><span class=\"Bold\">§ 5.</span> Hvis udbetalingen skyldes en skønsmæssig afgørelse, har a-kassen ret til refusion, hvis a-kassen har sikret sig et tilstrækkeligt grundlag for det udøvede skøn, og skønnet kan anses for forsvarligt.</p>\r\n      <p class=\"TekstV\"><span class=\"Italic\">Stk. 2.</span> En a-kasse har ret til refusion, hvis urigtige oplysninger fra arbejdsgivere, offentlige myndigheder eller en anden a-kasse er skyld i, at ydelsen er udbetalt med urette. A-kassen har dog ikke ret til refusion, hvis den vidste eller burde vide, at oplysningerne var urigtige.</p>\r\n      <p class=\"TekstV\"><span class=\"Italic\">Stk. 3.</span> Stk. 1 og 2, finder ikke anvendelse, hvis medlemmet på grund af uagtsomhed er ansvarlig for at betale beløbet tilbage efter § 86, stk. 1, i lov om arbejdsløshedsforsikring m.v., jf. dog § 6.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/05/2009"
        },
        {
            "displayName": "Accession",
            "displayValue": "W20081006225"
        },
        {
            "displayName": "Entydig dokumentidentifikation",
            "displayValue": "BE003371"
        },
        {
            "displayName": "Dato for indlæggelse",
            "displayValue": "14/05/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10062"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "26/09/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5100096-08+5100097-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}