{
    "id": 145593,
    "title": "Bekendtgørelse af overordnet sikkerhedsaftale af 7. maj 2010 om gensidig beskyttelse og udveksling af klassificerede oplysninger",
    "documentTypeId": "220",
    "isSagsforlobPeriodValid": true,
    "shortName": "BKI nr 10 af 29/04/2013",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af overordnet sikkerhedsaftale af 7. maj 2010 om gensidig beskyttelse og udveksling af klassificerede oplysninger</p>\r\n<p class=\"NormalInd\">Den 7. maj 2010 undertegnedes i Oslo en overordnet sikkerhedsaftale mellem Danmark, Finland, Island, Norge og Sverige om gensidig beskyttelse og udveksling af klassificerede oplysninger.</p>\r\n<p class=\"NormalInd\">Aftalen har følgende ordlyd:</p>\r\n<p class=\"Overskriftstekst1\">OVERORDNET SIKKERHEDSAFTALE</p>\r\n<p class=\"TabelTekst\" style=\"text-align: center;\">\r\n   <span class=\"Bold\">OM GENSIDIG</span>\r\n</p>\r\n<p class=\"TabelTekst\" style=\"text-align: center;\">\r\n   <span class=\"Bold\">BESKYTTELSE OG UDVEKSLING</span>\r\n</p>\r\n<p class=\"TabelTekst\" style=\"text-align: center;\">\r\n   <span class=\"Bold\">AF KLASSIFICEREDE</span>\r\n</p>\r\n<p class=\"TabelTekst\" style=\"text-align: center;\">\r\n   <span class=\"Bold\">OPLYSNINGER MELLEM DANMARK,</span>\r\n</p>\r\n<p class=\"TabelTekst\" style=\"text-align: center;\">\r\n   <span class=\"Bold\">FINLAND, ISLAND,</span>\r\n</p>\r\n<p class=\"TabelTekst\" style=\"text-align: center;\">\r\n   <span class=\"Bold\">NORGE OG SVERIGE</span>\r\n</p>\r\n<p class=\"NormalInd\">Regeringen for Kongeriget Danmark, regeringen for Republikken Finland, regeringen for Republikken Island, regeringen for Kongeriget Norge og regeringen for Kongeriget Sverige, i det følgende benævnt parterne, med henblik på at sikre alle klassificerede oplysninger, der udveksles direkte eller gennem andre statsorganer eller offentlige eller private juridiske enheder, som behandler klassificerede oplysninger under parternes jurisdiktion, er blevet enige om følgende:</p>\r\n<p class=\"Overskriftsnummer2\">Artikel 1</p>\r\n<p class=\"Overskriftstekst3\">Formål og anvendelsesområde</p>\r\n<p class=\"NormalInd\">(1) Formålet med denne aftale er at beskytte klassificerede oplysninger, der udveksles mellem to eller flere af parterne eller mellem kontrahenter, der henhører under parternes jurisdiktion, på områderne for udenrigsanliggender, forsvar, sikkerhed, politi eller videnskabeligt, industrielt og teknologisk samarbejde, eller som frembringes på grundlag af eller opstår på baggrund af udvekslede oplysninger.</p>\r\n<p class=\"NormalInd\">(2) Denne aftale kan ikke påberåbes af en part med henblik på at få udleveret klassificerede oplysninger, som andre parter har modtaget fra en tredjepart.</p>\r\n<p class=\"Overskriftsnummer2\">Artikel 2</p>\r\n<p class=\"Overskriftstekst3\">Definitioner</p>\r\n<p class=\"NormalInd\">I denne aftale anvendes følgende udtryk med den angivne betydning:</p>\r\n<p class=\"NormalInd\">»Klassificerede oplysninger« betyder</p>\r\n<p class=\"NormalInd\">oplysninger af enhver art, som i henhold til hver parts love kræver beskyttelse mod tab, uberettiget videregivelse eller anden lækage, og som er kendetegnet som sådan;</p>\r\n<p class=\"NormalInd\">»Oprindelsesparten« betyder</p>\r\n<p class=\"NormalInd\">den part samt andre statsorganer eller offentlige eller private juridiske enheder under dennes jurisdiktion, som udleverer klassificerede oplysninger;</p>\r\n<p class=\"NormalInd\">»Den modtagende part« betyder</p>\r\n<p class=\"NormalInd\">den part samt andre statsorganer eller offentlige eller private juridiske enheder under dennes jurisdiktion, som modtager klassificerede oplysninger fra oprindelsesparten;</p>\r\n<p class=\"NormalInd\">»Klassificeret kontrakt« betyder</p>\r\n<p class=\"NormalInd\">en kontrakt, som indeholder eller indebærer klassificerede oplysninger;</p>\r\n<p class=\"NormalInd\">»Kompetent sikkerhedsmyndighed« betyder</p>\r\n<p class=\"NormalInd\">enhver statslig myndighed, der har ansvar for sikkerhedsspørgsmål;</p>\r\n<p class=\"NormalInd\">»Kontrahent« betyder</p>\r\n<p class=\"NormalInd\">en fysisk person eller juridisk enhed, der har retsevne til at indgå aftaler;</p>\r\n<p class=\"NormalInd\">»Overtrædelse af sikkerhedsbestemmelserne« betyder</p>\r\n<p class=\"NormalInd\">en handling eller en forsømmelse i strid med nationale sikkerhedsbestemmelser, hvorved klassificerede oplysninger kompromitteres, eller der opstår risiko herfor;</p>\r\n<p class=\"NormalInd\">»Sikkerhedsgodkendelse« betyder</p>\r\n<p class=\"NormalInd\">en positiv afgørelse, der efterfølger en undersøgelsesprocedure, og hvorved det konstateres, at en person eller juridisk enhed opfylder betingelserne for at få adgang til og håndtere klassificerede oplysninger på et bestemt niveau i overensstemmelse med de relevante nationale sikkerhedsbestemmelser;</p>\r\n<p class=\"NormalInd\">»Need-to-know« betyder</p>\r\n<p class=\"NormalInd\">det princip, at adgangen til klassificerede oplysninger skal begrænses til personer, der har brug for oplysningerne som led i varetagelsen af deres tjenstlige pligter og hverv;</p>\r\n<p class=\"NormalInd\">»Tredjepart« betyder</p>\r\n<p class=\"NormalInd\">en institution, international eller national organisation, juridisk enhed eller stat, som ikke er part i denne aftale.</p>\r\n<p class=\"NormalInd\">En part i denne aftale anses for at være »tredjepart« i relation til samarbejdsforanstaltninger, hvori den pågældende part ikke deltager.</p>\r\n<p class=\"Overskriftsnummer2\">Artikel 3</p>\r\n<p class=\"Overskriftstekst3\">Beskyttelse af klassificerede oplysninger</p>\r\n<p class=\"NormalInd\">(1) Parterne skal i overensstemmelse med deres nationale lovgivning træffe passende foranstaltninger til at beskytte de klassificerede oplysninger, der er omfattet af denne aftale. Parterne sørger for, at alle klassificerede oplysninger gives samme grad af sikkerhedsbeskyttelse som deres egne klassificerede oplysninger med tilsvarende klassifikationsgrad, jf. artikel 5.</p>\r\n<p class=\"NormalInd\">(2) Adgang til klassificerede oplysninger mærket med klassifikationsgraden FORTROLIGT eller derover og til bygninger og anlæg, hvor klassificerede oplysninger opbevares, eller hvor aktiviteter, der inddrager klassificerede oplysninger, finder sted, er begrænset til personer, som har fået tildelt en sikkerhedsgodkendelse, og hvor adgang til oplysningerne er tjenstligt nødvendigt efter »need-to-know«-princippet.</p>\r\n<p class=\"NormalInd\">(3) Inden for rammerne af denne aftale forpligter parterne sig til gensidigt at anerkende hinandens sikkerhedsgodkendelser.</p>\r\n<p class=\"NormalInd\">(4) Hver part skal føre tilsyn med, at sikkerhedslove, -bestemmelser og -foranstaltninger overholdes af alle instanser, kontorer og anlæg inden for den pågældende parts jurisdiktion, som er i besiddelse af, udvikler, frembringer og/eller anvender andre parters klassificerede oplysninger.</p>\r\n<p class=\"Overskriftsnummer2\">Artikel 4</p>\r\n<p class=\"Overskriftstekst3\">Videregivelse og anvendelse af klassificerede oplysninger</p>\r\n<p class=\"NormalInd\">(1) Parterne skal respektere princippet om udsteders samtykke i overensstemmelse med deres forfatningsmæssige krav, nationale love og administrative bestemmelser og må ikke videregive klassificerede oplysninger, som er omfattet af denne aftale, til tredjeparter eller statsborgere fra andre lande uden først at have rettet skriftlig henvendelse til oprindelsesparten. Klassificerede oplysninger, som en part udleverer til andre parter, må udelukkende anvendes til det anførte formål.</p>\r\n<p class=\"NormalInd\">(2) Såfremt en part og/eller dennes instanser eller juridiske enheder, som er beskæftiget med de i artikel 1 anførte emner, tildeler en kontrakt på arbejde, der skal udføres på en af de andre parters territorium, og såfremt en sådan kontrakt indebærer behandling af klassificerede oplysninger, er parten fra det land, hvor arbejdet ifølge kontrakten skal udføres, forpligtet til at påtage sig ansvaret for at administrere sådanne klassificerede oplysninger i henhold til den pågældende parts egne standarder og krav.</p>\r\n<p class=\"NormalInd\">(3) Inden klassificerede oplysninger, som er modtaget fra andre parter, udleveres til kontrahenter eller potentielle kontrahenter under den modtagende parts jurisdiktion, skal den modtagende part:</p>\r\n<p>\r\n   <p class=\"Liste1\">\r\n      <span class=\"Liste1Nr\">a.</span> sikre, at sådanne kontrahenter eller potentielle kontrahenter og disses anlæg har kapacitet til at beskytte de klassificerede oplysninger i tilstrækkeligt omfang;</p>\r\n   <p class=\"Liste1\">\r\n      <span class=\"Liste1Nr\">b.</span> behørigt sikkerhedsgodkende den relevante kontrahents anlæg og alt personale ansat hos kontrahenten, der som led i varetagelsen af deres hverv har brug for adgang til de klassificerede oplysninger;</p>\r\n   <p class=\"Liste1\">\r\n      <span class=\"Liste1Nr\">c.</span> sikre, at alle personer med adgang til de klassificerede oplysninger, orienteres om deres ansvar for at beskytte de klassificerede oplysninger i overensstemmelse med gældende love;</p>\r\n   <p class=\"Liste1\">\r\n      <span class=\"Liste1Nr\">d.</span> foretage løbende sikkerhedsinspektioner af relevante sikkerhedsgodkendte anlæg.</p>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0\" style=\"border-collapse: collapse;\" width=\"680\">\r\n                  <tr>\r\n                     <td colspan=\"7\" style=\"\" valign=\"top\" width=\"680\"> </td>\r\n                  </tr>\r\n                  <tr>\r\n                     <td colspan=\"7\" style=\"text-align: center\" valign=\"top\" width=\"680\">\r\n                        <div class=\"TabelTekst\">Artikel 5</div>\r\n                     </td>\r\n                  </tr>\r\n                  <tr>\r\n                     <td colspan=\"7\" style=\"\" valign=\"top\" width=\"680\"> </td>\r\n                  </tr>\r\n                  <tr>\r\n                     <td colspan=\"7\" style=\"text-align: center\" valign=\"top\" width=\"680\">\r\n                        <div class=\"TabelTekst\">\r\n                           <span class=\"Italic\">Klassifikationsgrader</span>\r\n                        </div>\r\n                     </td>\r\n                  </tr>\r\n                  <tr>\r\n                     <td colspan=\"7\" style=\"\" valign=\"top\" width=\"680\"> </td>\r\n                  </tr>\r\n                  <tr>\r\n                     <td colspan=\"7\" style=\"\" valign=\"top\" width=\"680\">\r\n                        <div class=\"TabelTekst\">(1) Klassificerede oplysninger skal være mærket med en af nedenstående klassifikationsgrader:</div>\r\n                     </td>\r\n                  </tr>\r\n                  <tr>\r\n                     <td colspan=\"7\" style=\"border-bottom: 1pt solid #000000;\" valign=\"top\" width=\"680\"> </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"96\">\r\n                        <div class=\"SmallTabelTekst\">\r\n                           <span class=\"Bold\">DANMARK</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"101\">\r\n                        <div class=\"SmallTabelTekst\">\r\n                           <span class=\"Bold\">FINLAND</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"99\">\r\n                        <div class=\"SmallTabelTekst\">\r\n                           <span class=\"Bold\">ISLAND</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"99\">\r\n                        <div class=\"SmallTabelTekst\">\r\n                           <span class=\"Bold\">NORGE</span>\r\n                        </div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"186\">\r\n                        <div class=\"SmallTabelTekst\">\r\n                           <span class=\"Bold\">SVERIGE</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"99\">\r\n                        <div class=\"SmallTabelTekst\">\r\n                           <span class=\"Bold\">Engelske</span>\r\n                        </div>\r\n                        <div class=\"SmallTabelTekst\">\r\n                           <span class=\"Bold\">oversættelser</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"96\"> </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"101\"> </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"99\"> </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"99\"> </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"93\">\r\n                        <div class=\"SmallTabelTekst\">DEFENCE</div>\r\n                        <div class=\"SmallTabelTekst\">AUTHORITIES</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"93\">\r\n                        <div class=\"SmallTabelTekst\">OTHER</div>\r\n                        <div class=\"SmallTabelTekst\">AUTHORITIES</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"99\"> </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"96\">\r\n                        <div class=\"SmallTabelTekst\">YDERST</div>\r\n                        <div class=\"SmallTabelTekst\">HEMMELIGT</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"101\">\r\n                        <div class=\"SmallTabelTekst\">ERITTÄIN</div>\r\n                        <div class=\"SmallTabelTekst\">SALAINEN / YTTERST HEMLIG</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"99\">\r\n                        <div class=\"SmallTabelTekst\">ALGJORT</div>\r\n                        <div class=\"SmallTabelTekst\">lLEYNDARMAL</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"99\">\r\n                        <div class=\"SmallTabelTekst\">STRENGT</div>\r\n                        <div class=\"SmallTabelTekst\">HEMMELIG</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"93\">\r\n                        <div class=\"SmallTabelTekst\">HEMLIG/</div>\r\n                        <div class=\"SmallTabelTekst\">TOP SECRET</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"93\">\r\n                        <div class=\"SmallTabelTekst\">HEMLIG</div>\r\n                        <div class=\"SmallTabelTekst\">AV SYNNERLIG BETYDELSE FÖR RIKETS SÄKERHET</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"99\">\r\n                        <div class=\"SmallTabelTekst\">»TOP SECRET«</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"96\">\r\n                        <div class=\"SmallTabelTekst\">HEMMELIGT</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"101\">\r\n                        <div class=\"SmallTabelTekst\">SALAINEN/</div>\r\n                        <div class=\"SmallTabelTekst\">HEMLIG</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"99\">\r\n                        <div class=\"SmallTabelTekst\">LEYNDARMAL</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"99\">\r\n                        <div class=\"SmallTabelTekst\">HEMMELIG</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"93\">\r\n                        <div class=\"SmallTabelTekst\">HEMLIG/</div>\r\n                        <div class=\"SmallTabelTekst\">SECRET</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"93\">\r\n                        <div class=\"SmallTabelTekst\">HEMLIG</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"99\">\r\n                        <div class=\"SmallTabelTekst\">»SECRET«</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"96\">\r\n                        <div class=\"SmallTabelTekst\">FORTROLIGT</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"101\">\r\n                        <div class=\"SmallTabelTekst\">LUOTTA-MUKSELLINEN/</div>\r\n                        <div class=\"SmallTabelTekst\">KONFIDENTIELL</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"99\">\r\n                        <div class=\"SmallTabelTekst\">TRUNADARMAL</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"99\">\r\n                        <div class=\"SmallTabelTekst\">KONFIDENSIELT</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"93\">\r\n                        <div class=\"SmallTabelTekst\">HEMLIG/</div>\r\n                        <div class=\"SmallTabelTekst\">CONFIDENTIAL</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"93\">\r\n                        <div class=\"SmallTabelTekst\">-</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"99\">\r\n                        <div class=\"SmallTabelTekst\">»CONFIDENTIAL«</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"96\">\r\n                        <div class=\"SmallTabelTekst\">TIL</div>\r\n                        <div class=\"SmallTabelTekst\">TJENESTEBRUG</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"101\">\r\n                        <div class=\"SmallTabelTekst\">KÄYTTÖ RAJOITETTU/</div>\r\n                        <div class=\"SmallTabelTekst\">BEGRÄNSAD TILLGÅNG</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"99\">\r\n                        <div class=\"SmallTabelTekst\">TAKMARKADUR ADGANGUR</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"99\">\r\n                        <div class=\"SmallTabelTekst\">BEGRENSET</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"93\">\r\n                        <div class=\"SmallTabelTekst\">HEMLIG/</div>\r\n                        <div class=\"SmallTabelTekst\">RESTRICTED</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"93\">\r\n                        <div class=\"SmallTabelTekst\">-</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"99\">\r\n                        <div class=\"SmallTabelTekst\">»RESTRICTED«</div>\r\n                     </td>\r\n                  </tr>\r\n                  <tr>\r\n                     <td style=\"border-top: 1pt solid #000000;\" valign=\"top\" width=\"96\"> </td>\r\n                     <td style=\"border-top: 1pt solid #000000;\" valign=\"top\" width=\"101\"> </td>\r\n                     <td style=\"border-top: 1pt solid #000000;\" valign=\"top\" width=\"99\"> </td>\r\n                     <td style=\"border-top: 1pt solid #000000;\" valign=\"top\" width=\"99\"> </td>\r\n                     <td style=\"border-top: 1pt solid #000000;\" valign=\"top\" width=\"93\"> </td>\r\n                     <td style=\"border-top: 1pt solid #000000;\" valign=\"top\" width=\"93\"> </td>\r\n                     <td style=\"border-top: 1pt solid #000000;\" valign=\"top\" width=\"99\"> </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"NormalInd\">(2) Den modtagende part og/eller dennes instanser eller juridiske enheder må ikke ændre klassifikationsgraden for modtagne klassificerede oplysninger uden først at have indhentet skriftligt samtykke hertil fra oprindelsesparten. Oprindelsesparten skal underrette den modtagende part om eventuelle ændringer, der foretages i klassifikationen af de udvekslede oplysninger.</p>\r\n<p class=\"NormalInd\">(3) Den modtagende part skal mærke de modtagne klassificerede oplysninger med sin egen tilsvarende klassifikationsgrad. Oversættelser og gengivelser skal være mærket med samme klassifikationsgrad som originalerne.</p>\r\n<p class=\"NormalInd\">(4) Oplysninger fra Sverige, der alene er mærket »HEMLIG«, anses for at være klassificeret som »HEMLIG/SECRET«.</p>\r\n<p class=\"Overskriftsnummer2\">Artikel 6</p>\r\n<p class=\"Overskriftstekst3\">Kompetente sikkerhedsmyndigheder og sikkerhedssamarbejde</p>\r\n<p class=\"NormalInd\">(1) De kompetente sikkerhedsmyndigheder skal føre tilsyn med gennemførelsen af denne aftale.</p>\r\n<p class=\"NormalInd\">(2) Parterne skal underrette hinanden om, hvilke kompetente sikkerhedsmyndigheder de har udpeget, og om eventuelle ændringer deraf.</p>\r\n<p class=\"NormalInd\">(3) For at sikre og opretholde sammenlignelige sikkerhedsstandarder skal de kompetente sikkerhedsmyndigheder efter anmodning oplyse hinanden om deres nationale love og administrative bestemmelser, standarder, procedurer og praksis med hensyn til beskyttelse af klassificerede oplysninger. Med dette for øje kan de kompetente sikkerhedsmyndigheder aflægge besøg hos hinanden.</p>\r\n<p class=\"NormalInd\">(4) De kompetente sikkerhedsmyndigheder skal underrette hinanden om eventuelle relevante sikkerhedsrisici, som kan betyde, at klassificerede oplysninger ikke længere er sikrede.</p>\r\n<p class=\"NormalInd\">(5) De kompetente sikkerhedsmyndigheder skal efter anmodning og i overensstemmelse med national lovgivning bistå hinanden med at udføre procedurerne for sikkerhedsgodkendelse.</p>\r\n<p class=\"NormalInd\">(6) De kompetente sikkerhedsmyndigheder skal omgående underrette hinanden om eventuelle ændringer i gensidigt anerkendte sikkerhedsgodkendelser.</p>\r\n<p class=\"NormalInd\">(7) Parternes efterretnings- og sikkerhedstjenester kan i overensstemmelse med national lovgivning udveksle operative og/eller efterretningsmæssige oplysninger direkte med hinanden.</p>\r\n<p class=\"Overskriftsnummer2\">Artikel 7</p>\r\n<p class=\"Overskriftstekst3\">Besøg</p>\r\n<p class=\"NormalInd\">(1) For at kunne gennemføre besøg, der medfører adgang til klassificerede oplysninger mærket med klassifikationsgraden CONFIDENTIAL eller derover eller til områder, hvor sådanne klassificerede oplysninger bliver eller kan blive udviklet, håndteret eller opbevaret, forudsættes det, at der foreligger en forudgående skriftlig godkendelse heraf fra den kompetente sikkerhedsmyndighed hos den værtspart, som tager imod de besøgende.</p>\r\n<p class=\"NormalInd\">(2) Værtsparten må give tilladelse til, at besøgende får adgang til klassificerede oplysninger og til organer og anlæg, hvor aktiviteter, der inddrager klassificerede oplysninger, finder sted, eller hvor klassificerede oplysninger opbevares eller håndteres, under forudsætning af at de besøgende er:</p>\r\n<p>\r\n   <p class=\"Liste1\">\r\n      <span class=\"Liste1Nr\">a.</span> sikkerhedsgodkendt af udsenderpartens kompetente sikkerhedsmyndighed eller anden kompetente statslige myndighed og autoriseret til at modtage klassificerede oplysninger i overensstemmelse med værtspartens nationale love og administrative bestemmelser, og/eller</p>\r\n   <p class=\"Liste1\">\r\n      <span class=\"Liste1Nr\">b.</span> autoriseret af værtspartens kompetente sikkerhedsmyndighed eller anden kompetente statslige myndighed til at aflægge det eller de krævede besøg.</p>\r\n</p>\r\n<p class=\"NormalInd\">(3) Den anmodende parts kompetente sikkerhedsmyndighed skal underrette værtspartens relevante kompetente sikkerhedsmyndighed om det planlagte besøg i henhold til de i nærværende artikel indeholdte bestemmelser og skal sørge for, at sidstnævnte modtager besøgsanmodningen mindst 10 hverdage, inden besøget finder sted. I presserende tilfælde kan de kompetente sikkerhedsmyndigheder blive enige om et kortere varsel.</p>\r\n<p class=\"NormalInd\">(4) Besøgsanmodningen skal indeholde:</p>\r\n<p>\r\n   <p class=\"Liste1\">\r\n      <span class=\"Liste1Nr\">a.</span> den besøgendes efternavn, fornavn(e), fødested, fødselsdato og nationalitet, den besøgendes stilling med angivelse af, hvilken arbejdsgiver den besøgende repræsenterer, angivelse af det projekt, den besøgende deltager i, samt den besøgendes pasnummer eller andet id-nummer;</p>\r\n   <p class=\"Liste1\">\r\n      <span class=\"Liste1Nr\">b.</span> bekræftelse af den besøgendes sikkerhedsgodkendelse i overensstemmelse med besøgets formål;</p>\r\n   <p class=\"Liste1\">\r\n      <span class=\"Liste1Nr\">c.</span> besøget eller besøgenes formål, herunder den højeste klassifikationsgrad for de klassificerede oplysninger, der skal inddrages;</p>\r\n   <p class=\"Liste1\">\r\n      <span class=\"Liste1Nr\">d.</span> det forventede tidspunkt for og den forventede varighed af det eller de anmodede besøg. Såfremt der skal aflægges flere besøg, angives så vidt muligt den samlede periode, hvori besøgene finder sted;</p>\r\n   <p class=\"Liste1\">\r\n      <span class=\"Liste1Nr\">e.</span> navn, adresse, telefon-/faxnummer, e-mailadresse og kontaktperson, for så vidt angår det etablissement/anlæg, der skal aflægges besøg, tidligere kontakt i sagen og alle andre oplysninger, der er nyttige til at afgøre, om besøget eller besøgene er berettigede;</p>\r\n   <p class=\"Liste1\">\r\n      <span class=\"Liste1Nr\">f.</span> dato og den udsendende kompetente sikkerhedsmyndigheds underskrift eller stempel.</p>\r\n</p>\r\n<p class=\"NormalInd\">(5) Besøgsanmodningen fremsættes i overensstemmelse med principper, der aftales mellem de relevante kompetente sikkerhedsmyndigheder.</p>\r\n<p class=\"NormalInd\">(6) Tilladelser til at aflægge flere besøg kan være gyldige i op til tolv (12) måneder.</p>\r\n<p class=\"NormalInd\">(7) Værtsparten kan om nødvendigt anmode om at få udstedt et sikkerhedscertifikat.</p>\r\n<p class=\"NormalInd\">(8) Andre besøgsprocedurer kan anvendes, hvis der kan opnås enighed herom mellem de relevante parters kompetente sikkerhedsmyndigheder.</p>\r\n<p class=\"Overskriftsnummer2\">Artikel 8</p>\r\n<p class=\"Overskriftstekst3\">Klassificerede kontrakter</p>\r\n<p class=\"NormalInd\">(1) Inden en parts kompetente sikkerhedsmyndighed tildeler en klassificeret kontrakt i en anden parts land, kan myndigheden anmode om, at en sikkerhedsgodkendelse (eller lignende) af den pågældende kontrahents anlæg udstedes af den anden parts kompetente sikkerhedsmyndighed. Hvis kontrahenten ikke har en sikkerhedsgodkendelse, kan den part, der tildeler den klassificerede kontrakt, anmode kontrahentens part om at udstede en sikkerhedsgodkendelse (eller lignende) i overensstemmelse med nationale love og administrative bestemmelser.</p>\r\n<p class=\"NormalInd\">(2) I forbindelse med et offentligt udbud kan den modtagende parts kompetente sikkerhedsmyndighed fremsende de relevante sikkerhedscertifikater til oprindelsespartens kompetente sikkerhedsmyndighed uden en formal anmodning derom.</p>\r\n<p class=\"NormalInd\">(3) En klassificeret kontrakt skal indeholde passende sikkerhedsbestemmelser og suppleres med dokumentation, der identificerer oplysningerne eller de elementer eller aspekter i kontrakten, som er klassificerede.</p>\r\n<p class=\"NormalInd\">(4) Den kompetente sikkerhedsmyndighed hos den part, som tildeler den klassificerede kontrakt, skal drage omsorg for, at kopier af alle relevante sikkerhedsdokumenter i forhold til kontrakten fremsendes til den kompetente sikkerhedsmyndighed, i hvis land kontrakten skal gennemføres.</p>\r\n<p class=\"Overskriftsnummer2\">Artikel 9</p>\r\n<p class=\"Overskriftstekst3\">Oversættelse, gengivelse og destruktion af klassificerede oplysninger</p>\r\n<p class=\"NormalInd\">(1) Alle gengivelser og oversættelser skal være forsynet med passende sikkerhedsklassifikationsmærkning og nyde samme beskyttelse som de originale klassificerede oplysninger. Oversættelserne og antallet af gengivelser skal være begrænset til det minimum, der er nødvendigt i officielt øjemed.</p>\r\n<p class=\"NormalInd\">(2) Alle oversættelser skal indeholde en passende tilføjelse på samme sprog som oversættelsen om, at de indeholder klassificerede oplysninger fra oprindelsesparten.</p>\r\n<p class=\"NormalInd\">(3) Klassificerede oplysninger, som er mærket YDERST HEMMELIGT, må kun oversættes eller gengives med oprindelsespartens forudgående skriftlige tilladelse.</p>\r\n<p class=\"NormalInd\">(4) Klassificerede oplysninger, som er mærket YDERST HEMMELIGT, må ikke destrueres, medmindre oprindelsesparten har givet sit forudgående skriftlige samtykke hertil. Oplysningerne skal returneres til oprindelsesparten, når de relevante parter ikke længere anser dem for at være nødvendige.</p>\r\n<p class=\"NormalInd\">(5) Oplysninger, som er mærket med klassifikationsgraden HEMMELIGT eller derunder, skal destrueres, når den modtagende part ikke længere anser dem for at være nødvendige, i overensstemmelse med de nationale love og administrative bestemmelser.</p>\r\n<p class=\"NormalInd\">(6) Hvis en krisesituation umuliggør beskyttelsen af klassificerede oplysninger, som er overført i henhold til denne aftale, skal de klassificerede oplysninger omgående destrueres. Den modtagende part skal snarest muligt underrette oprindelsespartens kompetente sikkerhedsmyndighed om destruktionen af de klassificerede oplysninger.</p>\r\n<p class=\"Overskriftsnummer2\">Artikel 10</p>\r\n<p class=\"Overskriftstekst3\">Overførsel af klassificerede oplysninger</p>\r\n<p class=\"NormalInd\">(1) Klassificerede oplysninger overføres normalt mellem parterne ad diplomatiske kanaler eller ved brug af kurerer, medmindre andet er aftalt mellem de relevante kompetente sikkerhedsmyndigheder.</p>\r\n<p class=\"NormalInd\">(2) Hvis en af parterne ønsker at overføre klassificerede oplysninger uden for sit territorium, forudsætter en sådan overførsel, at der forinden er foretaget koordinering med oprindelsesparten.</p>\r\n<p class=\"Overskriftsnummer2\">Artikel 11</p>\r\n<p class=\"Overskriftstekst3\">Overtrædelse af sikkerhedsbestemmelserne</p>\r\n<p class=\"NormalInd\">(1) Såfremt der foreligger en overtrædelse af sikkerhedsbestemmelserne, som medfører tab eller kompromittering af klassificerede oplysninger i henhold til denne aftale, er den kompetente sikkerhedsmyndighed, i hvis land overtrædelsen finder sted, forpligtet til snarest muligt at underrette de berørte parters kompetente sikkerhedsmyndigheder.</p>\r\n<p class=\"NormalInd\">(2) Den kompetente part har pligt til at træffe alle passende og, inden for rammerne af sin nationale lovgivning, tilgængelige foranstaltninger til at begrænse følgerne af sikkerhedsbestemmelsernes overtrædelse og til at forhindre yderligere overtrædelser eller lækager.</p>\r\n<p class=\"NormalInd\">(3) De øvrige berørte parter skal efter anmodning yde efterforskningsbistand. De øvrige berørte parter skal under alle omstændigheder orienteres om resultaterne af efterforskningen og om, hvilke foranstaltninger der er truffet som følge af sikkerhedsbrudet, og skal modtage en endelig erklæring om baggrunden for og omfanget af dette samt om, hvilke foranstaltninger der er truffet for at forhindre gentagelser.</p>\r\n<p class=\"Overskriftsnummer2\">Artikel 12</p>\r\n<p class=\"Overskriftstekst3\">Udgifter</p>\r\n<p class=\"NormalInd\">Udgifter, der afholdes af parterne som led i denne aftale, refunderes ikke mellem parterne.</p>\r\n<p class=\"Overskriftsnummer2\">Artikel 13</p>\r\n<p class=\"Overskriftstekst3\">Bilæggelse af tvister</p>\r\n<p class=\"NormalInd\">Alle tvister angående fortolkningen eller anvendelsen af denne aftale løses ved konsultation mellem parterne og kan ikke bilægges ved indbringelse for en national eller international domstolsinstans eller ved henvisning til tredjepart.</p>\r\n<p class=\"Overskriftsnummer2\">Artikel 14</p>\r\n<p class=\"Overskriftstekst3\">Afsluttende bestemmelser</p>\r\n<p class=\"NormalInd\">(1) Denne aftale skal ratificeres, accepteres eller godkendes. Ratifikations-, accept- eller godkendelsesinstrumenterne skal deponeres hos regeringen for Kongeriget Norge, som hermed udpeges som depositar.</p>\r\n<p class=\"NormalInd\">(2) Denne aftale træder i kraft tredive (30) dage, efter at den sidste deltagende regering har deponeret sit ratifikations-, accept- eller godkendelsesinstrument.</p>\r\n<p class=\"NormalInd\">(3) Frem til ikrafttrædelsesdatoen for denne aftale kan hver part ved deponeringen af sit ratifikations-, accept- eller godkendelsesinstrument eller på et efterfølgende tidspunkt give underretning om, at den anser sig for bundet af aftalen i sine relationer til alle andre parter, som har givet samme underretning. Disse underretninger træder i kraft tredive (30) dage efter datoen for underretningens modtagelse.</p>\r\n<p class=\"NormalInd\">(4) Ændringer af denne aftale kan til enhver tid foretages skriftligt med samtykke fra alle parterne.</p>\r\n<p class=\"NormalInd\">(5) Enhver ændring, der måtte vedtages i henhold til stk. 4, træder i kraft tredive (30) dage, efter at den sidste part har underrettet depositaren om sin accept af ændringen.</p>\r\n<p class=\"NormalInd\">(6) Efter denne aftales ikrafttrædelse står aftalen åben for tiltrædelse af tredjestater efter indhentning af samtykke fra de deltagende regeringer. Tiltrædelsesinstrumenterne skal deponeres hos regeringen for Kongeriget Norge.</p>\r\n<p class=\"NormalInd\">(7) For hver tiltrædende stat træder denne aftale i kraft tredive (30) dage, efter at den pågældende stat har deponeret sit tiltrædelsesinstrument.</p>\r\n<p class=\"NormalInd\">(8) Denne aftale er gældende i en ubegrænset periode. Enhver part kan til hver en tid opsige aftalen ved skriftlig underretning herom til depositaren. En sådan opsigelse får virkning i forhold til den opsigende part seks (6) måneder efter den dato, hvor underretningen om opsigelsen blev deponeret.</p>\r\n<p class=\"NormalInd\">(9) Ved opsigelse af aftalen skal klassificerede oplysninger og/eller genstande, som er overført i henhold til denne aftales vilkår, snarest muligt returneres til oprindelsesparten. Klassificerede oplysninger og/eller genstande, som ikke returneres, skal fortsat nyde beskyttelse i overensstemmelse med denne aftales bestemmelser.</p>\r\n<p class=\"NormalInd\">(10) Denne aftale træder ved ikrafttrædelsen i stedet for nedenstående aftaler og ordninger vedrørende beskyttelse af klassificerede oplysninger mellem parterne:</p>\r\n<p class=\"NormalInd\">1. »Overenskomst mellom Kongeriket Sveriges regjering og Kongeriket Norges regjering vedrørende utveksling av militære informasjoner og materiell«/»Överenskommelse mellan Konungariket Sveriges regering och Konungariket Norges regering rörande visst utbyte av militära informationer och materiel«. Stockholm, 19 May 1969,</p>\r\n<p class=\"NormalInd\">2. »Sikkerhedsaftale. Overenskomst vedrørende sikkerhedsaftalens udforming inden for rammeaftalen omfattende nordisk samarbejde inden for forsvarsmaterielområdet mellem Danmark, Finland, Norge og Sverige«/»Turvallisuussuojasopimus. Pohjoismaisen puolustusmateriaalialan yhteistyösopimuksen puitteissa laadittu turvallisuussuojaa koskeva yhteisymmärrys Tanskan, Suomen, Norjan ja Ruotsin välillä«/»Sikkerhetsavtale. Overenskomst om sikkerhetstiltakenes utforming innenfor rammen av avtalen om nordisk samarbeid på forsvarsmateriellområdet mellom Danmark, Finland, Norge og Sverige«/»Säkerhetsskyddsavtal. Överenskommelse rörande säkerhetsskyddets utformning inom ramen för avtalet om nordisk samarbete inom försvarsmaterielområdet mellan Danmark, Finland, Norge och Sverige«. 1994/1995.</p>\r\n<p class=\"NormalInd\">Klassificerede oplysninger, som er udvekslet i henhold til ovennævnte aftaler og ordninger, skal fortsat nyde beskyttelse i overensstemmelse med denne aftales bestemmelser.</p>\r\n<p class=\"NormalInd\">Denne aftale er udfærdiget i ét eksemplar på engelsk, dansk, finsk, islandsk, norsk og svensk. I tilfælde af uoverensstemmelser vedrørende fortolkningen af aftalen er den engelske tekst gældende. Det undertegnede eksemplar af denne aftale deponeres i Det Kongelige Norske Udenrigsministeriums arkiv. Kongeriget Norges Udenrigsministerium skal fremsende bekræftede genparter til alle deltagende parter.</p>\r\n<p class=\"NormalInd\">Til bekræftelse heraf har undertegnede, der er behørigt bemyndigede hertil af deres respektive regeringer, undertegnet denne aftale. Udfærdiget i Oslo, den 7. maj 2010.</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0\" style=\"border-collapse: collapse;\" width=\"680\">\r\n                  <tr>\r\n                     <td style=\"\" valign=\"top\" width=\"680\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"680\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"680\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"680\">\r\n                        <div class=\"TabelTekst2\">Danmark godkendte den 27. juni 2011 sikkerhedsaftalen af 7. maj 2010 om gensidig beskyttelse og udveksling af klassificerede oplysninger.</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"680\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"680\">\r\n                        <div class=\"TabelTekst\">Aftalen, der ikke omfatter Færøerne og Grønland, trådte i medfør af artikel 14, stk. 2, i kraft den 9. februar 2013.</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"680\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"680\">\r\n                        <div class=\"TabelTekst\">Oplysninger om andre landes tiltrædelse af aftalen kan fås hos det norske udenrigsministerium på adressen:</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"680\">\r\n                        <div class=\"TabelTekst\">http://www.lovdata.no/traktater/</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p><div class=\"Givet\" id=\"Givet\"><p class=\"Givet\" align=\"center\">Udenrigsministeriet, den 29. april 2013</p><p class=\"Sign1\" align=\"center\">Villy Søvndal</p><p class=\"Sign2\" align=\"right\">/ </p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/05/2013"
        },
        {
            "displayName": "Accession",
            "displayValue": "L20130001064"
        },
        {
            "displayName": "Entydig dokumentidentifikation",
            "displayValue": "AS001392"
        },
        {
            "displayName": "Dato for førstegangsindlæggelse",
            "displayValue": "01/05/2013"
        },
        {
            "displayName": "Dato for indlæggelse",
            "displayValue": "01/05/2013"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "10"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "29/04/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin., SIK j.nr. 103.D.11."
        },
        {
            "displayName": "Stikord",
            "displayValue": "Forholdsregler, Nordisk Råd og nordisk samarbejde"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}