{
    "id": 153172,
    "title": "Ankestyrelsens principafgørelse 89-10 om mellemkommunal refusion - boformer - eget hjem - hjælpebehov - socialpædagogisk støtte - flytning",
    "documentTypeId": "240",
    "isSagsforlobPeriodValid": true,
    "shortName": "KEN nr 10270 af 30/04/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 89-10 om mellemkommunal refusion - boformer - eget hjem - hjælpebehov - socialpædagogisk støtte - flytning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Tilflytningskommunens bevilling af socialpædagogisk hjælp i 15 timer ugentlig betød ikke, at fraflytningskommunen havde pligt til at yde refusion for udgifter vedrørende en borger, der var flyttet i eget hjem.</p>\r\n   <p class=\"TekstGenerel\">Hjælpen var ikke af et sådant omfang, at flytningen til ny selvstændig bolig trådte i stedet for eller kunne sidestilles med ophold i en boform. Der blev lagt vægt på, at der ikke var tale om så omfattende hjælpeforanstaltninger ved tilknyttet personale, som normalt karakteriserer et botilbud.</p>\r\n   <p class=\"TekstGenerel\">Borgeren, der havde meget dårligt syn og havde haft misbrugsproblemer, flyttede fra et nedlagt botilbud til egen bolig.</p>\r\n   <p class=\"TekstGenerel\">Det kunne ikke tillægges afgørende vægt, at fraflytningskommunen havde medvirket til flytningen ved at hjælpe med at finde boligen i den nye kommune.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om retssikkerhed og administration på det sociale område - lovbekendtgørelse nr. 1203 af 10. december 2009 - § 9c, stk. 2</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Afgørelse i sag om refusion af udgifter vedrørende NN.</p>\r\n<p>Ankestyrelsen har i møde truffet afgørelse om, hvorvidt B Kommune skal pålægges at yde refusion af udgifter vedrørende NN.</p>\r\n<p>Resultatet er</p>\r\n<p>•A Kommune har ikke ret til refusion af udgifter vedrørende NN.</p>\r\n<p>Vi er således kommet til samme resultat som Det Sociale Nævn i Statsforvaltningen YY.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>En opholdskommune har ret til refusion, hvis en tidligere kommune eller anden offentlig myndighed medvirker til, at personen får ophold i en bolig eller boform, der træder i stedet for eller kan sidestilles med boformer mv. til personer med betydelig nedsat fysisk eller psykisk funktionsevne efter servicelovens § 107-10.</p>\r\n<p>Vi finder ikke, at NN er flyttet til en bolig, som træder i stedet for og kan sidestilles med en boform til personer med betydelig nedsat fysisk eller psykisk funktionsevne.</p>\r\n<p>Vi har lagt vægt på, at NN er flyttet til en selvstændig bolig.</p>\r\n<p>Vi har videre lagt vægt på, at der ikke er ydet støtte- og hjælpeforanstaltninger i form af praktisk hjælp og støtte og særlige plejeforanstaltninger ved tilknyttet personale af en art og i en sådan størrelsesorden, som normalt karakteriserer et botilbud eller en boform.</p>\r\n<p>Vi er opmærksom på, at A Kommune har bevilget socialpædagogisk støtte i 15 timer ugentligt. Vi finder dog ikke, at der er tale om så omfattende hjælpeforanstaltninger, at boligen kan sidestilles med et botilbud efter serviceloven.</p>\r\n<p>Vi skal bemærke, at B Kommune må antages at have medvirket til, at NN har fået ophold i A Kommune. Vi har lagt til grund, at personale i B Kommune har ydet hjælp til at skaffe NN en lejlighed i A Kommune.</p>\r\n<p>B Kommunes medvirken bevirker dog ikke, at kommunen kan pålægges refusion til A Kommune.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da nævnet traf afgørelse i sagen</p>\r\n<p>• Nævnets afgørelse af 25. maj 2009</p>\r\n<p>• Klagen til Ankestyrelsen af 30. maj 2009</p>\r\n<p>• Nævnets genvurdering</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Sagen drejer sig om en person, som har været misbruger siden sit 15. år, og som er meget dårligt seende. Hun har tidligere haft ophold på institution, og hun boede før flytning til egen bolig i G, der var en institution for socialt utilpassede, ofte med misbrugsproblemer.</p>\r\n<p>Institutionen blev lukket på grund af problematiske forhold, og borgeren har fået hjælp til at finde en anden bolig af en sagsbehandler i B Kommune.</p>\r\n<p>A Kommune har bevilget støtte 15 timer ugentlig efter servicelovens § 85, som drejer sig om socialpædagogisk hjælp.</p>\r\n<p>B Kommune afslog at yde A Kommune refusion for udgifter vedrørende borgeren.</p>\r\n<p>Afgørelsen var begrundet med, at der ikke var tale om en boform, men om en reel privat bolig, der ikke var omfattet af § 9c, stk. 2, nr. 2 i Retssikkerhedsloven.</p>\r\n<p>Det sociale nævn tiltrådte B Kommunes afgørelse om afslag på refusion.</p>\r\n<p>Begrundelsen var, at borgeren ikke havde ophold i et botilbud som nævnt i Retssikkerhedslovens § 9c, stk. 2.</p>\r\n<p>A Kommune har anket nævnets afgørelse. A Kommune vurderer, at B Kommune har medvirket til flytningen. Kommunen vurderer, at ydelse af 15 støttetimer ugentligt er at sidestille med ophold i boform.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20101027025"
        },
        {
            "displayName": "Entydig dokumentidentifikation",
            "displayValue": "BS005976"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10270"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "30/04/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3800024-09"
        },
        {
            "displayName": "Stikord",
            "displayValue": "89-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}