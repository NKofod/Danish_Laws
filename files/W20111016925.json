{
    "id": 153469,
    "title": "Ankestyrelsens principafgørelse 132-11 om kontanthjælp - sanktioner - vejledning - arbejdsophør",
    "documentTypeId": "240",
    "isSagsforlobPeriodValid": true,
    "shortName": "KEN nr 10169 af 31/08/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 132-11 om kontanthjælp - sanktioner - vejledning - arbejdsophør</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Kommunen skal vejlede konkret og præcist om konsekvensen af arbejdsophør uden rimelig grund, når kommunen har anledning til det.</p>\r\n   <p class=\"TekstGenerel\">I denne sag havde kommunen imidlertid ikke en sådan anledning til at vejlede borgeren, idet kommunen ikke havde oplysninger om, at borgeren ville opsige sit arbejde.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 946 af 1. oktober 2009 - § 35 og § 39</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsens Beskæftigelsesudvalg har i møde truffet afgørelse i NNs sag om samspillet mellem vejledningspligten i lovens § 35, stk. 1, og nedsættelse af hjælpen efter § 39, nr. 1.</p>\r\n<p>Resultatet er</p>\r\n<p>• Kommunen havde ikke anledning til at vejlede NN konkret og præcist om konsekvensen af arbejdsophør uden rimelig grund.</p>\r\n<p>• NN ophørte med sit deltidsarbejde uden rimelig grund den 28. februar 2010.</p>\r\n<p>Det betyder, at kommunen kunne nedsætte NNs kontanthjælp.</p>\r\n<p>Vi ændrer således afgørelsen fra Beskæftigelsesankenævnet i Statsforvaltningen YY.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsens Beskæftigelsesudvalg finder, at kommunen ikke havde tilstrækkelig anledning til at skulle vejlede konkret og præcist om konsekvensen af arbejdsophør uden rimelig grund.</p>\r\n<p>Det er efter § 35, stk. 1 i lov om aktiv socialpolitik en betingelse for at foretage fradrag i hjælpen efter § 39, at kommunen skriftligt har informeret om konsekvensen af arbejdsophør uden rimelig grund. Vejledningspligten er således en garantiforskrift. Det betyder, at det er en betingelse for at foretage fradrag i hjælpen, at informationen er givet.</p>\r\n<p>Det fremgår af § 35, at ”kommunen samtidig med henvisningen til arbejde, afgivelsen af tilbud, indkaldelsen til samtale m.v. skriftligt har informeret ansøgeren eller modtageren af hjælp om konsekvensen for hjælpen, …”</p>\r\n<p>Bestemmelsens ordlyd angiver med ordene ”samtidig med” og ”m.v.”, at kommunen skal vejlede, når kommunen har en konkret anledning til det.</p>\r\n<p>Vi har lagt vægt på, at kommunen – på tidspunktet for bevillingen af supplerende kontanthjælp – vidste, at NN havde deltidsarbejde. Kommunen havde imidlertid ingen oplysninger, som antydede, at arbejdsophør var en reel mulighed for NN, eller hvilken grund hun eventuelt ville have for at ophøre med arbejdet.</p>\r\n<p>Kommunen havde således ikke en konkret anledning til at vejlede NN om konsekvensen af arbejdsophør uden rimelig grund.</p>\r\n<p>Vi bemærker, at aktivlovens § 35, stk. 1 også gælder for § 39, nr. 1.</p>\r\n<p>Det er vores opfattelse, at kommunen på baggrund af ordlyden i § 35 skal vejlede præcist om konsekvensen af arbejdsophør uden rimelig grund, hvis kommunen har anledning til det.</p>\r\n<p>Hvis kommunen får oplysninger, der viser, at borgeren har til hensigt at ophøre med sit arbejde, skal kommunen således give vejledning om konsekvenserne.</p>\r\n<p>I denne sag har kommunen imidlertid ikke haft en sådan anledning til at vejlede NN, idet NN ikke gav kommunen nogen oplysninger om, at hun ville opsige sit arbejde.</p>\r\n<p>Arbejdsophør uden rimelig grund</p>\r\n<p>Beskæftigelsesudvalget finder ud fra en konkret vurdering, at NN den 28. februar 2010 ophørte med sit deltidsarbejde uden rimelig grund.</p>\r\n<p>Vi har lagt vægt på, at NN ophørte med sit deltidsarbejde med rengøring for at opnå fuldtidsbeskæftigelse med privat dagpleje.</p>\r\n<p>Vi har lagt vægt på, at NN måtte vide, at hun på grund af indholdet af sin straffeattest ikke havde mulighed for at opnå beskæftigelse med børnepasning.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da Beskæftigelsesankenævnet traf afgørelse i sagen</p>\r\n<p>• Beskæftigelsesankenævnets afgørelse af 17. november 2010</p>\r\n<p>• Klagen til Ankestyrelsens Beskæftigelsesudvalg af 6. december 2010</p>\r\n<p>• Beskæftigelsesankenævnets genvurdering</p>\r\n<p>Kommunen traf afgørelse om, at NN var selvforskyldt ledig og derfor skulle pålægges sanktion efter aktivlovens §§ 39 og 40.</p>\r\n<p>Beskæftigelsesankenævnet traf afgørelse om, at kommunens afgørelse var ugyldig, og at der dermed ikke skulle ske nedsættelse af NNs kontanthjælp.</p>\r\n<p>Beskæftigelsesankenævnet har begrundet afgørelsen med, at kommunen ikke havde vejledt i overensstemmelse med aktivlovens § 35, stk. 1.</p>\r\n<p>Kommunen har klaget over Beskæftigelsesankenævnets afgørelse.</p>\r\n<p>I klagen til Ankestyrelsen er det anført, at det aldrig vil være muligt at sanktionere for § 39, nr. 1 med denne fortolkning af § 35, idet kommunen aldrig kan informere borgere, der er i arbejde, om konsekvenserne af at opsige sit arbejde.</p>\r\n<p>Borgeren i denne sag kunne ikke med rette forvente, at hun faktisk fik arbejde som privat dagplejer, idet hun havde en dom for omskæring af pigebørn.</p>\r\n<p>Beskæftigelsesankenævnet har ved genvurdering henvist til den begrundelse, der fremgår af nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111016925"
        },
        {
            "displayName": "Entydig dokumentidentifikation",
            "displayValue": "BS006271"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10169"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "31/08/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2100536-10"
        },
        {
            "displayName": "Stikord",
            "displayValue": "132-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}