{
    "id": 105075,
    "title": "Skriftlig fremsættelse (2. oktober 2007) - L 2",
    "documentTypeId": "380",
    "isSagsforlobPeriodValid": true,
    "shortName": "2007/1 SF.L L 2",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (2. oktober 2007)</p><p class=\"Fremsaetter\"><span class=\"Bold\">Skatteministeren</span> (Kristian Jensen):</p><p class=\"Tekst2\"><div>Herved tillader jeg mig for Folketinget at fremsætte:</div></p><p class=\"ForslagsTitel\">Forslag til lov om </p><p class=\"ForslagsNummer\">(Lovforslag nr. L 2).</p><p class=\"Tekst2\"><div>Lovforslaget er en genfremsættelse af lovforslag nr. L 220, som blev fremsat den 6. september 2007.</div></p><p class=\"Tekst2\"><div>Skattestoppet har siden 2001 været grundlaget for regeringens skattepolitik. Skattestoppet har bidraget til at skabe ro om den enkeltes økonomi og har brudt med tidligere tiders tendens til stigende beskatning.</div></p><p class=\"Tekst2\"><div>For at understøtte vækst og fremgang i arbejdsudbuddet sættes skatten på arbejde ned i overensstemmelse med regeringsgrundlaget. Inden for rammerne af skattestoppet vil nedsættelsen af beskatningen ikke reducere råderummet til andre formål, herunder velfærd.</div></p><p class=\"Tekst2\"><div>Med udmøntning af den indgåede aftale om <span class=\"Italic\">Lavere skat på arbejde</span> fortsættes den linie, der blev lagt med skattenedsættelserne i 2004 med indførelsen af beskæftigelsesfradraget og forhøjelse af mellemskattegrænsen. Både de allerede gennemførte og de aftalte skattenedsættelser er således målrettet mod at styrke gevinsten ved at arbejde for skatteydere med almindelige indkomster.</div></p><p class=\"Tekst2\"><div>Lovforslaget indeholder en udmøntning af skattelementerne i den aftale om <span class=\"Italic\">Lavere skat på arbejde,</span> som regeringen har indgået med Dansk Folkeparti den 3. september 2007.</div></p><p class=\"Tekst2\"><div>Beskæftigelsesfradraget foreslås forhøjet fra 2,5 pct. over to år til 4,25 pct., og det maksimale fradrag foreslås forhøjet til 13.100 kr. Endvidere foreslås personfradraget hævet med 1.000 kr. over to år med 500 kr. ekstra i 2008 og yderligere 500 kr. i 2009. Forhøjelsen af personfradraget og beskæftigelsesfradraget er navnlig til gavn for personer med forholdsvis lave indkomster.</div></p><p class=\"Tekst2\"><div>Mellemskattegrænsen for lønindkomst foreslås forhøjet i 2009 med 60.900 kr. Dette svarer til 56.000 kr. for indkomst, hvor der er fratrukket arbejdsmarkedsbidrag. Grænsen for, hvornår man skal betale mellemskat, kommer hermed til at svare til topskattegrænsen på 335.800 kr. Ingen kommer hermed til at betale mellem- eller topskat, hvis indkomsten før fradrag af arbejdsmarkedsbidrag er under 365.000 kr. Forhøjelsen af grænsen betyder, at omkring 575.000 skatteydere slipper for at betale mellemskat.</div></p><p class=\"Tekst2\"><div>Efter gældende regler skal arbejdsmarkedsbidraget sættes ned til 7,5 pct. i 2008, fordi der er et overskud i arbejdsmarkedsfonden på knap 9 mia. kr. i 2008. Samtidig ville arbejdsmarkedsbidraget skulle hæves igen, hvis konjunkturerne svækkes, og ledigheden begynder at stige. Det er uhensigtsmæssigt, at den økonomiske virkning af arbejdsmarkedsbidraget på den måde er konjunkturmedløbende. Det foreslås derfor, at arbejdsmarkedsbidraget fastholdes på de nuværende 8,0 pct., og at den automatiske regulering af arbejdsmarkedsbidraget ophæves.</div></p><p class=\"Tekst2\"><div>Endelig foreslås suspensionen af indbetalingerne til Den Særlige Pensionsopsparing forlænget i 2008. Ved Forårspakken i 2004 blev disse indbetalinger suspenderet for 2004 og 2005. Regeringen og Dansk Folkeparti indgik den 17. juni 2005 aftale om at forlænge suspensionen, således at der ikke skal indbetales bidrag til Den Særlige Pensionsopsparing (SP-bidrag) i 2006 og 2007. Det er denne suspension, der nu foreslås forlænget med yderligere et år.</div></p><p class=\"Tekst2\"><div>Samlet set skønnes forslaget at medføre et merprovenu på ca. 0,2 mia. kr. i 2008 og medføre et provenutab i 2009 på ca. 2,6 mia. kr. I 2010 skønnes provenutabet at udgøre ca. 1,7 mia. kr. Det vurderes, at forslaget medfører et større udbud af arbejdskraft svarende til en stigning i arbejdsudbuddet med 7-8.000 personer. Sammen med indekseringen af energiafgifterne er der således samlet set fuld finansiering af nedsættelsen af skatten på arbejde. De økonomiske konsekvenser af lovforslaget for kommunerne vil blive udlignet i henhold til aftalen med Kommunernes Landsforening. Målt på varig virkning skønnes Lavere skat på arbejde samlet set at være neutralt for finanspolitikkens holdbarhed</div></p><p class=\"Tekst2\"><div>Med disse bemærkninger skal jeg anbefale lovforslaget til Folketingets velvillige behandling.</div></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2007/1 LF 2",
            "stateLabel": "Vedtaget",
            "references": [
                {
                    "shortName": "2007/1 SF.L L 2",
                    "title": "Skriftlig fremsættelse (2. oktober 2007) - L 2",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 105075,
                    "eliUri": "/eli/ft/20071XX00001",
                    "externalLink": ""
                },
                {
                    "shortName": "2007/1 LSF 2",
                    "title": "Forslag til Lov om ændring af arbejdsmarkedsfondsloven, ligningsloven, personskatteloven og forskellige andre love\\n(Lavere skat på arbejde)",
                    "presentationName": "Lovforslag som fremsat",
                    "documentTypeId": 400,
                    "documentId": 105058,
                    "eliUri": "/eli/ft/200712L00002",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20071/lovforslag/l2/index.htm"
                },
                {
                    "shortName": "2007/1 BTL 2",
                    "title": "Betænkning over  Forslag til lov om ændring af arbejdsmarkedsfondsloven, ligningsloven, personskatteloven og forskellige andre love\\n(Lavere skat på arbejde)",
                    "presentationName": "Betænkning  over lovforslag",
                    "documentTypeId": 420,
                    "documentId": 105263,
                    "eliUri": "/eli/ft/200714L00028",
                    "externalLink": ""
                },
                {
                    "shortName": "2007/1 ÆF3 2",
                    "title": "Ændringsforslag til 3. behandling af  Forslag til lov om ændring af arbejdsmarkedsfondsloven, ligningsloven, personskatteloven og forskellige andre love\\n(Lavere skat på arbejde)",
                    "presentationName": "Ændringsforslag til 3. behandling",
                    "documentTypeId": 460,
                    "documentId": 105322,
                    "eliUri": "/eli/ft/200718L00029",
                    "externalLink": ""
                },
                {
                    "shortName": "2007/1 LSV 2",
                    "title": "Forslag til Lov om ændring af arbejdsmarkedsfondsloven, ligningsloven, personskatteloven og forskellige andre love\\n(Lavere skat på arbejde)",
                    "presentationName": "Lovforslag som vedtaget",
                    "documentTypeId": 410,
                    "documentId": 105351,
                    "eliUri": "/eli/ft/200713L00002",
                    "externalLink": ""
                },
                {
                    "shortName": "LOV nr 1235 af 24/10/2007",
                    "title": "Lov om ændring af arbejdsmarkedsfondsloven, ligningsloven, personskatteloven og forskellige andre love\\n(Lavere skat på arbejde)",
                    "presentationName": "Ændringslov",
                    "documentTypeId": 20,
                    "documentId": 105430,
                    "eliUri": "/eli/lta/2007/1235",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "03/10/2007"
        },
        {
            "displayName": "Accession",
            "displayValue": "20071XX00001"
        },
        {
            "displayName": "Entydig dokumentidentifikation",
            "displayValue": "AN006412"
        },
        {
            "displayName": "Dato for førstegangsindlæggelse",
            "displayValue": "03/10/2007"
        },
        {
            "displayName": "Dato for indlæggelse",
            "displayValue": "03/10/2007"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 2"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}