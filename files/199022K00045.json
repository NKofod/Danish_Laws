{
    "id": 110536,
    "title": "1990 LSF 45   FORSLAG TIL LOV OM ÆNDRING AF LOV OM DAGPENGE VED SYGDOM ELLER FØDSEL ",
    "documentTypeId": "400",
    "isSagsforlobPeriodValid": false,
    "shortName": "1990/2 LSF 45",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 45 </P>  \r\n\r\n<P></P>  \r\n\r\n<P>Forslag til Lov om ændring af lov om dagpenge ved sygdom eller fødsel </P>  \r\n\r\n<P></P>  \r\n\r\n<P>Fremsat af Jytte Andersen (S) Pernille Forchhammer (S) Jytte Hilden (S)  \r\n\r\n Hans Jørgen Jensen (S) Qvist Jørgensen (S) Jørn Pedersen (S) Jan Petersen (S)  \r\n\r\n Peder Sass (S) Grete Schødts (S) Taanquist (S) </P>  \r\n\r\n<P></P>  \r\n\r\n<P>den 10. januar 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 21. maj 1991 </P>  \r\n\r\n<P></P>  \r\n\r\n<P><a href=\"document.aspx?accn=A19910036630\"> Lov nr. 366 af 06/06/1991</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov nr. 852 af 20. december 1989 om dagpenge ved sygdom eller fødsel,  \r\n\r\n som senest ændret ved § 4 i lov nr. 794 af 30. november 1990, foretages  \r\n\r\n følgende ændringer: </P>  \r\n\r\n<P> <B>1.</B> I <I>§ 13, stk. 3,</I> udgår <I>2. pkt. </I></P>  \r\n\r\n<P>  <B>2.</B>  <I>§ 14, stk. 2,</I> affattes således: </P>  \r\n\r\n<P> <I>&#187;Stk. 2.</I> Dagpenge til adoptionssøgende ægtefæller kan dog,  \r\n\r\n bortset fra i 2 uger, kun ydes til en af ægtefællerne ad gangen.&#171; </P>  \r\n\r\n<P> <B>§ 2 </B></P>  \r\n\r\n<P> Loven træder i kraft den 1. juli 1991. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1 </B></P>  \r\n\r\n<P> I lov om dagpenge ved sygdom eller fødsel, jf. lov nr. 852 af 20.  \r\n\r\n december 1989, som ændret ved § 3 i lov nr. 386 af 13. juni 1990 samt § 3 i  \r\n\r\n lov nr. 387 af 13. juni 1990, foretages følgende ændringer: </P>  \r\n\r\n<P> <B>1.</B> I <I>§ 13, stk. 3,</I> udgår <I>2. punktum. </I></P>  \r\n\r\n<P>  <B>2.</B>  <I>§ 14, stk. 2,</I> affattes således: </P>  \r\n\r\n<P> <I>&#187;Stk. 2.</I> Dagpenge til adoptionssøgende ægtefæller kan dog,  \r\n\r\n bortset fra i 2 uger, kun ydes til en af ægtefællerne ad gangen.&#171; </P>  \r\n\r\n<P> <B>§ 2 </B></P>  \r\n\r\n<P> Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Ved Arbejdsmarkedsudvalgets arbejde i forbindelse med vedtagelse af L 93  \r\n\r\n fra folketingsåret 1989-90 om forslag til lov om ændring af lov om  \r\n\r\n ligebehandling af mænd og kvinder med hensyn til beskæftigelse og barselorlov  \r\n\r\n m.v., se Folketingstidende 1989-90, forhandlingerne sp. 2860, 4279, 8750,  \r\n\r\n 8873, samt tillæg A sp. 2449, tillæg B sp. 741 og tillæg C sp. 483, blev det  \r\n\r\n afdækket, at 10.000-15.000 fædre havde ret til barselorlov efter  \r\n\r\n ligebehandlingsloven, men ikke var berettiget til barseldagpenge efter  \r\n\r\n dagpengeloven. </P>  \r\n\r\n<P>Årsagen er, at fædres ret til dagpenge forudsætter, at begge forældre har  \r\n\r\n lønindtægt eller selvstændig erhvervsindkomst. </P>  \r\n\r\n<P>Såfremt moderen er hjemmearbejdende eller studerende, er faderen reelt  \r\n\r\n udelukket fra at gøre brug af sin ret til barselorlov i henhold til  \r\n\r\n ligebehandlingsloven. </P>  \r\n\r\n<P>Forslagsstillerne finder det uacceptabelt, at 10.000-15.000 fædre ikke har  \r\n\r\n en reel mulighed for at tage del i den fælles omsorgsforpligtelse i barnets  \r\n\r\n første halve leveår. Både børne- og ligestillingspolitiske argumenter taler  \r\n\r\n for, at denne urimelighed fjernes så hurtigt som muligt. </P>  \r\n\r\n<P> <I>Bemærkninger til lovforslagets enkelte punkter </I></P>  \r\n\r\n<P> Til § 1 </P>  \r\n\r\n<P>Der henvises til de generelle bemærkninger til forslaget. </P>  \r\n\r\n<P>Til § 2 </P>  \r\n\r\n<P>Loven bør træde i kraft umiddelbart efter vedtagelsen. </P>  \r\n\r\n<P>Som bilag optrykkes svarene fra arbejdsministeren på spørgsmålene 4 og 12  \r\n\r\n ved behandling af L 93 fra folketingsåret 1989-90. </P>  \r\n\r\n<P> <B>Bilag </B></P>  \r\n\r\n<P>Arbejdsministerens besvarelse af spørgsmål 4 og 12 fra Folketingets  \r\n\r\n Arbejdsmarkedsudvalg vedrørende L 93 - bilag 2 og 7 </P>  \r\n\r\n<P> </P>  \r\n\r\n<P> <I>Spørgsmål 4: </I></P>  \r\n\r\n<P> &#187;Vil ministeren oplyse, hvor mange fædre der har ret til orlov efter  \r\n\r\n ligebehandlingsloven, men ikke efter dagpengeloven?&#187; </P>  \r\n\r\n<P> <I>Svar: </I></P>  \r\n\r\n<P> Besvarelsen af spørgsmålet må bero på usikre skøn, idet der ikke findes  \r\n\r\n nogen opgørelse over erhvervssituationen specielt for nybagte fædre. </P>  \r\n\r\n<P>På baggrund af oplysningerne fra Socialforskningsinstituttets undersøgelse  \r\n\r\n af småbørnsfamiliers vilkår skønnes, at ca. 10.000-15.000 fædre årligt vil  \r\n\r\n have ret til orlov efter ligebehandlingsloven uden at være berettiget til  \r\n\r\n barseldagpenge efter dagpengeloven. </P>  \r\n\r\n<P> <I>Spørgsmål 12: </I></P>  \r\n\r\n<P>Ad svaret (bilag 6) på spørgsmål 4: </P>  \r\n\r\n<P> &#187;Vil ministeren angive, hvad det er for konkrete situationer, der  \r\n\r\n kan gøre, at &#187;10.000-15.000 fædre årligt vil have ret til orlov efter  \r\n\r\n ligebehandlingsloven uden at være berettiget til barseldagpenge efter  \r\n\r\n dagpengeloven&#171;?&#187; </P>  \r\n\r\n<P> <I>Svar: </I></P>  \r\n\r\n<P> Det er en betingelse for fædres ret til orlov efter ligebehandlingsloven,  \r\n\r\n at de pågældende er tilknyttet en arbejdsplads, idet orlovsretten er en  \r\n\r\n lovfæstet ret til fravær fra et arbejde i de perioder, loven angiver. </P>  \r\n\r\n<P>Fædres ret til dagpenge under barselfravær findes i dagpengelovens § 14,  \r\n\r\n stk. 2 og 3. Faderen har kun ret til dagpenge, såfremt begge forældre har  \r\n\r\n lønindtægt eller selvstændig erhvervsindtægt. Der er ca. 10.000-15.000 fædre  \r\n\r\n årligt, der ikke falder ind under denne bestemmelse, f.eks. familier hvor  \r\n\r\n faderen har erhvervsindtægt, mens moderen ikke har det, fordi hun er  \r\n\r\n hjemmegående eller studerende. </P>  \r\n\r\n<P>Efter 2. behandling den 16. maj 1991 </P>  \r\n\r\n<P> <B>§ 1 </B></P>  \r\n\r\n<P> I lov nr. 852 af 20. december 1989 om dagpenge ved sygdom eller fødsel,  \r\n\r\n som senest ændret ved § 4 i lov nr. 794 af 30. november 1990, foretages  \r\n\r\n følgende ændringer: </P>  \r\n\r\n<P> <B>1.</B> I <I>§ 13, stk. 3,</I> udgår <I>2. pkt. </I></P>  \r\n\r\n<P>  <B>2.</B>  <I>§ 14, stk. 2,</I> affattes således: </P>  \r\n\r\n<P> <I>&#187;Stk. 2.</I> Dagpenge til adoptionssøgende ægtefæller kan dog,  \r\n\r\n bortset fra i 2 uger, kun ydes til en af ægtefællerne ad gangen.&#171; </P>  \r\n\r\n<P> <B>§ 2 </B></P>  \r\n\r\n<P> Loven træder i kraft den 1. juli 1991. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/06/1991"
        },
        {
            "displayName": "Accession",
            "displayValue": "199022K00045"
        },
        {
            "displayName": "Entydig dokumentidentifikation",
            "displayValue": "CL003101"
        },
        {
            "displayName": "Dato for førstegangsindlæggelse",
            "displayValue": "07/06/1991"
        },
        {
            "displayName": "Dato for indlæggelse",
            "displayValue": "07/06/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "45"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}