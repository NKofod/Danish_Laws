{
    "id": 110030,
    "title": "1989 LSF 24   FORSLAG TIL LOV OM KUNDGØRELSE AF LOVE, ANORDNINGER OG BEKENDTGØRELSER PÅ   FÆRØERNE ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 24",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 24 </P>  \r\n\r\n<P></P>  \r\n\r\n<P>Forslag til Lov om kundgørelse af love, anordninger og bekendtgørelser på  \r\n\r\n Færøerne </P>  \r\n\r\n<P></P>  \r\n\r\n<P>Fremsat af justitsministeren (Engell) </P>  \r\n\r\n<P></P>  \r\n\r\n<P>den 10. oktober 1989 </P>  \r\n\r\n<P></P>  \r\n\r\n<P>Vedtaget ved tredjebehandling den 23. november 1989 </P>  \r\n\r\n<P></P>  \r\n\r\n<P><a href=\"document.aspx?accn=A19890073530\"> Lov nr. 735 af 06/12/1989</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Love, anordninger og bekendtgørelser, der gælder på Færøerne, </P>  \r\n\r\n<P>skal kundgøres i landsstyrets kundgørelsestidende for Færøerne, </P>  \r\n\r\n<P>Kunngerdabladid. </P>  \r\n\r\n<P>Stk. 2. Anordninger og bekendtgørelser, der er undtaget fra kundgørelse i  \r\n\r\n Lovtidende, skal ikke kundgøres i Kunngerdabladid. </P>  \r\n\r\n<P>Stk. 3. Vedkommende minister kan bestemme, at en lov, anordning eller  \r\n\r\n bekendtgørelse ikke skal kundgøres med den fulde ordlyd. Kundgørelsen kan  \r\n\r\n begrænses til titel og underskriftsdato. </P>  \r\n\r\n<P>§ 2. Love, anordninger og bekendtgørelser, der ikke indeholder  \r\n\r\n bestemmelser om ikrafttrædelsen, træder i kraft på Færøerne ugedagen efter  \r\n\r\n kundgørelsen i Kunngerdabladid. </P>  \r\n\r\n<P>§ 3. Loven træder i kraft den 1. januar 1990. </P>  \r\n\r\n<P>Stk. 2. Lov nr. 51 af 1. april 1896 om kundgørelse af love og anordninger  \r\n\r\n på Færøerne ophæves. </P>  \r\n\r\n<P>Oprindeligt fremsat forslag </P>  \r\n\r\n<P>§ 1. Love, anordninger og bekendtgørelser, der gælder på Færøerne, </P>  \r\n\r\n<P>skal kundgøres i Landsstyrets kundgørelsestidende for Færøerne, </P>  \r\n\r\n<P>Kunngerdabladid. </P>  \r\n\r\n<P>Stk. 2. Anordninger og bekendtgørelser, der er undtaget fra kundgørelse i  \r\n\r\n Lovtidende, skal ikke kundgøres i Kunngerdabladid. </P>  \r\n\r\n<P>Stk. 3. Vedkommende minister kan bestemme, at en lov, anordning eller  \r\n\r\n bekendtgørelse ikke skal kundgøres med den fulde ordlyd. Kundgørelsen kan  \r\n\r\n begrænses til titel og underskriftsdato. </P>  \r\n\r\n<P>§ 2. Love, anordninger og bekendtgørelser, der ikke indeholder  \r\n\r\n bestemmelser om ikrafttrædelsen, træder i kraft på Færøerne ugedagen efter  \r\n\r\n kundgørelsen i Kunngerdabladid. </P>  \r\n\r\n<P>§ 3. Loven træder i kraft den 1. januar 1990. </P>  \r\n\r\n<P>Stk. 2. Lov nr. 51 af 1. april 1896 om kundgørelse af love og anordninger  \r\n\r\n på Færøerne ophæves. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>1. Lovtidendeloven, lovbekendtgørelse nr. 617 af 15. september 1986,  \r\n\r\n gælder ikke for Færøerne. Love, anordninger og bekendtgørelser, der gælder  \r\n\r\n for Færøerne, kundgøres i dag efter reglerne i lov nr. 51 af 1. april 1896 om  \r\n\r\n kundgørelse af love og anordninger på Færøerne. Efter denne lov sker  \r\n\r\n kundgørelse af love m.v. på Færøerne ved, at offentliggørelsen i Lovtidende  \r\n\r\n suppleres med en kundgørelse af de pågældende loves og anordningers titel og  \r\n\r\n udstedelsesdag i det organ, der er godkendt til offentlige bekendtgørelser,  \r\n\r\n Dimmalætting. Herefter træder loven m.v. i kraft på Færøerne 4 uger efter  \r\n\r\n kundgørelsen i Dimmalætting, medmindre den indeholder hjemmel for andet.  \r\n\r\n Efter den nugældende lov kræves endvidere, at det pågældende nummer af  \r\n\r\n Dimmalætting fremlægges i retten, og at der føres en fortegnelse over  \r\n\r\n retsforskrifterne i justitsprotokollen. </P>  \r\n\r\n<P>2. Ved lagtingslov nr. 109 af 17. december 1987 om en offentlig  \r\n\r\n kundgørelsestidende blev det vedtaget, at der ved Landsstyrets foranstaltning  \r\n\r\n fra 1. oktober 1988 udgives en offentlig kundgørelsestidende for Færøerne  \r\n\r\n (Kunngerdabladid). I denne kundgørelsestidende skal alle lagtingslove,  \r\n\r\n kundgørelser, reglementer og andre offentlige forordninger udstedt af  \r\n\r\n Landsstyret bekendtgøres. Fra samme dato er optagelse i Kunngerdabladid den  \r\n\r\n eneste bindende kundgørelsesmåde for lagtingslove m.v. Lagtingslove m.v.  \r\n\r\n træder i kraft ugedagen efter det nummer af Kunngerdabladid, som forskriften  \r\n\r\n er optaget i, er udkommet, medmindre lagtingsloven m.v. bestemmer andet. I  \r\n\r\n samme lovs § 7 er der givet landsstyret en bemyndigelse til efter aftale med  \r\n\r\n regeringen eller rigsmyndighederne og andre myndigheder at optage rigslove  \r\n\r\n m.v. i Kunngerdabladid. </P>  \r\n\r\n<P>På baggrund af vedtagelsen af lagtingsloven om en offentlig  \r\n\r\n kundgørelsestidende har Færøernes Landsstyre anmodet rigsmyndighederne om at  \r\n\r\n foranledige 1896-loven ændret således, at rigslovene kundgøres i  \r\n\r\n Kunngerdabladid i stedet for i Dimmalætting. Man har også anmodet om, at der  \r\n\r\n fremover skal gælde samme ikrafttrædelsesfrist for rigslove m.v. som for  \r\n\r\n lagtingslove, det vil sige en uge. </P>  \r\n\r\n<P>Justitsministeriet er enig i, at der bør gælde samme ikrafttrædelsesfrist  \r\n\r\n for rigslove som for lagtingslove. Behovet for den særlige 4-ugers frist i  \r\n\r\n 1896-loven foreligger med de nuværende postforsendelses- og  \r\n\r\n kommunikationsforhold ikke længere. </P>  \r\n\r\n<P>Derudover har Færøernes Landsstyre anmodet om, at 1896-loven ændres  \r\n\r\n således, at rigslove m.v. i almindelighed kundgøres med deres fulde ordlyd på  \r\n\r\n Færøerne, og ikke som hidtil alene med oplysning om de pågældende loves m.v.  \r\n\r\n titel og underskriftsdato. Der skal dog også fremover være adgang til at  \r\n\r\n begrænse kundgørelsen til offentliggørelse af titel og underskriftsdato. </P>  \r\n\r\n<P>3. I betænkning nr. 740/1975 om Lovtidende og Ministerialtidende blev der  \r\n\r\n stillet forslag om at ophæve den særlige færøske kundgørelsesordning, idet  \r\n\r\n udvalget skønnede, at der ikke længere forelå praktisk behov for en  \r\n\r\n særordning for Færøerne. Det blev samtidig foreslået, at det af den nye  \r\n\r\n lovtidendelov skulle fremgå, at loven også gjaldt for Færøerne.  \r\n\r\n Ikrafttrædelse af rigslove og anordninger på Færøerne ville herefter ikke  \r\n\r\n længere blive knyttet til en kundgørelse i en særlig færøsk  \r\n\r\n kundgørelsestidende, men alene være knyttet til kundgørelsen i Lovtidende.  \r\n\r\n</P>  \r\n\r\n<P>Med etableringen af en egentlig offentlig kundgørelsestidende for  \r\n\r\n Færøerne, hvori færøske lagtingslove m.v. kundgøres, foreligger de hensyn,  \r\n\r\n der, som anført i lovtidendebetænkningen, kunne tale imod at opretholde en  \r\n\r\n særlig kundgørelsesform på Færøerne, efter Justitsministeriets opfattelse  \r\n\r\n ikke længere. Justitsministeriet finder derfor ikke, at der er grundlag for  \r\n\r\n helt at ophæve den særlige kundgørelsesordning for Færøerne.  \r\n\r\n Justitsministeriet er endvidere enig med Landsstyret i, at det vil være  \r\n\r\n hensigtsmæssigt, at der fremover gælder samme ikrafttrædelsesregler for  \r\n\r\n lagtingslove og rigslove m.v. </P>  \r\n\r\n<P>Den nugældende ordning, hvorefter rigslove, der gælder for Færøerne, skal  \r\n\r\n kundgøres særskilt, foreslås derfor opretholdt, således at det fortsat vil  \r\n\r\n være en betingelse for, at en rigslov m.v. er trådt i kraft på Færøerne, at  \r\n\r\n den er kundgjort på Færøerne. </P>  \r\n\r\n<P>4. Justitsministeriet har fundet det mest hensigtsmæssigt at udforme en ny  \r\n\r\n lov. I den forbindelse foreslås den hidtil gældende ordning, hvorefter den  \r\n\r\n stedfundne kundgørelse skal fremlægges i retten og tilføres  \r\n\r\n justitsprotokollen, ophævet. Med indførelsen af en egentlig offentlig  \r\n\r\n kundgørelsestidende for Færøerne vil hensynet til, at borgerne kan få et  \r\n\r\n samlet overblik over ikrafttrådte love m.v. på Færøerne, fuldt ud blive  \r\n\r\n tilgodeset uden fremlæggelse i retten er fornøden. </P>  \r\n\r\n<P>5. Lovforslaget har forinden fremsættelsen været sendt til udtalelse hos  \r\n\r\n Færøernes Landsstyre, Statsministeriet, Rigsombudsmanden på Færøerne,  \r\n\r\n Sorenskriveren, Budgetdepartementet, Politimesteren på Færøerne, Østre  \r\n\r\n Landsret og Sekretariatet for Retsinformation. </P>  \r\n\r\n<P>6. Gennemførelse af lovforslaget skønnes ikke i forhold til den gældende  \r\n\r\n ordning at medføre væsentlige administrative og økonomiske konsekvenser af  \r\n\r\n betydning for det offentlige. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Efter bestemmelsen i <I>stk. 1</I> skal samtlige love, anordninger og  \r\n\r\n bekendtgørelser om rigets fællesanliggender, jf. § 7 i lov nr. 317 af 23.  \r\n\r\n marts 1948 om Færøernes Hjemmestyre, og som gælder på Færøerne, foruden i  \r\n\r\n Lovtidende optages i Kunngerdabladid. Kundgørelse i Kunngerdabladid er en  \r\n\r\n betingelse for, at retsforskriften får retsvirkninger på Færøerne. </P>  \r\n\r\n<P>En retsforskrift gælder for Færøerne, når den, uden at være et  \r\n\r\n særanliggende, intet nævner om sin territoriale gyldighed. Det er dog en  \r\n\r\n forudsætning, at den kan finde anvendelse på Færøerne. Bestemmer loven, at  \r\n\r\n den ved kongelig anordning kan sættes i kraft på Færøerne, skal både loven og  \r\n\r\n den efterfølgende anordning kundgøres i Kunngerdabladid. </P>  \r\n\r\n<P>Bestemmelsen i <I>stk. 2</I> om, at anordninger og bekendtgørelser, der er  \r\n\r\n undtaget fra kundgørelse i Lovtidende, ikke skal kundgøres i Kunngerdabladid,  \r\n\r\n er medtaget for at sikre samme retstilstand, som gælder efter  \r\n\r\n Lovtidendeloven. I tilfælde, hvor det efter Lovtidendelovens § 2 ved kongelig  \r\n\r\n anordning er bestemt, at en bekendtgørelse eller anordning ikke skal optages  \r\n\r\n i Lovtidende, skal den pågældende retsforskrift således heller ikke optages i  \r\n\r\n Kunngerdabladid. Den kongelige anordning, hvori det er bestemt, at  \r\n\r\n bekendtgørelsen eller anordningen skal undtages fra optagelse i Lovtidende,  \r\n\r\n skal bekendtgøres både i Lovtidende, jf. lovtidendelovens § 2 og i  \r\n\r\n Kunngerdabladid, jf. lovforslagets § 1, stk. 1. </P>  \r\n\r\n<P>Undtagelse fra kundgørelse i Lovtidende sker navnlig med hensyn til  \r\n\r\n anordninger og bekendtgørelser, der har et meget væsentligt omfang, og som er  \r\n\r\n af rent teknisk karakter, som f.eks. stærkstrømsreglementet, eller som kun  \r\n\r\n har betydning for en meget begrænset del af befolkningen eller et erhverv med  \r\n\r\n et lille antal erhvervsudøvere. </P>  \r\n\r\n<P>Efter den gældende lovs § 1 er kundgørelse på Færøerne af love m.v.  \r\n\r\n begrænset til en bekendtgørelse af den pågældende retsforskrifts titel og  \r\n\r\n udstedelsesdag. </P>  \r\n\r\n<P>Denne kundgørelsesform foreslås ændret, jf. lovforslagets § 1, stk. 1,  \r\n\r\n således at en rigslov m.v. i almindelighed skal kundgøres med den fulde  \r\n\r\n ordlyd og med den dato og det nummer, hvormed den fremtræder i Lovtidende.  \r\n\r\n Lovens officielle betegnelse er således det nummer, den dato og den titel  \r\n\r\n retsforskriften har i Lovtidende. </P>  \r\n\r\n<P>Der kan tænkes tilfælde, hvor en retsforskrift, selv om den formelt skal  \r\n\r\n gælde på Færøerne, ikke vil have interesse for en større kreds af borgere  \r\n\r\n eller for administrative myndigheder på Færøerne. I disse tilfælde vil der  \r\n\r\n ikke være behov for en kundgørelse af retsforskriftens fulde ordlyd.  \r\n\r\n Bestemmelsen i <I>stk. 3</I> giver derfor den minister, under hvem det  \r\n\r\n pågældende forretningsområde hører, bemyndigelse til at begrænse omfanget af  \r\n\r\n kundgørelsen af en konkret retsforskrift på Færøerne. Afgørelsen, der så vidt  \r\n\r\n muligt træffes efter forhandling med de færøske myndigheder, rettes ved en  \r\n\r\n forvaltningsakt til den ansvarlige for udgivelsen af Kunngerdabladid. </P>  \r\n\r\n<P>Kundgørelsen skal altid indeholde retsforskriftens titel og  \r\n\r\n underskriftsdato. Det vil i almindelighed også være rigtigst at medtage  \r\n\r\n retsforskriftens nummer i Lovtidende for at sikre en entydig identifikation  \r\n\r\n af forskriften. </P>  \r\n\r\n<P>Til § 2 </P>  \r\n\r\n<P>Bestemmelsen svarer med hensyn til ikrafttrædelsesordningen til den  \r\n\r\n gældende lovs § 3, dog således at fristen er ændret til en uge. Herved svarer  \r\n\r\n bestemmelsen til reglerne i lovtidendeloven og lagtingslov nr. 109 af 17.  \r\n\r\n december 1987 om en offentlig kundgørelsestidende. </P>  \r\n\r\n<P>Til § 3 </P>  \r\n\r\n<P>Loven foreslås sat i kraft den 1. januar 1990 og kundgøres i  \r\n\r\n Kunngerdabladid. </P>  \r\n\r\n<P>Bilag 1 </P>  \r\n\r\n<P>Lov nr. 51 af 1. april 1896 om Kundgørelse af Love og Anordninger på  \r\n\r\n Færøerne. Vi Christian den Niende, af Guds Nåde Konge til Danmark, de Venders  \r\n\r\n og Goters, Hertug til Slesvig, Holsten, Stormarn, Ditmarsken, Lauenborg og  \r\n\r\n Oldenborg, </P>  \r\n\r\n<P>Gøre vitterligt: Rigsdagen har vedtaget og Vi ved Vort Samtykke stadfæstet  \r\n\r\n følgende Lov: </P>  \r\n\r\n<P>§ 1 </P>  \r\n\r\n<P>Kundgørelse paa Færøerne af Love og kongelige og ministerielle  \r\n\r\n Anordninger, under hvilket Navn de end maatte udstedes (Anordninger, aabne  \r\n\r\n Breve, Bekendtgørelser, Kundgørelser, Plakater, Reglementer, Regulativer,  \r\n\r\n Instrukser, Vedtægter o.s.v.) skal herefter ikke ske ved Tinglæsning i  \r\n\r\n Syslerne, men derved, at den i den almindelige Lovtidende stedfundne  \r\n\r\n Offentliggørelse suppleres med en af Amtmanden foranstaltet Bekendtgørelse af  \r\n\r\n de paagældendes Loves og Anordningers Titel og Udstedelsesdag i den til  \r\n\r\n Optagelse af offentlige Bekendtgørelser paa Færøerne autoriserede Tidende.  \r\n\r\n</P>  \r\n\r\n<P>§ 2 </P>  \r\n\r\n<P>Ved det første ordinære Ting i Torshavn efter Kundgørelsen fremlægger  \r\n\r\n Sorenskriveren i Retten et Eksemplar af det Nummer af den nævnte Tidende,  \r\n\r\n hvori Kundgørelsen er sket, idet en Fortegnelse over de i samme bekendtgjorte  \r\n\r\n Love og Anordninger tilføres Justitsprotokollen. Det fremlagte Eksemplar af  \r\n\r\n Tidenden forsynes med Fremlæggelsespaategning og opbevares i Sorenskriveriets  \r\n\r\n Arkiv som et Bilag til Justitsprotokollen. </P>  \r\n\r\n<P>§ 3 </P>  \r\n\r\n<P>Den paagældende Lov eller Anordning træder, for saa vidt den ikke  \r\n\r\n indeholder nogen herfra afvigende Bestemmelse, i Kraft overalt paa Færøerne 4  \r\n\r\n Uger efter den Dag, da det Nummer af den ovennævnte Tidende, hvori den  \r\n\r\n bekendtgøres, er udkommet. </P>  \r\n\r\n<P>§ 4 </P>  \r\n\r\n<P>Kancelliplakat om Anordningens Publikation paa Færøerne af 23de Marts 1813  \r\n\r\n ophæves. </P>  \r\n\r\n<P>§ 5 </P>  \r\n\r\n<P>Denne Lov træder i Kraft den 1ste Januar 1897. </P>  \r\n\r\n<P>Hvorefter alle vedkommende sig have at rette. </P>  \r\n\r\n<P>Givet paa Amalienborg, den 1ste April 1986. </P>  \r\n\r\n<P>Christian R. </P>  \r\n\r\n<P>(L. S.) </P>  \r\n\r\n<P>J. Nellemann </P>  \r\n\r\n<P>Bilag 2 </P>  \r\n\r\n<P>Lagtingslov </P>  \r\n\r\n<P>om </P>  \r\n\r\n<P>offentlig kundgørelsestidende </P>  \r\n\r\n<P>I overensstemmelse med vedtagelse af Færøernes lagting stadfæster og  \r\n\r\n kundgør lagmanden følgende lagtingslov: </P>  \r\n\r\n<P>§ 1. Fra 1. oktober 1988 udgives ved landsstyrets foranstaltning et  \r\n\r\n offentlig kundgørelsestidende: &#187;Kunngerdabladid&#171;. </P>  \r\n\r\n<P>§ 2. I &#187;Kunngerdabladid&#171; indføres såvel alle lagtingslove som  \r\n\r\n kundgørelser, reglementer og andre offentlige forordninger udstedt af  \r\n\r\n landsstyret. </P>  \r\n\r\n<P>Stk. 2. I &#187;Kunngerdabladid&#171; kan også indføres: </P>  \r\n\r\n<P>a. Annoncer, meddelelser o.l. fra det offentlige. </P>  \r\n\r\n<P>b. Kundgørelser, reglementer og andre offentlige forordninger i det hele  \r\n\r\n taget fra andre offentlige institutioner end landsstyret, samt meddelelser  \r\n\r\n fra private i retsforhold. </P>  \r\n\r\n<P>§ 3. Fra 1. oktober 1988 er optagelsen i &#187;Kunngerdabladid&#171; den  \r\n\r\n eneste bindende kundgørelsesmåde for lagtingslove m.v., som nævnt i § 2, stk.  \r\n\r\n 1. Såfremt de i § 2, stk. 2 nævnte kundgørelser m.v. optages i  \r\n\r\n &#187;Kunngerdabladid&#171;, har optagelsen samme lovkraft som optagelse af  \r\n\r\n lagtingslove m.v., denne kundgørelsesmåde er dog ingen betingelse, med mindre  \r\n\r\n den er foreskrevet af vedkommende lagtingslov. </P>  \r\n\r\n<P>Stk. 2. Med mindre andet er foreskrevet i vedkommende lagtingslov m.v.,  \r\n\r\n træder denne i kraft ugedagen efter det nummer af  \r\n\r\n &#187;Kunngerdabladid&#171;, som denne er optaget i, er udkommet. </P>  \r\n\r\n<P>§ 4. &#187;Kunngerdabladid&#171; udkommer så ofte, som der er behov  \r\n\r\n herfor, dog mindst en gang om måneden. </P>  \r\n\r\n<P>Stk. 2. Hvert nummer skal angive udgivelsesdagen. </P>  \r\n\r\n<P>§ 5. Al øvrighed, sorenskriver, postvæsen og kommnalbestyrelser får  \r\n\r\n tilstillet eksemplar af &#187;Kunngerdabladid&#171; uden betaling. </P>  \r\n\r\n<P>§ 6. Landsstyret foreskriver nærmere regler for udgivelsen, udseende,  \r\n\r\n abonnement, annoncepriser o.l. Ligeledes udgiver landsstyret et  \r\n\r\n &#187;Kunngerdasavn&#171;, hvori optages de lagtingslove m.v. efter § 2, stk.  \r\n\r\n 2, og lovene m.v. efter § 7, kan endvidere optages i samlingen. </P>  \r\n\r\n<P>§ 7. Landsstyret bemyndiges til efter aftale med regeringen eller  \r\n\r\n rigsmyndighederne og andre myndigheder at optage i  \r\n\r\n &#187;Kunngerdabladid&#171; love, kundgørelser, meddelelser o.l. </P>  \r\n\r\n<P>Torshavn, 17. desember 1987 </P>  \r\n\r\n<P>Atli P. Dam </P>  \r\n\r\n<P>løgmadur </P>  \r\n\r\n<P>/ Vilhelm Johannesen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/01/1990"
        },
        {
            "displayName": "Accession",
            "displayValue": "198912K00024"
        },
        {
            "displayName": "Entydig dokumentidentifikation",
            "displayValue": "CL003588"
        },
        {
            "displayName": "Dato for førstegangsindlæggelse",
            "displayValue": "25/01/1990"
        },
        {
            "displayName": "Dato for indlæggelse",
            "displayValue": "25/01/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "24"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}