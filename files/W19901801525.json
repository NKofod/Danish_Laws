{
    "id": 36653,
    "title": "Rentefradrag - samlivsforhold.(* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18015 af 29/11/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Under et samlivsforhold havde manden optaget et banklån, hvor  \r\n\r\n samleversken var anført som solidarisk meddebitor. Ved samlivets ophævelse  \r\n\r\n blev ikke truffet aftale om fordeling af rentefradrag. </I> </P>  \r\n\r\n<P> <I>Selv om klageren havde betalt samtlige renter og samleversken ikke  \r\n\r\n fratrukket nogen del heraf, blev manden kun anset berettiget til fradrag for  \r\n\r\n 50% af renterne, idet samleversken var meddebitor for lånet, og der var ikke  \r\n\r\n angivet nogen anden fordeling af gældsforpligtelsen på lånedokumentet. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Rentefradrag - samlivsforhold.(* 1) </H1>  \r\n\r\n<P></P>  \r\n\r\n<P>A klagede for indkomstårene 1983-1986 inkl. over, at de stedlige  \r\n\r\n skattemyndigheder alene havde anset ham for berettiget til fradrag af 50% af  \r\n\r\n renteudgifterne på et banklån. </P>  \r\n\r\n<P>Det var oplyst, at klageren i 1983 havde stiftet et banklån, hvor hans  \r\n\r\n tidligere samleverske var anført som solidarisk meddebitor. Klageren og hans  \r\n\r\n tidligere samleverske havde ophævet deres samliv den 1. december 1986, hvor  \r\n\r\n parterne havde indgået en frivillig bodeling. Der var ikke her taget stilling  \r\n\r\n til spørgsmålet om fordeling af renteudgifterne vedrørende det omhandlede  \r\n\r\n banklån. </P>  \r\n\r\n<P>På et senere tidspunkt havde klagerens tidligere samleverske anmodet X  \r\n\r\n kommune om at få tilkendt fradrag for halvdelen af renteudgifterne vedrørende  \r\n\r\n banklånet, og dette havde kommunen indrømmet hende. </P>  \r\n\r\n<P>De stedlige skattemyndigheder havde begrundet ansættelsen for klageren  \r\n\r\n med, at han måtte anses for at hæfte solidarisk for lånet sammen med sin  \r\n\r\n tidligere samleverske, hvorfor han alene var berettiget til fradrag for  \r\n\r\n halvdelen af renteudgifterne. </P>  \r\n\r\n<P>Klagerens revisor anførte til støtte for godkendelse af det fulde  \r\n\r\n rentefradrag, at klagerens tidligere samleverske snarere måtte betragtes som  \r\n\r\n kautionist for lånet. Revisoren henviste til, at hun stod anført under et  \r\n\r\n afsnit i lånedokumentet med overskriften &#187;til sikkerhed for skadesløs  \r\n\r\n betaling&#171;. Endvidere fandt revisoren dette tilkendegivet fra bankens  \r\n\r\n side ved, at samtlige meddelelser vedrørende lånet alene var tilgået  \r\n\r\n klageren, og at klagerens tidligere samleverske ikke havde været nævnt i  \r\n\r\n forbindelse med disse meddelelser. Endelig havde klageren betalt afdragene,  \r\n\r\n og hans tidligere samleverske havde ikke under samlivet fratrukket nogen del  \r\n\r\n af renteudgifterne. </P>  \r\n\r\n<P>Da klagerens tidligere samleverske for de pågældende indkomstår var  \r\n\r\n meddebitor på lånet, og da ingen anden fordeling af gældsforpligtelsen var  \r\n\r\n anført på lånedokumentet, var det med rette, at klageren alene var anset for  \r\n\r\n berettiget til fradrag i indkomsten for halvdelen af renterne. </P>  \r\n\r\n<P>De påklagede ansættelser blev herefter stadfæstet. </P>  \r\n\r\n<P>LV 1989, F 3.1.3. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i t&s nyt 1991, nr. 2, side 86."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901801525"
        },
        {
            "displayName": "Entydig dokumentidentifikation",
            "displayValue": "CA004588"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18015"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "29/11/1990"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1990-4-322."
        },
        {
            "displayName": "Stikord",
            "displayValue": "RENTEFRADRAG"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}