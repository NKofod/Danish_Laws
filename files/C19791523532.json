{
    "id": 47001,
    "title": "Meddelelse fra sundhedsstyrelsen vedrørende farvestoffer i lægemidler. ",
    "documentTypeId": "720",
    "isSagsforlobPeriodValid": false,
    "shortName": "MED nr 15235 af 24/04/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse fra sundhedsstyrelsen vedrørende  \r\n\r\n farvestoffer i lægemidler. </H1>  \r\n\r\n<P></P>  \r\n\r\n<BR>  \r\n\r\n<P>Mange lægemidler på det danske marked indeholder farvestoffer. </P>  \r\n\r\n<P>Der rejses ret ofte kritik af, at det fra myndighedernes side overhovedet  \r\n\r\n tillades, at lægemidler (og levnedsmidler m.v.) tilsættes farvestoffer. </P>  \r\n\r\n<P>Efter sundhedsstyrelsens opfattelse er det dog i flere sammenhænge en  \r\n\r\n fordel, at der er muligheder for at farve lægemidler, omend der selvsagt må  \r\n\r\n anvendes stoffer, der er uskadelige. </P>  \r\n\r\n<P>Når forskellige lægemidler har forskelligt udseende (farve, tabletform  \r\n\r\n o.lign.), vil det for patienter, der skal indtage flere lægemidler på en gang  \r\n\r\n være lettere at kende forskel, så medicineringsfejl kan undgås. I  \r\n\r\n lægemiddelproduktionen er det også en sikkerhedsmæssig fordel med  \r\n\r\n farveforskelle mellem præparaterne. </P>  \r\n\r\n<P>Til farvning af lægemidler er det her i landet kun tilladt at benytte de  \r\n\r\n farvestoffer, der fremgår af et EF-direktiv herom (direktiv 78/25 af 12.  \r\n\r\n december 1977). </P>  \r\n\r\n<P>De pågældende stoffer svarer til dem, der er anført i EF-reglerne  \r\n\r\n vedrørende farvestoffer, som må anvendes i levnedsmidler. De anses alle for  \r\n\r\n at være uskadelige og er til stadighed under observation af toksikologisk  \r\n\r\n ekspertise. </P>  \r\n\r\n<P>De relevante oplysninger om et lægemiddels indhold af farvestoffer vil  \r\n\r\n normalt kunne fås på apoteket, men en del lægemiddelfremstillere foretager  \r\n\r\n for tiden ændringer i en række lægemidlers udseende derved, at et eller flere  \r\n\r\n farvestoffer tages ud. Sundhedsstyrelsen imødekommer ønsker herom, når det  \r\n\r\n kan dokumenteres, at lægemidlernes egenskaber iøvrigt ikke ændres. </P>  \r\n\r\n<P>Sundhedsstyrelsen har fra tid til anden besvaret forespørgelser om,  \r\n\r\n hvorvidt bestemte lægemidler indeholder bestemte farvestoffer. Derimod har  \r\n\r\n det hidtil været vanskeligere for sundhedsstyrelsen at besvare forespørgelser  \r\n\r\n om f.eks., hvilke lægemidler der indeholder et bestemt farvestof. </P>  \r\n\r\n<P>Imidlertid er sundhedsstyrelsens oplysninger om lægemidlers  \r\n\r\n indholdsstoffer nu overført til EDB, hvilket gør det muligt at få oplysninger  \r\n\r\n også om farvestoffer fremskaffet hurtigt. </P>  \r\n\r\n<P>Hensigten med denne meddelelse er derfor at gøre opmærksom på, at mange  \r\n\r\n lægemidler i øjeblikket skifter udseende, og at sundhedsstyrelsen er  \r\n\r\n indstillet på at besvare forespørgelser fra interesserede om forekomst af  \r\n\r\n farvestoffer i lægemidler. </P>  \r\n\r\n<P>Skriftlig henvendelse kan ske til sundhedsstyrelsens farmaceutiske  \r\n\r\n laboratorium, Frederikssundsvej 378, 2700 Brønshøj. </P>  \r\n\r\n<P>Søren K. Sørensen </P>  \r\n\r\n<P>/Jens Overø </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "C19791523532"
        },
        {
            "displayName": "Entydig dokumentidentifikation",
            "displayValue": "CM005770"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "14/12/2005"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15235"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "24/04/1979"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}