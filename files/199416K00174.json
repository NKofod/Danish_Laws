{
    "id": 105628,
    "title": "1994 BRL 174   BERETNING OVER FORSLAG TIL LOV OM ÆNDRING AF LOV OM BESKYTTELSE AF   HAVMILJØET (FRAKENDELSE AF RETTEN TIL AT FØRE SKIB) (AF TOMMY DINESEN (SF)   M.FL.)    NR L 174 1994-95, 1. SAMLING ",
    "documentTypeId": "440",
    "isSagsforlobPeriodValid": false,
    "shortName": "1994/1 BRL 174",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BRL 174 </P>  \r\n\r\n<P></P>  \r\n\r\n<P>Beretning over Forslag til lov om ændring af lov om beskyttelse af  \r\n\r\n havmiljøet (Frakendelse af retten til at føre skib) (Af Tommy Dinesen (SF)  \r\n\r\n m.fl.) <BR>  \r\n\r\n Nr L 174 1994-95, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19950927 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til miljø- og energiministeren, som denne har </P>  \r\n\r\n<P>besvaret skriftligt. Nogle af udvalgets spørgsmål til miljø- og </P>  \r\n\r\n<P>energiministeren og dennes svar herpå er optrykt som bilag til </P>  \r\n\r\n<P>beretningen. </P>  \r\n\r\n<P>Miljø- og energiministeren har over for udvalget understreget, at  \r\n\r\n regeringen finder den ulovlige udledning af olie og kemikalier i havet, som  \r\n\r\n blandt andet sker for økonomisk vindings skyld, helt uacceptabel. Regeringen  \r\n\r\n arbejder derfor på blandt andet i internationale fora som Nordsøkonferencen  \r\n\r\n at stramme reguleringen og håndhævelsen på området, så den nævnte forurening  \r\n\r\n reduceres. </P>  \r\n\r\n<P>Miljø- og energiministeren har blandt andet med baggrund i lovforslaget  \r\n\r\n tilkendegivet, at der er behov for initiativer, som kan styrke håndhævelsen.  \r\n\r\n Regeringen er derfor som udgangspunkt positiv over for intentionerne i det  \r\n\r\n fremsatte lovforslag om frakendelse af retten til at føre skib, der sigter  \r\n\r\n mod en skærpelse af havmiljølovens sanktionsbestemmelser. </P>  \r\n\r\n<P>Lovforslaget bør imidlertid efter regeringens opfattelse indgå i arbejdet  \r\n\r\n med at gennemføre beslutningen om at oprette en eksklusiv økonomisk zone  \r\n\r\n rundt om Danmark. Den ændring af havmiljøloven, som påtænkes i denne  \r\n\r\n sammenhæng, sigter mod generelt at styrke håndhævelsen af reglerne og  \r\n\r\n overvågningsindsatsen. Skærpede sanktionsbestemmelser kommer hermed til at  \r\n\r\n indgå i en række af forskellige initiativer, der er rettet mod en bedre  \r\n\r\n beskyttelse af havmiljøet. Sanktionsbestemmelserne vil i kraft af  \r\n\r\n sammenkædningen med indførelsen af den eksklusive økonomiske zone (200 sømil)  \r\n\r\n få en langt større effekt, end hvis de blot var knyttet til den gældende  \r\n\r\n 3-sømile-grænse. </P>  \r\n\r\n<P>Der arbejdes på, at den samlede lovpakke i forbindelse med oprettelsen af  \r\n\r\n en eksklusiv økonomisk zone og herunder forslag til lov om ændring af lov om  \r\n\r\n beskyttelse af havmiljøet vil kunne fremlægges for Folketinget i  \r\n\r\n folketingsåret 1995-96. Miljø- og energiministeren ser derfor frem til en  \r\n\r\n bred debat om håndhævelse og overvågning på havet og herunder også om  \r\n\r\n skærpede sanktionsbestemmelser. </P>  \r\n\r\n<P>Miljø- og energiministeren har endelig oplyst, at den nuværende  \r\n\r\n flyovervågning er etableret som en præventiv foranstaltning, og at den  \r\n\r\n fremtidige overvågningsindsats er ved at blive vurderet, herunder om antallet  \r\n\r\n af flytimer skal udvides. Det indgår endvidere i vurderingen, hvorledes der  \r\n\r\n kan ske en tættere koordination med forsvarets farvandsovervågning, ligesom  \r\n\r\n der trækkes på udenlandske erfaringer. </P>  \r\n\r\n<P>Herefter udtaler et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres og Enhedslistens medlemmer af udvalget),  \r\n\r\n at man kan tiltræde miljø- og energiministerens tilkendegivelser. </P>  \r\n\r\n<P>Et <I>mindretal</I> (Venstres, Det Konservative Folkepartis og  \r\n\r\n Fremskridtspartiets medlemmer af udvalget) er enig i hovedsigtet i miljø- og  \r\n\r\n energiministerens tilkendegivelser, men ønsker at se de endelige svar på  \r\n\r\n udvalgets spørgsmål nr. 11 og 12, før man tager endelig stilling i sagen.  \r\n\r\n</P>  \r\n\r\n<P>P.u.v </P>  \r\n\r\n<P>Steen Gade </P>  \r\n\r\n<P>formand </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til miljø- og energiministeren og dennes svar  \r\n\r\n herpå </P>  \r\n\r\n<P> <I>Spørgsmål 11:</I>  </P>  \r\n\r\n<P>Ministeren bedes redegøre for, om lovforslagets regel om frakendelse af  \r\n\r\n retten til at føre skib vil kunne anvendes over for henholdsvis en dansk og  \r\n\r\n en ikkedansk skibsfører, der fører henholdsvis dansk og ikkedansk registreret  \r\n\r\n skib, henholdsvis inden for og uden for 3-sømile-grænsen. De samme  \r\n\r\n oplysninger ønskes i forhold til en eksklusiv økonomisk zone på 200 sømil.  \r\n\r\n</P>  \r\n\r\n<P> <I>Spørgsmål 12:</I>  </P>  \r\n\r\n<P>Vil en frakendelse af førerretten ved en dansk domstol have virkning for  \r\n\r\n ikkedanskere, når de er uden for dansk område, eller kan hjemstaten blot  \r\n\r\n tilbagegive retten - eventuelt således at den pågældende på ny kan føre skib  \r\n\r\n i dansk farvand? </P>  \r\n\r\n<P> <I>Svar:</I>  </P>  \r\n\r\n<P>Da de stillede spørgsmål vedrører strafferetlige problemer, er  \r\n\r\n Justitsministeriet blevet anmodet om at bidrage til besvarelsen. </P>  \r\n\r\n<P>Det er desværre derfor ikke muligt at komme med et fyldestgørende svar  \r\n\r\n inden for den korte frist, der har været til at besvare spørgsmålene. </P>  \r\n\r\n<P>Jeg vil vende tilbage over for udvalget, når Justitsministeriets udtalelse  \r\n\r\n foreligger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/10/1995"
        },
        {
            "displayName": "Accession",
            "displayValue": "199416K00174"
        },
        {
            "displayName": "Entydig dokumentidentifikation",
            "displayValue": "CL000563"
        },
        {
            "displayName": "Dato for førstegangsindlæggelse",
            "displayValue": "10/10/1995"
        },
        {
            "displayName": "Dato for indlæggelse",
            "displayValue": "10/10/1995"
        },
        {
            "displayName": "Dokumenttype",
            "displayValue": "Beretning over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "174"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}