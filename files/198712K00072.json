{
    "id": 113210,
    "title": "1987 LSF 72   FORSLAG TIL LOV OM KRIGSMATERIEL M.V. ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 72",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 72 </P>  \r\n\r\n<P></P>  \r\n\r\n<P>Forslag til Lov om krigsmateriel m.v. </P>  \r\n\r\n<P></P>  \r\n\r\n<P>Fremsat af justitsministeren (Ninn-Hansen) </P>  \r\n\r\n<P></P>  \r\n\r\n<P>den 11. november 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Lovens regler om krigsmateriel finder anvendelse på: </P>  \r\n\r\n<P>1) Materiel, som er konstrueret til militær anvendelse, og som ikke </P>  \r\n\r\n<P>finder civil anvendelse. </P>  \r\n\r\n<P>2) Skydevåben, bortset fra våben der er specielt konstrueret til </P>  \r\n\r\n<P>jagtbrug, sportsbrug eller lign. </P>  \r\n\r\n<P>3) Ammunition, som kan anvendes til militære formål. </P>  \r\n\r\n<P>4) Krudt og sprængstoffer. </P>  \r\n\r\n<P>5) Komponenter og dele, som er konstureret til at anvendes i </P>  \r\n\r\n<P>materiel m.v., som nævnt ovenfor, og som ikke finder civil </P>  \r\n\r\n<P>anvendelse. </P>  \r\n\r\n<P>Stk. 2. Virksomheder, som staten ejer, er ikke omfattet af loven. </P>  \r\n\r\n<P>§ 2. Krigsmateriel må kun tilvirkes, hvis justitsministeren giver </P>  \r\n\r\n<P>tilladelse dertil. Justitsministeren fastsætter de nærmere vilkår </P>  \r\n\r\n<P>for tilladelsen. </P>  \r\n\r\n<P>Stk. 2. Tilladelse kan kun gives til virksomheder, der opfylder </P>  \r\n\r\n<P>betingelserne i §§ 4-6. </P>  \r\n\r\n<P>Stk. 3. Justitsministeren kan fastsætte regler om form og indhold </P>  \r\n\r\n<P>for ansøgninger om tilladelse. </P>  \r\n\r\n<P>§ 3. En tilladelse efter § 2, stk. 1, kan tilbagekaldes, når særlige </P>  \r\n\r\n<P>forhold taler derfor. </P>  \r\n\r\n<P>§ 4. Krigsmateriel må tilvirkes i personligt drevne virksomheder, </P>  \r\n\r\n<P>hvis indehaveren er dansk statsborger. Aktieselskaber, </P>  \r\n\r\n<P>anpartsselskaber, andelsselskaber eller lignende, som tilvirker </P>  \r\n\r\n<P>krigsmateriel, skal have hjemsted i Danmark. </P>  \r\n\r\n<P>§ 5. Bestyrelsesmedlemmer, direktører og prokurister i virksomheder, </P>  \r\n\r\n<P>som tilvirker krigsmateriel, skal være danske statsborgere. </P>  \r\n\r\n<P>§ 6. Selskabskapitalen i en virksomhed, som tilvirker krigsmateriel, </P>  \r\n\r\n<P>skal være dansk ejet. </P>  \r\n\r\n<P>Stk. 2. Aktierne i et selskab som tilvirker krigsmateriel, skal </P>  \r\n\r\n<P>udstedes på navn. </P>  \r\n\r\n<P>§ 7. Virksomheder, som tilvirker krigsmateriel, må kun optage </P>  \r\n\r\n<P>udenlandske lån eller lån med udenlandsk garanti med samtykke fra </P>  \r\n\r\n<P>justitsministeren. </P>  \r\n\r\n<P>§ 8. Justitsministeren afgiver hvert år til det udenrigspolitiske </P>  \r\n\r\n<P>nævn en beretning om antallet af tilladelser til tilvirkning af </P>  \r\n\r\n<P>krigsmateriel, samt om hvilke former for krigsmateriel, </P>  \r\n\r\n<P>tilladelserne omfatter. </P>  \r\n\r\n<P>§ 9. Justitsministeren kan fastsætte regler om salg af </P>  \r\n\r\n<P>krigsmateriel, herunder om at salg kun må ske med ministerens </P>  \r\n\r\n<P>tilladelse. </P>  \r\n\r\n<P>§ 10. Virksomheder, som tilvirker krigsmateriel, er underkastet </P>  \r\n\r\n<P>tilsyn af Statens Våbenkontrol. </P>  \r\n\r\n<P>Stk. 2. Statens Våbenkontrol består af 5 medlemmer. </P>  \r\n\r\n<P>Justitsministeren udnævner våbenkontrollens formand, </P>  \r\n\r\n<P>forsvarsministeren udnævner 2 medlemmer og industriministeren og </P>  \r\n\r\n<P>økonomiministeren udnævner hver 1 medlem. </P>  \r\n\r\n<P>Stk. 3. Justitsministeren kan fastsætte en forretningsorden for </P>  \r\n\r\n<P>våbenkontrollen. </P>  \r\n\r\n<P>§ 11. Virksomheder, som tilvirker krigsmateriel, skal efter </P>  \r\n\r\n<P>anmodning give Statens Våbenkontrol enhver oplysning om </P>  \r\n\r\n<P>virksomheden og dens prokuktion, herunder om økonomiske og </P>  \r\n\r\n<P>regnskabsmæssige forhold. Våbenkontrollen har adgang til </P>  \r\n\r\n<P>forretningsbøger af enhver art, aktiebøger, regnskabsbilag, </P>  \r\n\r\n<P>kontrakter og andet materiale, som efter våbenkontrollens skøn er </P>  \r\n\r\n<P>nødvendigt for våbenkontrollen. </P>  \r\n\r\n<P>Stk. 2. Virksomheden skal senest 3 måneder efter regnskabsårets </P>  \r\n\r\n<P>slutning indsende årsregnskab til våbenkontrollen. </P>  \r\n\r\n<P>§ 12. Statens Våbenkontrol eller de personer, som våbenkontrollen </P>  \r\n\r\n<P>bemyndiger dertil, har til enhver tid uden retskendelse og mod </P>  \r\n\r\n<P>behørig legitimation adgang til virksomheder, der tilvirker </P>  \r\n\r\n<P>krigsmateriel, med henblik på at tilvejebringe oplysninger til </P>  \r\n\r\n<P>brug for våbenkontrollens virksomhed. </P>  \r\n\r\n<P>Stk. 2. Ansatte i virksomheden og dens indehaver skal efter </P>  \r\n\r\n<P>våbenkontrollens bestemmelser yde våbenkontrollen vejledning og </P>  \r\n\r\n<P>hjælp under tilsyn efter stk. 1. </P>  \r\n\r\n<P>§ 13. Justitsministeren fastsætter regler om, at virksomheder, som </P>  \r\n\r\n<P>har tilladelse til tilvirkning af krigsmateriel, skal betale en </P>  \r\n\r\n<P>årlig afgift til dækning af omkostningerne ved tilsynet. </P>  \r\n\r\n<P>§ 14. Justitsministeren kan tillade, at en virksomhed, som </P>  \r\n\r\n<P>tilvirker krigsmateriel, er undtaget fra bestemmelserne i §§ 2-8, </P>  \r\n\r\n<P>hvis den </P>  \r\n\r\n<P>1) kun i ringe omfang fremstiller krigsmateriel, </P>  \r\n\r\n<P>2) udelukkende fremstiller sprængstoffer eller krudt, eller </P>  \r\n\r\n<P>3) udelukkende beskæftiger sig med underordnede delprocesser i </P>  \r\n\r\n<P>tilvirkningen. </P>  \r\n\r\n<P>Stk. 2. En tilladelse efter stk. 1 kan tilbagekaldes, hvis særlige </P>  \r\n\r\n<P>forhold taler derfor. </P>  \r\n\r\n<P>§ 15. Den, som nægter at medvirke til udvikling og produktion af </P>  \r\n\r\n<P>krigsmateriel, fortaber ikke herved retten til dagpenge efter lov </P>  \r\n\r\n<P>om arbejdsformidling og arbejdsløshedsforsikring m.v. Den </P>  \r\n\r\n<P>pågældende fortaber heller ikke retten til ydelser efter lov om </P>  \r\n\r\n<P>social bistand. </P>  \r\n\r\n<P>Stk. 2. Arbejdsministeren kan fastsætte nærmere regler om anvendelse </P>  \r\n\r\n<P>af reglen i stk. 1, 1. pkt. Der kan herunder fastsættes regler om </P>  \r\n\r\n<P>tavshedspligt om virksomhedens tilvirkning af krigsmateriel. </P>  \r\n\r\n<P>Stk. 3. Fastsættes der efter stk.2 regler om tavshedspligt, finder </P>  \r\n\r\n<P>straffelovens § 152 og §§ 152 c-152 e tilsvarende anvendelse på </P>  \r\n\r\n<P>overtrædelse af sådanne regler. </P>  \r\n\r\n<P>§ 16. Med bøde eller hæfte straffes den, der </P>  \r\n\r\n<P>1) overtræder § 2, stk. 1, § 7, § 12, stk. 2, </P>  \r\n\r\n<P>2) tilsidesætter vilkår for en tilladelse, eller </P>  \r\n\r\n<P>3) undlader efter anmodning at give oplysninger m.v. til Statens </P>  \r\n\r\n<P>Våbenkontrol. </P>  \r\n\r\n<P>Stk. 2. Straffen kan under skærpende omstændigheder stige til </P>  \r\n\r\n<P>fængsel i indtil 1 år. </P>  \r\n\r\n<P>Stk. 3. I forskrifter, der udstedes efter loven, kan der fastsættes </P>  \r\n\r\n<P>straf af bøde for overtrædelse af bestemmelser i forskrifterne. </P>  \r\n\r\n<P>Stk. 4. Er overtrædelsen begået af et aktieselskab, andelsselskab, </P>  \r\n\r\n<P>anpartsselskab eller lignende, kan der pålægges selskabet som </P>  \r\n\r\n<P>sådant bødeansvar. </P>  \r\n\r\n<P>§ 17. I våbenloven, jf. lovbekendtgørelse nr. 529 af 11. december </P>  \r\n\r\n<P>1985, foretages følgende ændringer: </P>  \r\n\r\n<P>1. § 6, stk. 1, nr. 3, affattes således: </P>  \r\n\r\n<P>&#187;3. Krigsmateriel omfattet af lov om krigsmateriel m.v.&#171; </P>  \r\n\r\n<P>2. I § 6 indsættes efter stk. 1, som nyt stykke: </P>  \r\n\r\n<P>&#187;Stk. 2. Krigsmateriel må kun eksporteres til lande, om hvilke der  \r\n\r\n</P>  \r\n\r\n<P>ingen anledning er til at antage, at de vil anvende våbnene i </P>  \r\n\r\n<P>strid med FN-pagten eller til intern undertrykkelse.&#171; </P>  \r\n\r\n<P>Stk. 2. bliver herefter stk. 3. </P>  \r\n\r\n<P>§ 18. Loven træder i kraft den 1. april 1988. </P>  \r\n\r\n<P>Stk. 2. Lov om kontrol med tilvirkning af krigsmateriel m.m., jf. </P>  \r\n\r\n<P>lovbekendtgørelse nr. 626 af 15. september 1986, ophæves. </P>  \r\n\r\n<P>Stk. 3. Tilladelser til tilvirkning af krigsmateriel, som er </P>  \r\n\r\n<P>meddelt, bortfalder ikke ved lovens ikrafttræden. </P>  \r\n\r\n<P>§ 19. Loven gælder ikke for Færøerne og Grønland. Loven kan ved </P>  \r\n\r\n<P>kongelig anordning sættes i kraft for Færøerne eller Grønland med </P>  \r\n\r\n<P>de afvigelser, som landsdelenes særlige forhold tilsiger. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger. </P>  \r\n\r\n<P>1. Ved folketingsbeslutning af 19. maj 1987 om produktion og eksport </P>  \r\n\r\n<P>af krigsmateriel blev regeringen opfordret til at fremsætte </P>  \r\n\r\n<P>forslag til revision af lov om kontrol med tilvirkning af </P>  \r\n\r\n<P>krigsmateriel m.m., jf. lovbekendtgørelse nr. 626 af 15. </P>  \r\n\r\n<P>september 1986. Beslutningsforslaget indeholdt de nærmere </P>  \r\n\r\n<P>retningslinier for lovforslaget og for en ændring af våbenlovens </P>  \r\n\r\n<P>§ 6 om eksport af våben og krigsmateriel, jf. lovbekendtgørelse </P>  \r\n\r\n<P>nr. 529 af 11. december 1985. Forslaget til folketingsbeslutning </P>  \r\n\r\n<P>er fremsat den 22. januar 1987, Folketingstidende 1986/87, </P>  \r\n\r\n<P>Folketingets forhandlinger, sp. 5859, 1. behandlingen er gengivet </P>  \r\n\r\n<P>i Folketingstidende 1986/87, a.st., sp. 7810 ff. Retsudvalget </P>  \r\n\r\n<P>afgav betænkning over forslaget den 14. maj 1987 (B 99 blad nr. </P>  \r\n\r\n<P>909). 2. behandlingen er gengivet a.st. sp. 11875 ff. </P>  \r\n\r\n<P>2. Ved lovforslagets udarbejdelse er udgangspunktet taget i den </P>  \r\n\r\n<P>gældende lov, idet de forslag, der er nævnt i </P>  \r\n\r\n<P>folketingsbeslutningen, er indarbejdet . Endvidere er der </P>  \r\n\r\n<P>foretaget forskellige ændringer i den gældende lovgivning på </P>  \r\n\r\n<P>mindre væsentlige punkter. Disse ændringer er der redegjort for i </P>  \r\n\r\n<P>bemærkningerne til de enkelte bestemmelser. Endelig har der </P>  \r\n\r\n<P>fundet en vis modernisering sted af lovteksten. </P>  \r\n\r\n<P>Den gældende lov, jf. lovbekendtgørelse nr. 626 af 15. september </P>  \r\n\r\n<P>1986, er optaget som bilag til bemærkningerne. </P>  \r\n\r\n<P>3. Efter folketingsbeslutningen skal der indføres en tidsvarende </P>  \r\n\r\n<P>definition i loven af, hvad der forstås ved krigsmateriel. </P>  \r\n\r\n<P>Lovforslaget indeholder i overensstemmelse hermed i § 1 en </P>  \r\n\r\n<P>afgrænsning af begrebet krigsmateriel. Dette begreb er efter de </P>  \r\n\r\n<P>gældende regler fastlagt ved anordning nr. 238 af 16. juli 1937 </P>  \r\n\r\n<P>om, hvad der forstås ved krigsmateriel. Anordningen omfatter de </P>  \r\n\r\n<P>typer af krigsmateriel man kendte i 1937 og nogle dele hertil. </P>  \r\n\r\n<P>Krigsmateriel af nyere dato, samt visse dele til sådant </P>  \r\n\r\n<P>krigsmateriel, er i et vist omfang i praksis anset for omfattet </P>  \r\n\r\n<P>af krigsmaterielbegrebet. Afgørende for om dele til krigsmateriel </P>  \r\n\r\n<P>i praksis er blevet anset for omfattet af lovens bestemmelser, </P>  \r\n\r\n<P>har været, om delene udelukkende har fundet anvendelse til </P>  \r\n\r\n<P>militær brug eller om de tillige har en civil anvendelse. </P>  \r\n\r\n<P>Lovforslaget betyder på dette punkt, at spørgsmålet om, hvad der </P>  \r\n\r\n<P>omfattes af loven, bestemmes efter nogle genereller kriterier. </P>  \r\n\r\n<P>4. Efter lovforslagets § 2 fastholdes kravet om, at krigsmateriel </P>  \r\n\r\n<P>kun må fremstilles med tilladelse fra justitsministeren, ligesom </P>  \r\n\r\n<P>tilladelse fortsat kun meddeles til personer, der har dansk </P>  \r\n\r\n<P>indfødsret eller til selskaber, som har hjemsted her i landet, </P>  \r\n\r\n<P>jf. § 4. Kravet om, at direktører, prokurister og </P>  \r\n\r\n<P>bestyrelsesmedlemmer skal være danske statsborgere, fastholdes </P>  \r\n\r\n<P>også, jf. § 5. </P>  \r\n\r\n<P>Efter den gældende lov kan tilladelse kun gives til virksomheder der </P>  \r\n\r\n<P>er 100 pct. dansk ejet. Gennemførelsen i sin tid af denne regel, </P>  \r\n\r\n<P>skal ses i sammenhæng med den særlige situation i 1937, hvor man </P>  \r\n\r\n<P>lagde afgørende vægt på at hindre tysk indflydelse på dansk </P>  \r\n\r\n<P>krigsmaterielproduktion. Dertil kom, at kravet ikke havde </P>  \r\n\r\n<P>synderlig betydning for dansk industri, der, så vidt vides, ikke </P>  \r\n\r\n<P>på daværende tidspunkt indgik i internationalt samarbejde om </P>  \r\n\r\n<P>produktion af krigsmateriel. </P>  \r\n\r\n<P>Bestemmelsen om, at hele kapitalen skal være på danske hænder, har </P>  \r\n\r\n<P>ikke betydning for danske myndigheders muligheder for at sikre, </P>  \r\n\r\n<P>at danske interesser varetages i forbindelse med produktionen. </P>  \r\n\r\n<P>Sikringen heraf må ske gennem reglerne om kontrol med </P>  \r\n\r\n<P>virksomhedernes produktion og reglerne om eksport af </P>  \r\n\r\n<P>krigsmateriel. Det stigende internationale samarbejde navnlig i </P>  \r\n\r\n<P>såvel Nato-regi som blandt de europæiske Nato-lande om udvikling </P>  \r\n\r\n<P>og produktion af krigsmateriel kunne endvidere tale for at åbne </P>  \r\n\r\n<P>mulighed for, at udenlandsk kapital - i hvert fald i begrænset </P>  \r\n\r\n<P>omfang - kan indgå som ansvarlig kapital i danske virksomheder, </P>  \r\n\r\n<P>der har produktionstilladelse. Ved lovforslagets udarbejdelse er </P>  \r\n\r\n<P>det dog - under hensyn til, at spørgsmålet ikke er omtalt i </P>  \r\n\r\n<P>folketingsbeslutningen - fundet rigtigst, at opretholde den </P>  \r\n\r\n<P>gældende retstilstand på dette punkt, jf. § 6. </P>  \r\n\r\n<P>I overensstemmelse med folketingsbeslutningen er der i § 15 </P>  \r\n\r\n<P>indarbejdet en bestemmelse om, at den, der nægter at medvirke til </P>  \r\n\r\n<P>udvikling og produktion af krigsmateriel ikke derved fortaber </P>  \r\n\r\n<P>retten til arbejdsløshedsdagpenge eller sociale ydelser. </P>  \r\n\r\n<P>Bestemmelsen er udformet i samarbejde med Arbejdsministeriet og </P>  \r\n\r\n<P>Socialministeriet. </P>  \r\n\r\n<P>Endvidere er der i § 8 indarbejdet en bestemmelse om, at </P>  \r\n\r\n<P>justitsministeren hvert år afgiver en beretning til det </P>  \r\n\r\n<P>udenrigspolitiske nævn om omfanget og arten af tilladelser til at </P>  \r\n\r\n<P>producere krigsmateriel. </P>  \r\n\r\n<P>5. Forslaget indeholder endelig i § 17 en ændring af våbenlovens § 6 </P>  \r\n\r\n<P>om eksport af våben og krigsmateriel. Affattelsen er i </P>  \r\n\r\n<P>overensstemmelse med beslutningsforslaget. </P>  \r\n\r\n<P>Som nævnt i Udenrigsministeriets skrivelse af 14. maj 1987, som </P>  \r\n\r\n<P>Justitsministeriet sendte til retsudvalget den 19. maj 1987 i </P>  \r\n\r\n<P>forbindelse med beslutningsforslagets behandling i Folketinget, </P>  \r\n\r\n<P>medfører formuleringen en vis lempelse i forhold til den gældende </P>  \r\n\r\n<P>danske våbeneksportpolitik. Udenrigsministeriet udtalte i den </P>  \r\n\r\n<P>nævnte skrivelse b.la.: </P>  \r\n\r\n<P>&#187;Der er dog i det mindste eet punkt, på hvilket ændringsforslagets  \r\n\r\n</P>  \r\n\r\n<P>formulering i henhold til bogstaven i virkeligheden er mere </P>  \r\n\r\n<P>lempelig end den hidtidige politik. FN-pagtens artikel 51 </P>  \r\n\r\n<P>anerkender udtrykkeligt medlemmernes ret til individuelt eller </P>  \r\n\r\n<P>kollektivt selvforsvar i tilfælde af et væbnet angreb. </P>  \r\n\r\n<P>Ændringsforslaget åbner således i princippet adgang til at </P>  \r\n\r\n<P>meddele eksporttilladelse til lande, der er involveret i </P>  \r\n\r\n<P>krigshandlinger, såfremt disse er et resultat af væbnet angreb på </P>  \r\n\r\n<P>det pågældende land. </P>  \r\n\r\n<P>Ifølge gældende praksis er forekomsten af krigshandlinger i sig selv </P>  \r\n\r\n<P>tilstrækkelig grund til, at eksporttilladelse nægtes, uanset om </P>  \r\n\r\n<P>der er tale om en &#187;aggressornation&#171; eller legitimt selvforsvar i  \r\n\r\n</P>  \r\n\r\n<P>FN-pagtens forstand. Det bør i denne forbindelse tilføjes, at </P>  \r\n\r\n<P>krigsførende lande ofte påberåber sig FN-pagtens artikel 51, selv </P>  \r\n\r\n<P>hvor berettigelsen heraf er tvivlsom, eller der er tale om </P>  \r\n\r\n<P>åbenbart misbrug. </P>  \r\n\r\n<P>Man kan endvidere forestille sig, at et land, hvis styre på ingen </P>  \r\n\r\n<P>måde kan forventes at ville gribe til &#187;intern undertrykkelse&#171;,  \r\n\r\n</P>  \r\n\r\n<P>befinder sig i en region, hvor forholdene i almindelighed er </P>  \r\n\r\n<P>ustabile, uden at der nødvendigvis er tale om en krigslignende </P>  \r\n\r\n<P>tilstand. Der kan eksempelvis forekomme grænseincidenter eller </P>  \r\n\r\n<P>flygtningeproblemer. Endvidere kan man forestille sig interne </P>  \r\n\r\n<P>stabilitetsproblemer - strejker, trusler om revolution - uden at </P>  \r\n\r\n<P>der er tale om borgerkrig eller undertrykkelse. </P>  \r\n\r\n<P>Ligeledes i disse tilfælde ville en bogstavelig fortolkning af </P>  \r\n\r\n<P>ændringsforslaget ikke stille sig hindrende i vejen for </P>  \r\n\r\n<P>meddelelse af eksporttilladelse, modsat den sandsynlige negative </P>  \r\n\r\n<P>afgørelse ifølge gældende praksis. </P>  \r\n\r\n<P>Alt i alt forekommer den gældende våbeneksportpolitiske praksis </P>  \r\n\r\n<P>fuldt ud at tilgodese de samme hensyn som ændringsforslaget, som </P>  \r\n\r\n<P>tilmed i forhold til den førte politik repræsenterer en </P>  \r\n\r\n<P>principielt vidtrækkende lempelse med nærliggende risiko for </P>  \r\n\r\n<P>misbrug.' </P>  \r\n\r\n<P>6. Lovforslaget er samtidig med fremsættelsen sendt til udtalelse </P>  \r\n\r\n<P>hos Arbejdsministeriet, Forsvarsministeriet, Industriministeriet, </P>  \r\n\r\n<P>Socialministeriet, Statsministeriet, Udenrigsministeriet og </P>  \r\n\r\n<P>Industrirådet. </P>  \r\n\r\n<P>7. Lovforslaget forventes ikke at få administrative eller økonomiske </P>  \r\n\r\n<P>konsekenser af betydning for det offentlige. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1, stk. 1. </P>  \r\n\r\n<P>Bestemmelsen fastslår, hvad der skal forstås ved krigsmateriel. </P>  \r\n\r\n<P>Som nævnt i de almindelige bemærkninger indeholder den gældende lov </P>  \r\n\r\n<P>ikke nogen afgrænsning af, hvad der skal forstås ved </P>  \r\n\r\n<P>krigsmateriel. Det er fastlagt i en kongelig anordning fra 1937. </P>  \r\n\r\n<P>Denne anordning omfatter stort set de typer af krigsmateriel, som </P>  \r\n\r\n<P>man kendte i 1937, og visse dele hertil. </P>  \r\n\r\n<P>I praksis har man ved en udvidende fortolkning af anordningen i et </P>  \r\n\r\n<P>vist omfang inddraget genstande, der ikke er nævnt i anordningen, </P>  \r\n\r\n<P>under den gældende lov. Det drejer sig navnlig om genstande, der </P>  \r\n\r\n<P>klart bør være omfattet af lovgivningen om krigsmateriel og som </P>  \r\n\r\n<P>ikke var kendt i 1937, f.eks. dele til raketter. På den anden </P>  \r\n\r\n<P>side har militært radioudstyr fremdeles været holdt uden for </P>  \r\n\r\n<P>krigsmateriellovgivningen, da kommunikationsudstyr ikke er nævnt </P>  \r\n\r\n<P>i anordningen. </P>  \r\n\r\n<P>§ 1, nr. 1 betyder, at enhver form for materiel, der er specielt </P>  \r\n\r\n<P>konstrueret til militær anvendelse, er omfattet af loven. </P>  \r\n\r\n<P>Radioudstyr, der er specielt konstrueret til militært brug, vil </P>  \r\n\r\n<P>således også være omfattet. Materiel, der finder civil anvendelse </P>  \r\n\r\n<P>omfattes, på samme måde som efter den gældende lovgivning, ikke. </P>  \r\n\r\n<P>Krigsmaterielbegrebet omfatter alle fysiske ting bortset fra </P>  \r\n\r\n<P>levnedsmidler, men ikke know-how og lignende immaterielle </P>  \r\n\r\n<P>produkter. </P>  \r\n\r\n<P>Om § 1, nr. 2, bemærkes, at den gældende lovgivning om krigsmateriel </P>  \r\n\r\n<P>omfatter så godt som alle skydevåben. Lovforslaget omfatter på </P>  \r\n\r\n<P>samme måde som udgangspunkt alle skydevåben, også selv om de ikke </P>  \r\n\r\n<P>er specielt konstrueret til militær anvendelse. Lovforslaget </P>  \r\n\r\n<P>undtager dog skydevåben, der er specielt konstrueret til jagt, </P>  \r\n\r\n<P>sport og lignende, idet der ikke er nogen rimelig begrundelse for </P>  \r\n\r\n<P>at lade disse våben, der er uden militær interesse, være </P>  \r\n\r\n<P>omfattet. Fremstilling af disse våben kræver tilladelse efter </P>  \r\n\r\n<P>våbenloven. </P>  \r\n\r\n<P>Krudt og sprængstoffer anvendes i vidt omfang til civile formål, men </P>  \r\n\r\n<P>på grund af deres særlige betydning i militære sammenhænge er de </P>  \r\n\r\n<P>- som efter gældende lovgivning - omfattet af loven og medtaget </P>  \r\n\r\n<P>som punkt 4. Der er dog, som efter den gældende lov, mulighed for </P>  \r\n\r\n<P>at undtage fremstilling af disse ting, jf. § 14, stk. 1, nr. 2. </P>  \r\n\r\n<P>Nr. 5 omfatter komponenter og dele, der er specielt konstrueret til </P>  \r\n\r\n<P>at anvendes i krigsmateriel. Anordningen fra 1937 nævner i et </P>  \r\n\r\n<P>vist omfang dele til forskellige former for krigsmateriel og i </P>  \r\n\r\n<P>praksis har man ved udvidende fortolkninger medtaget andre </P>  \r\n\r\n<P>komponenter og dele. Det afgørende synspunkt har her været, om </P>  \r\n\r\n<P>komponenterne og delene udelukkende har en militær anvendelse, </P>  \r\n\r\n<P>eller om de også har en civil anvendelse. Hele spørgsmålet, om </P>  \r\n\r\n<P>hvilke komponenter og dele der er omfattet, har dog givet </P>  \r\n\r\n<P>anledning til tvivl. § 1, nr. 5 vil betyde, at spørgsmålet, om </P>  \r\n\r\n<P>hvilke komponenter og dele der omfattes, fastlægges efter et </P>  \r\n\r\n<P>generelt kriterium, der svarer til det synspunkt, som har været </P>  \r\n\r\n<P>dominerende i den hidtidige praksis. Komponenter og dele, der </P>  \r\n\r\n<P>også finder civil anvendelse, vil således fortsat ikke være </P>  \r\n\r\n<P>omfattet af loven. </P>  \r\n\r\n<P>Til § 1, stk. 2. </P>  \r\n\r\n<P>Bestemmelsen svarer med sproglige ændringer til gældende lovs § 9, </P>  \r\n\r\n<P>stk. 1. </P>  \r\n\r\n<P>Til §§ 2, 3, 4, 5 og 6. </P>  \r\n\r\n<P>Bestemmelserne svarer i en moderniseret form og med mindre ændringer </P>  \r\n\r\n<P>til den nugældende lovs §§1 og 2. Særligt bemærkes: </P>  \r\n\r\n<P>Til § 2. </P>  \r\n\r\n<P>Bestemmelsen fastsætter som den gældende lovs § 1 og § 2, stk. 1, at </P>  \r\n\r\n<P>krigsmateriel kun må tilvirkes, hvis justitsministeren giver </P>  \r\n\r\n<P>tilladelse dertil, samt at der kan fastsættes nærmere vilkår for </P>  \r\n\r\n<P>tilladelsen. Det er som udgangspunkt alle dele af </P>  \r\n\r\n<P>fremstillingsprocessen, som omfattes af bestemmelsen. Reparation </P>  \r\n\r\n<P>og lignende af krigsmateriel omfattes ikke af loven. Ændringer af </P>  \r\n\r\n<P>en eksisterende krigsmaterielgenstand, således at den fremtræder </P>  \r\n\r\n<P>som en ny genstand, er derimod omfattet af loven. Virksomheder, </P>  \r\n\r\n<P>hvis arbejde med krigsmateriel er af underordnet betydning, eller </P>  \r\n\r\n<P>som udelukkende fremstiller krudt og sprængstof, har dog efter § </P>  \r\n\r\n<P>14 mulighed for at opnå dispensation fra visse af lovens </P>  \r\n\r\n<P>bestemmelser. </P>  \r\n\r\n<P>Stk. 3. giver justitsministeren bemyndigelse til at fastsætte regler </P>  \r\n\r\n<P>om, hvilke oplysninger, der skal gives i forbindelse med en </P>  \r\n\r\n<P>ansøgning om tilladelse til at producere krigsmateriel. Det kan </P>  \r\n\r\n<P>særligt være oplysninger om virksomhedens ledelse, økonomiske </P>  \r\n\r\n<P>forhold og ejerforhold. </P>  \r\n\r\n<P>Til § 3. </P>  \r\n\r\n<P>Bestemmelsen svarer i det væsentlige til den gældende lovs § 2, stk. </P>  \r\n\r\n<P>2. Det kan f.eks. komme på tale at tilbagekalde en tilladelse, </P>  \r\n\r\n<P>hvis virksomheden tilsidesætter vilkår, som er fastsat for </P>  \r\n\r\n<P>tilladelsen, eller hvis virksomheden får væsentlige økonomiske </P>  \r\n\r\n<P>problemer. Grunden til, at væsentlige økonomiske problemer kan </P>  \r\n\r\n<P>medføre, at en tilladelse tilbagekaldes, er, at denne situation </P>  \r\n\r\n<P>kan indebære en særlig fare for misbrug af </P>  \r\n\r\n<P>produktionstilladelsen. Endvidere kan f.eks. internationale </P>  \r\n\r\n<P>hensyn også begrunde, at en tilladelse tilbagekaldes. </P>  \r\n\r\n<P>Tilbagekaldelsen af en tilladelse medfører ikke erstatningsansvar </P>  \r\n\r\n<P>for det offentlige. </P>  \r\n\r\n<P>Til § 4. </P>  \r\n\r\n<P>Bestemmelsen svarer med sproglige ændringer til den gældende lovs § </P>  \r\n\r\n<P>1, stk. 2, med hensyn til krav om dansk statsborgerskab for </P>  \r\n\r\n<P>personligt drevne virksomheder og krav om hjemsted i Danmark for </P>  \r\n\r\n<P>selskaber. </P>  \r\n\r\n<P>Til § 5. </P>  \r\n\r\n<P>Efter den gældende lovs § 1, stk. 2, skal det fremgå af selskabets </P>  \r\n\r\n<P>vedtægter, at samtlige bestyrelsesmedlemmer, direktører og </P>  \r\n\r\n<P>prokurister skal have dansk indfødsret. Efter lovforslaget </P>  \r\n\r\n<P>opretholdes kravet om dansk indfødsret i selve lovteksten. Det er </P>  \r\n\r\n<P>på den baggrund uden betydning at fastholde kravet om, at en </P>  \r\n\r\n<P>bestemmelse herom skal optages i vedtægten. </P>  \r\n\r\n<P>Til § 6, stk. 1. </P>  \r\n\r\n<P>Efter den gældende lovs § 1, stk. 2, kan tilladelse til at producere </P>  \r\n\r\n<P>krigmateriel ikke meddeles til en virksomhed, hvis der er anbragt </P>  \r\n\r\n<P>eller agtes anbragt udenlandsk kapital i virksomheden. </P>  \r\n\r\n<P>Lovforslaget svarer på dette punkt til den gældende lov. Ejes </P>  \r\n\r\n<P>ansvarlig kapital af et andet selskab, skal dette selskab have </P>  \r\n\r\n<P>hjemsted i Danmark. Endvidere skal den bestemmende del af </P>  \r\n\r\n<P>kapitalen i dette selskab være dansk ejet. </P>  \r\n\r\n<P>Til § 6, stk. 2. </P>  \r\n\r\n<P>Efter den gældende lovs § 1, stk. 2, skal det fremgå af selskabets </P>  \r\n\r\n<P>vedtægter, at aktierne skal lyde på navn. Efter lovforslaget </P>  \r\n\r\n<P>opretholdes kravet om , at aktierne skal noteres på navn i selve </P>  \r\n\r\n<P>lovteksten. Efter aktieselskabslovens § 4, stk. 1, nr. 11, skal </P>  \r\n\r\n<P>dette anføres i selskabets vedtægter. </P>  \r\n\r\n<P>Til § 7. </P>  \r\n\r\n<P>Efter den gældende lovs § 8, stk. 2, kræver det justitsministerens </P>  \r\n\r\n<P>samtykke at ændre vedtægter, udvide aktiekapitalen eller optage </P>  \r\n\r\n<P>lån. Kravet om justitsministerens samtykke til ændring af </P>  \r\n\r\n<P>vedtægter og udvidelse af aktiekapitalen, har ingen betydning for </P>  \r\n\r\n<P>kontrollen med virkomhederne. Det afgørende er , at </P>  \r\n\r\n<P>virksomhederne overholder lovens bestemmelser, hvilket påses af </P>  \r\n\r\n<P>Statens Våbenkontrol. Da bestemmelserne således giver anledning </P>  \r\n\r\n<P>til unødig administration, er de ikke medtaget i forslaget. </P>  \r\n\r\n<P>Reglen i den gældende lov om, at Justitsministeriet skal give </P>  \r\n\r\n<P>samtykke til låneoptagelse, synes også overflødig, når der er </P>  \r\n\r\n<P>tale om lån fra danske långivere. </P>  \r\n\r\n<P>Optagelse af lån kan undertiden give anledning til betænkeligheder, </P>  \r\n\r\n<P>hvis det er udtryk for, at virksomheden står økonomisk svagt. </P>  \r\n\r\n<P>Hvis en virksomhed står økonomisk svagt i en sådan grad, at en </P>  \r\n\r\n<P>fortsættelse af krigsmaterielproduktionen er betænkelig, kan </P>  \r\n\r\n<P>tilladelse efter forslagets § 3 kaldes tilbage. Statens </P>  \r\n\r\n<P>Våbenkontrol vil efter forslagets § 11, stk. 2, få oplysning om </P>  \r\n\r\n<P>virksomhedens økonomi hvert år. For virksomheder, som der er </P>  \r\n\r\n<P>anledning til at føre en mere tæt kontrol med, kan der indhentes </P>  \r\n\r\n<P>oplysninger i fornødent omfang, efter reglerne i forslagets § 11, </P>  \r\n\r\n<P>stk. 1 og § 12. Det findes herefter ikke nødvendigt at opretholde </P>  \r\n\r\n<P>kravet om samtykke til indenlandsk låneoptagelse. </P>  \r\n\r\n<P>Optagelse af lån fra en udenlandsk långiver eller lån, der </P>  \r\n\r\n<P>garanteres af en udlænding, betyder risiko for udenlandsk </P>  \r\n\r\n<P>indflydelse i virksomheden. Den gældende lovs krav om samtykke </P>  \r\n\r\n<P>til en sådan låneoptagelse er derfor opretholdt. Ved afgørelsen </P>  \r\n\r\n<P>af om tilladelse til udenlandske lån kan meddeles, vil der blive </P>  \r\n\r\n<P>taget hensyn til, om der foreligger en dansk kaution for lånet, </P>  \r\n\r\n<P>samt til, om den udenlandske långiver skønnes at kunne opnå </P>  \r\n\r\n<P>indflydelse i virksomheden i kraft af lånet. </P>  \r\n\r\n<P>Til § 8. </P>  \r\n\r\n<P>Bestemmelsen er ny og svarer til folketingsbeslutningens punkt 3. </P>  \r\n\r\n<P>Til § 9. </P>  \r\n\r\n<P>Bestemmelsen svarer med sproglige ændringer til den gældende lovs § </P>  \r\n\r\n<P>3. Bemyndigelsen er aldrig udnyttet, men det anses for mest </P>  \r\n\r\n<P>hesigtsmæssigt at opretholde muligheden for at fastsættte regler </P>  \r\n\r\n<P>om salg af krigsmateriel. Bestemmelsens betydning er begrænset, </P>  \r\n\r\n<P>da det efter våbenlovens § 6 i hvert enkelt tilfælde kræver </P>  \r\n\r\n<P>tilladelse at eksportere krigsmateriel. </P>  \r\n\r\n<P>Til § 10. </P>  \r\n\r\n<P>Bestemmelsen svarer med sproglige ændringer til den gældende lovs § </P>  \r\n\r\n<P>4. </P>  \r\n\r\n<P>Til § 11. </P>  \r\n\r\n<P>Bestemmelsen svarer med mindre tekniske ændringer til gældende lovs </P>  \r\n\r\n<P>§ 5. </P>  \r\n\r\n<P>Til § 12. </P>  \r\n\r\n<P>Bestemmelsen svarer med nogle tekniske ændringer til gældende lovs § </P>  \r\n\r\n<P>6, stk. 1. </P>  \r\n\r\n<P>Til § 13. </P>  \r\n\r\n<P>Bestemmelsen svarer med sproglige ændringer til gældende lovs § 7. </P>  \r\n\r\n<P>Til § 14. </P>  \r\n\r\n<P>Efter den gældende lovs § 9, stk. 2, kan justitsministeren bestemme, </P>  \r\n\r\n<P>at virksomheder, der udelukkende fremstiller sprængstoffer eller </P>  \r\n\r\n<P>krudt, eller som kun i ringe omfang fremstiller krigsmateriel, </P>  \r\n\r\n<P>undtages fra lovens bestemmelser. Virksomheder, der har </P>  \r\n\r\n<P>dispensation, er således helt undtaget fra loven, herunder også </P>  \r\n\r\n<P>fra reglerne om tilsyn af våbenkontrollen. I praksis har man </P>  \r\n\r\n<P>navnlig givet dispensationer til virksomheder, hvis produktion er </P>  \r\n\r\n<P>af ringe omfang. Disse dispensationer er i almindelighed udformet </P>  \r\n\r\n<P>således, at Justitsministeriet har mulighed for at følge med i, </P>  \r\n\r\n<P>at produktionerne fortsat har et ringe omfang. </P>  \r\n\r\n<P>Efter den gældende lov kan der kun gives dispensation fra loven til </P>  \r\n\r\n<P>fremstilling af krudt og sprængstoffer og til virksomheder, der </P>  \r\n\r\n<P>fremstiller krigsmateriel i ringe omfang. Efter forarbejderne til </P>  \r\n\r\n<P>loven er der ved fremstilling af krudt og sprængstoffer tænkt på </P>  \r\n\r\n<P>fremstilling til civilt brug. I øvrigt kan der som nævnt kun </P>  \r\n\r\n<P>dispenseres, hvis fremstillingen af krigsmateriel er af ringe </P>  \r\n\r\n<P>omfang. I praksis har man ved administrationen af denne regel </P>  \r\n\r\n<P>taget udgangspunkt i, om virksomhedens produktion af </P>  \r\n\r\n<P>krigsmateriel er af forholdsvis beskedent omfang. Hvis </P>  \r\n\r\n<P>produktionen overstiger dette mål, skal der indhentes tilladelse, </P>  \r\n\r\n<P>uanset hvilken karakter produktionen har. For eksempel kræves der </P>  \r\n\r\n<P>tilladelse for at udføre mindre komplicerede delprocesser på </P>  \r\n\r\n<P>genstande, der skal indgå i krigsmateriel. Som eksempel kan </P>  \r\n\r\n<P>nævnes maling eller varmebehandling af genstande, der ikke i sig </P>  \r\n\r\n<P>selv er synderligt avancerede i teknisk henseende. Virksomheder, </P>  \r\n\r\n<P>der kun udfører disse underordnede delprocesser, har ikke en </P>  \r\n\r\n<P>sådan forbindelse med produktionen, at der af denne vej kan </P>  \r\n\r\n<P>fremstilles noget, der fremstår som krigsmateriel i sædvanlig </P>  \r\n\r\n<P>forstand. </P>  \r\n\r\n<P>Forslagets § 14 åbner derfor mulighed for at virksomheder, der alene </P>  \r\n\r\n<P>beskæftiger sig med underordnede delprocesser, også kan opnå </P>  \r\n\r\n<P>dispensation. Samtidig indebærer forslaget, at en dispensation </P>  \r\n\r\n<P>alene betyder, at virksomheder undtages fra bestemmelsen i §§ </P>  \r\n\r\n<P>2-8, det vil navnlig sige kravet om tilladelse efter § 2 og om </P>  \r\n\r\n<P>dansk ledelse og kapital, mens virksomhederne principielt er </P>  \r\n\r\n<P>omfattet af Statens Våbenkontrol. Det er dog ikke meningen med </P>  \r\n\r\n<P>denne ændring, at virksomheder, der får dispensation, skal </P>  \r\n\r\n<P>underkastes et lige så intensivt tilsyn, som andre virksomheder, </P>  \r\n\r\n<P>men det forekommer rigtigt at åbne mulighed for, at </P>  \r\n\r\n<P>våbenkontrollen kan foretage nærmere undersøgelser, hvis der er </P>  \r\n\r\n<P>særlig anledning hertil. </P>  \r\n\r\n<P>Ved anvendelsen af § 14, stk. 1, nr. 3, vil der blive lagt vægt på, </P>  \r\n\r\n<P>om delprocessen er et mindre led i den samlede produktion, og om </P>  \r\n\r\n<P>delprocessen efter sin karakter også foretages på civile </P>  \r\n\r\n<P>komponenter, f.eks. sprøjtemaling og varmebehandling. Endvidere </P>  \r\n\r\n<P>vil der blive lagt vægt på karakteren af den komponent, som </P>  \r\n\r\n<P>processerne foretages på. Bestemmelsen vil således kun blive </P>  \r\n\r\n<P>anvendt, hvis komponenten ikke fremtræder som krigsmateriel eller </P>  \r\n\r\n<P>som avancerede dele af krigsmateriel. </P>  \r\n\r\n<P>Til § 15. </P>  \r\n\r\n<P>Bestemmelsen er ny. Bestemmelsen er udarbejdet i overensstemmelse </P>  \r\n\r\n<P>med folketingsbeslutningens punkt 4. Bestemmelsen vedrører </P>  \r\n\r\n<P>lovgivning, der henhører under Arbejdsministeriet og </P>  \r\n\r\n<P>Socialministeriets ressort. Det følger af bestemmelsen, at der </P>  \r\n\r\n<P>ikke kan knyttes nogen form for rettighedstab eller sanktioner i </P>  \r\n\r\n<P>øvrigt efter de nævnte love ved nægtelse af at medvirke til </P>  \r\n\r\n<P>udvikling og produktion af krigsmateriel. Sager om de omhandlede </P>  \r\n\r\n<P>ydelser behandles af de myndigheder, der træffer afgørelse efter </P>  \r\n\r\n<P>henholdsvis arbejdsløshedsforsikringsloven og bistandsloven. </P>  \r\n\r\n<P>Efter stk. 2 gives der bemyndigelse til at fastsætte nærmere </P>  \r\n\r\n<P>regler om anvendelsen af stk. 1. Der kan herunder fastsættes </P>  \r\n\r\n<P>strafsanktionerede regler om tavshedspligt for så vidt angår </P>  \r\n\r\n<P>medarbejdere ved A-kasser angående oplysninger om, hvorvidt en </P>  \r\n\r\n<P>virksomhed tilvirker krigsmateriel. </P>  \r\n\r\n<P>Til § 16. </P>  \r\n\r\n<P>Bestemmelserne indeholder lovens straffebestemmelser. </P>  \r\n\r\n<P>Til § 17, nr. 1. </P>  \r\n\r\n<P>Bestemmelsen er indsat for - som det synes forudsat i </P>  \r\n\r\n<P>folketingsbeslutningen - at sikre, at der er det samme begreb om </P>  \r\n\r\n<P>krigsmateriel, der anvendes i forbindelse med sager om </P>  \r\n\r\n<P>fremstilling af krigsmateriel og sager om eksport. Den nuværende </P>  \r\n\r\n<P>§ 6 i våbenloven indeholder ingen afgrænsning af, hvad der skal </P>  \r\n\r\n<P>forstås ved &#187;materiel til land- sø- eller luftkrig&#171;. Efter </P>  \r\n\r\n<P>praksis er genstande med militære specifikationer omfattet. </P>  \r\n\r\n<P>Endvidere er efter praksis visse genstande, der ikke har særlige </P>  \r\n\r\n<P>militære specifikationer, men som skal anvendes en militær </P>  \r\n\r\n<P>sammenhæng, omfattet. Bestemmelsen i den gældende våbenlov har </P>  \r\n\r\n<P>således et bredere anvendelsesområde end loven om kontrol med </P>  \r\n\r\n<P>tilvirkning af krigsmateriel m.v. </P>  \r\n\r\n<P>Lovforslaget betyder på dette punkt, at kun genstande, der er </P>  \r\n\r\n<P>omfattet af forslagets § 1, omfattes af eksportreglen. </P>  \r\n\r\n<P>Til § 17, nr. 2. </P>  \r\n\r\n<P>Bestemmelsen er formuleret i overensstemmelse med </P>  \r\n\r\n<P>beslutningsforslagets punkt 2. Om betydningen heraf henvises til </P>  \r\n\r\n<P>pkt. 5 i de almindelige bemærkninger. </P>  \r\n\r\n<P>Til § 19. </P>  \r\n\r\n<P>Bestemmelsen betyder, at loven fra 1937 fortsat finder anvendelse på </P>  \r\n\r\n<P>Færøerne, indtil denne lov sættes i kraft ved en kongelig </P>  \r\n\r\n<P>anordning. </P>  \r\n\r\n<P>Bilag </P>  \r\n\r\n<P>Justitsministeriets lovbekendtgørelse nr. 626 af 15. september 1986 </P>  \r\n\r\n<P>Bekendtgørelse af </P>  \r\n\r\n<P>lov om kontrol med tilvirkning af krigsmateriel m.m. </P>  \r\n\r\n<P>Herved bekendtgøres lov nr. 139 af 7. maj 1937 om kontrol med </P>  \r\n\r\n<P>tilvirkning af krigsmateriel m.m. med de ændringer, der følger af </P>  \r\n\r\n<P>lov nr. 213 af 4. juni 1965. </P>  \r\n\r\n<P>§ 1. Det er forbudt uden tilladelse af justitsministeren at tilvirke </P>  \r\n\r\n<P>krigsmateriel. </P>  \r\n\r\n<P>Stk. 2. Sådan tilladelse kan kun meddeles personer, der har dansk </P>  \r\n\r\n<P>indfødsret, og aktieselskaber, som har deres hjemsted her i </P>  \r\n\r\n<P>landet, og i hvis vedtægter det er bestemt, at aktierne skal lyde </P>  \r\n\r\n<P>på navn, og at samtlige bestyrelsesmedlemmer, direktører og </P>  \r\n\r\n<P>prokurister skal have dansk indfødsret. Tilladelse kan ikke </P>  \r\n\r\n<P>meddeles, når der i den pågældende virksomhed er eller agtes </P>  \r\n\r\n<P>anbragt udenlandsk kapital. </P>  \r\n\r\n<P>Stk. 3. Hvad der forstås ved krigsmateriel i denne lov, fastsættes </P>  \r\n\r\n<P>ved kongelig anordning. </P>  \r\n\r\n<P>§ 2. Ansøgning om tilladelelse til tilvirkning af krigsmateriel </P>  \r\n\r\n<P>skal - foruden alle fornødne oplysninger om den pågældende </P>  \r\n\r\n<P>virksomhed, dens ledelse og kapitalforhold - indeholde oplysning </P>  \r\n\r\n<P>om, hvilken art af krigsmateriel der agtes fremstillet, samt </P>  \r\n\r\n<P>stedet, hvor fremstillingen skal foregå. </P>  \r\n\r\n<P>Stk 2. Tilladelsen meddeles indtil videre og på de nærmere </P>  \r\n\r\n<P>betingelser, som justitsministeren i hvert enkelt tilfælde finder </P>  \r\n\r\n<P>det fornødent at foreskrive; den kan tilbagekaldes, når de </P>  \r\n\r\n<P>fastsatte betingelser ikke er overholdt eller særlige forhold, </P>  \r\n\r\n<P>derunder navnlig internationale hensyn, taler derfor. </P>  \r\n\r\n<P>§ 3. Ved kongelig anordning kan det bestemmes, at virksomhed med </P>  \r\n\r\n<P>hensyn til salg af krigsmateriel kun må udøves med </P>  \r\n\r\n<P>justitsministerens tilladelse og på de vilkår, som fastsættes af </P>  \r\n\r\n<P>ministeren. </P>  \r\n\r\n<P>§ 4. De virksomheder, som omfattes af denne lov, underkastes tilsyn </P>  \r\n\r\n<P>af et dertil nedsat råd (Statens våbenkontrol). </P>  \r\n\r\n<P>Stk 2. Rådet består af 5 medlemmer. Justitsministeren udnævner </P>  \r\n\r\n<P>rådets formand, hvorhos 2 medlemmer (valgt blandt hærens og </P>  \r\n\r\n<P>flådens sagkyndige) udnævnes af forsvarsministeren, 1 af </P>  \r\n\r\n<P>ministeren for handel, industri og søfart og 1 af </P>  \r\n\r\n<P>finansministeren. </P>  \r\n\r\n<P>Stk 3. Justitsministeren fastsætter efter forhandling med </P>  \r\n\r\n<P>forsvarsministeren nærmere regler om rådets organisation og </P>  \r\n\r\n<P>virksomhed. </P>  \r\n\r\n<P>§ 5. De af loven omfattede virksomheder er forpligtede til på tro og </P>  \r\n\r\n<P>love at give rådet alle oplysninger, som dette kræver om </P>  \r\n\r\n<P>produktionens art, omfang, indgåede bestillinger og alle andre </P>  \r\n\r\n<P>forhold, som rådet anser det for nødvendigt at få kundskab om. </P>  \r\n\r\n<P>Stk 2. Det påhviler de pågældende virksomheder senest 3 måneder </P>  \r\n\r\n<P>efter regnskabsårets afslutning at tilstille rådet deres </P>  \r\n\r\n<P>årsregnskaber, ligesom de efter derom fremsat begæring er </P>  \r\n\r\n<P>pligtige at give rådet adgang til forretningsbøger af enhver art, </P>  \r\n\r\n<P>aktiebøger, regnskabsbilag, kontrakter m.m. </P>  \r\n\r\n<P>§ 6. Rådets medlemmer og de til dets bistand ansatte personer, som </P>  \r\n\r\n<P>af rådet bemyndiges dertil, har ret til, når som helst det </P>  \r\n\r\n<P>ønskes, at få adgang til de virksomheder, som er underkastet </P>  \r\n\r\n<P>tilsyn. </P>  \r\n\r\n<P>Stk 2. Rådets medlemmer og de til dets bistand ansatte personer skal </P>  \r\n\r\n<P>iagttage tavshed med hensyn til de forhold, som de i anledning af </P>  \r\n\r\n<P>deres hverv bliver bekendt med. </P>  \r\n\r\n<P>§ 7. Til bestridelse af omkostningerne ved den i denne lov </P>  \r\n\r\n<P>omhandlede kontrol skal de virksomheder, der er underkastet </P>  \r\n\r\n<P>tilsyn, yde en afgift til statskassen. De nærmere regler om denne </P>  \r\n\r\n<P>afgift fastsættes af justitsministeren. </P>  \r\n\r\n<P>§ 8. I tilladelser til fremstilling af krigsmateriel, der meddeles </P>  \r\n\r\n<P>aktieselskaber, skal der som vilkår optages bestemmelser til </P>  \r\n\r\n<P>regulering af selskabets årlige udgifter til administration, </P>  \r\n\r\n<P>tantiemer, reparationer, fornyelser, afskrivninger, henlæggelser </P>  \r\n\r\n<P>m.v. </P>  \r\n\r\n<P>Stk 2. Et aktieselskab, der fremstiller krigsmateriel, må ikke uden </P>  \r\n\r\n<P>justitsministerens samtykke ændre sine vedtægter, udvide sin </P>  \r\n\r\n<P>aktiekapital eller optage lån. </P>  \r\n\r\n<P>§ 9. Denne lov omfatter ikke statsvirksomheder. </P>  \r\n\r\n<P>Stk 2. Justitsministeren er bemyndiget til i det enkelte tilfælde at </P>  \r\n\r\n<P>bestemme, at en virksomhed, der udelukkende fremstiller </P>  \r\n\r\n<P>sprængstoffer eller krudt, eller som kun i ringe omfang </P>  \r\n\r\n<P>fremstiller krigsmateriel, skal være undtaget fra lovens </P>  \r\n\r\n<P>bestemmelser. </P>  \r\n\r\n<P>§ 10. Ingen statstjenestemænd kan være direktør, bestyrelsesmedlem, </P>  \r\n\r\n<P>medlem af repræsentantskab eller være agent for nogen virksomhed, </P>  \r\n\r\n<P>som tilvirker krigsmateriel. </P>  \r\n\r\n<P>§ 11. Overtrædelse af de i denne lov indeholdte eller i medfør af </P>  \r\n\r\n<P>samme givne bestemmelser straffes med bøde eller hæfte eller </P>  \r\n\r\n<P>under skærpende omstændigheder med fængsel indtil 1 år. </P>  \r\n\r\n<P>Stk 2. Sagerne behandles som politisager. </P>  \r\n\r\n<P>§ 12. Denne lov træder i kraft den 1. juli 1937. Samtidig ophæves § </P>  \r\n\r\n<P>10 i lov nr. 122 af 28. april 1934 om handel med samt tilvirkning </P>  \r\n\r\n<P>og besiddelse af våben m.m. </P>  \r\n\r\n<P>Stk 2. De ved nærværende lovs ikrafttræden bestående virksomheder, </P>  \r\n\r\n<P>der fremstiller krigsmateriel, skal, for så vidt de ønsker at </P>  \r\n\r\n<P>fortsætte virksomheden, inden 3 måneder efter lovens ikrafttræden </P>  \r\n\r\n<P>til Justitsministeriet fremsætte andragende om den i § 1 </P>  \r\n\r\n<P>omhandlede tilladelse indeholdende de i § 2 omhandlede </P>  \r\n\r\n<P>oplysninger. Indtil afgørelse om, hvorvidt tilladelse kan </P>  \r\n\r\n<P>meddeles, er truffet, kan virksomheden fortsættes som hidtil. </P>  \r\n\r\n<P>Justitsministeren kan tillade, at en allerede bestående </P>  \r\n\r\n<P>virksomhed forsættes, uanset at der i den pågældende virksomhed, </P>  \r\n\r\n<P>inden lovens ikrafttræden er anbragt udenlandsk kapital, ligesom </P>  \r\n\r\n<P>justitsministeren, for så vidt en bestående virksomhed i øvrigt </P>  \r\n\r\n<P>ikke opfylder betingelserne i lovens § 1, hvor forholdene gør det </P>  \r\n\r\n<P>nødvendigt, kan fastsætte en passende frist til at bringe </P>  \r\n\r\n<P>forholdet i overensstemmelse med lovens bestemmelser. </P>  \r\n\r\n<P>Justitsministeriet, den 15. september 1986 </P>  \r\n\r\n<P>ERIK NINN-HANSEN </P>  \r\n\r\n<P>/ Hans-Viggo Jensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00072"
        },
        {
            "displayName": "Entydig dokumentidentifikation",
            "displayValue": "CL004718"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "72"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}