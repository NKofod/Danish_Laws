{
    "id": 47044,
    "title": "Retningslinier vedrørende gratis vaccination mod visse sygdomme m.v. ",
    "documentTypeId": "930",
    "isSagsforlobPeriodValid": false,
    "shortName": "RTL nr 155 af 17/12/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Retningslinier vedrørende gratis vaccination mod  \r\n\r\n visse sygdomme m.v. </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 2 i lov nr. 634 af 7. december 1976 om tilbud om gratis  \r\n\r\n vaccination mod visse sygdomme fastsætter sundhedsstyrelsen følgende: </P>  \r\n\r\n<P>Fra 1. januar 1987 omfatter det danske vaccinationsprogram tilbud om  \r\n\r\n gratis vaccination mod </P>  \r\n\r\n<UL CLASS=PLAIN-LIST>  \r\n\r\n<LI>1) kighoste, difteri, stivkrampe og polio af personer under 18 år, </LI>  \r\n\r\n<LI>2) mæslinger, fåresyge og røde hunde af personer under 13 år, </LI>  \r\n\r\n<LI>3) røde hunde af kvinder, der ikke har antistoffer mod røde hunde, og som  \r\n\r\n er 18 år, planlægger graviditet, eller erhvervsmæssigt er beskæftiget med  \r\n\r\n børn, </LI>  \r\n\r\n<LI>4) tuberkulose af personer under 18 år. </LI>  \r\n\r\n</UL>  \r\n\r\n<P>Det tilrådes, at vaccinationerne gives efter følgende skema: </P>  \r\n\r\n<PRE>  \r\n\r\n ---------------------------------------------------------------------  \r\n\r\n      Alder    Vaccine  \r\n\r\n ---------------------------------------------------------------------  \r\n\r\n       5 uger  Kighoste  \r\n\r\n       9 uger  Kighoste  \r\n\r\n       5 mdr.  Di-Te-Pol  \r\n\r\n       6 mdr.  Di-Te-Pol  \r\n\r\n      10 mdr.  Kighoste  \r\n\r\n (* 1)15 mdr.  Di-Te-Pol og MFR  \r\n\r\n       2 år    OPV  \r\n\r\n       3 år    OPV  \r\n\r\n       4 år    OPV  \r\n\r\n      12 år    MFR  \r\n\r\n (* 2)18 år    Røde hunde  \r\n\r\n</PRE>  \r\n\r\n<P>GENERELT OM VACCINATION </P>  \r\n\r\n<P>For at få vaccineret børnene på den hurtigste og mest hensigtsmæssige  \r\n\r\n måde, bør den anbefalede vaccinationsplan så vidt muligt overholdes. </P>  \r\n\r\n<P>Såfremt et barn ikke har fået vaccinationerne til de anbefalede  \r\n\r\n tidspunkter, bør den eller de manglende vaccinationer gives hurtigst muligt,  \r\n\r\n det vil sige med de mindste anbefalede intervaller (se under de enkelte  \r\n\r\n vacciner). Man skal aldrig begynde forfra på en vaccinationsserie. For børn,  \r\n\r\n hvis vaccination er påbegyndt i udlandet, gælder, at supplerende vaccination  \r\n\r\n gives efter det danske program. </P>  \r\n\r\n<P>Forskellige vacciner kan gives samtidig. Hvis vaccinerne ikke gives  \r\n\r\n samtidig, bør der inden næste vaccination gå 4 uger efter levende vacciner  \r\n\r\n (MFR-vaccine, OPV og røde hunde-vaccine), dog 8 uger efter BCG, og 1 uge  \r\n\r\n efter dræbte vacciner (kighoste-vaccine og Di-Te-Pol-vaccine). </P>  \r\n\r\n<P>Ved samtidig vaccination med forskellige vacciner gives disse på  \r\n\r\n forskellige steder og med forskellige sprøjter. </P>  \r\n\r\n<P>Børn, der har feber, bør ikke vaccineres. Almindelig forkølelse uden feber  \r\n\r\n giver ikke anledning til at udskyde vaccination. </P>  \r\n\r\n<P>Vedrørende kontraindikationer iøvrigt, bivirkninger, administrationsmåde,  \r\n\r\n dosering, opbevaring og holdbarhed samt tilsætningsstoffer henvises til de  \r\n\r\n brugsanvisninger, der følger med de enkelte vacciner. I tvivlstilfælde kan  \r\n\r\n der rettes henvendelse til Statens Seruminstitut, epidemiologisk afdeling.  \r\n\r\n</P>  \r\n\r\n<P>KIGHOSTEVACCINATION </P>  \r\n\r\n<P>Vaccinen indeholder dræbte kighostebakterier. </P>  \r\n\r\n<P>Vaccinationen tilsigter at beskytte børnene mod alvorlig kighoste, mens de  \r\n\r\n er helt små, og effekten aftager efter nogle år. </P>  \r\n\r\n<P>Barnet skal være 5 uger gammelt og veje mindst 4 kg, før vaccinationen  \r\n\r\n påbegyndes. Der gives aldrig mere end 3 kighostevaccinationer. Mindste  \r\n\r\n interval mellem kighoste I og II er 3 uger og mellem II og III 6 måneder. Ved  \r\n\r\n kighoste I gives 1/2 dosis. Er vaccinationen påbegyndt for sent, vaccineres  \r\n\r\n kun, hvis mindst 2 vaccinationer kan gives, inden barnet er 2 år. </P>  \r\n\r\n<P>DIFTERI-, TETANUS- OG POLIO VACCINATION (DI-TE-POL) </P>  \r\n\r\n<P>Vaccinen er en blandingsvaccine, som indeholder difteri- og tetanus-toxoid  \r\n\r\n og dræbt poliovirus type 1, 2 og 3 (Salk). </P>  \r\n\r\n<P>Barnet bør være 5 måneder, før vaccinationen påbegyndes, da maternelle  \r\n\r\n antistoffer ellers kan reducere virkningen af poliokomponenten. Mindste  \r\n\r\n interval mellem Di-Te-Pol I og II er 3 uger og mellem Di-Te-Pol II og III 6  \r\n\r\n måneder. Vaccinen må gerne gives samtidig med andre vacciner. Det anbefales  \r\n\r\n at give MFR I samtidig med Di-Te-Pol III. </P>  \r\n\r\n<P>Efter 3 doser Di-Te-Pol anses beskyttelsen mod difteri for at være  \r\n\r\n langvarig. Beskyttelsen mod tetanus er af mindst 5 års varighed. Uanset  \r\n\r\n tidsintervallet efter den primære vaccinationsserie (3 injektioner) gives ved  \r\n\r\n revaccination mod tetanus kun 1 injektion. Revaccination mod tetanus af  \r\n\r\n personer yngre end 40 år giver beskyttelse i 20 år, mens beskyttelsen varer i  \r\n\r\n 15 år ved revaccination af personer ældre end 40 år. </P>  \r\n\r\n<P>Børn som f.eks. på grund af vaccination i udlandet mangler en eller flere  \r\n\r\n af komponenterne i vaccinationsserien, bør snarest fuldende  \r\n\r\n vaccinationsprogrammet. Til dette formål kan enkeltkomponentvacciner mod  \r\n\r\n henholdsvis difteri, tetanus og polio, samt blandingsvaccine Di-Te  \r\n\r\n rekvireres. Di-Te- Pol-vaccine er en børnevaccine og bør kun anvendes indtil  \r\n\r\n 15-års alderen samt i de få tilfælde, hvor voksne er helt uvaccinerede.  \r\n\r\n Difteri- og Di-Te-vaccine findes i en styrke til børn og en svagere til  \r\n\r\n voksne (ældre end 15 år). Tetanus-vaccine og polio-vaccine kan anvendes til  \r\n\r\n både børn og voksne. </P>  \r\n\r\n<P>MÆSLINGE-, FÅRESYGE- OG RØDE HUNDE VACCINATION (MFR) </P>  \r\n\r\n<P>Vaccinen er en blandingsvaccine mod mæslinger, fåresyge og røde hunde. Den  \r\n\r\n indeholder levende svækket virus. </P>  \r\n\r\n<P>Udover at yde den enkelte beskyttelse er formålet på langt sigt helt at  \r\n\r\n udrydde de pågældende sygdomme. </P>  \r\n\r\n<P>For at sikre god immunitet hos så mange som muligt er der valgt et  \r\n\r\n to-dosis program, hvor den enkelte vaccineres i 15-måneders alderen og igen i  \r\n\r\n 12-års alderen. </P>  \r\n\r\n<P>MFR I gives samtidig med Di-Te-Pol III på 2 forskellige steder af kroppen.  \r\n\r\n MFR-vaccine bør sædvanligvis ikke gives før 15 måneders alderen, da selv små  \r\n\r\n rester maternelle antistoffer kan reducere virkningen af vaccinen. Under  \r\n\r\n særlige omstændigheder, f.eks. i epidemisituationer eller hvis barnet skal  \r\n\r\n rejse, kan MFR I gives ned til 12 måneders alderen. </P>  \r\n\r\n<P>12-års vaccinationen (MFR II) sikrer immunitet i voksenalderen og gives  \r\n\r\n alle - også de der har haft en eller flere af sygdommene eller er vaccineret  \r\n\r\n mod dem. </P>  \r\n\r\n<P>Børn i alderen 2-11 år tilbydes også MFR-vaccination. Dette gælder især  \r\n\r\n børn, der ikke har haft mæslinger og/eller fåresyge. </P>  \r\n\r\n<P>Eventuelle bivirkninger skyldes ikke vaccinekomponenter, organismen i  \r\n\r\n forvejen er immun overfor. </P>  \r\n\r\n<P>Enkeltkomponentvacciner kan rekvireres, men er ikke gratis. </P>  \r\n\r\n<P>MFR-vaccine kan forsøges anvendt indenfor de første par dage efter  \r\n\r\n udsættelsen for mæslinger, men effekten er usikker. </P>  \r\n\r\n<P>ORAL POLIO </P>  \r\n\r\n<P>Oral polio-vaccine (OPV, Sabin) er en blandingsvaccine, som indeholder  \r\n\r\n levende svækket poliovirus type 1, 2 og 3. </P>  \r\n\r\n<P>Vaccinen gives, efter at vaccinationen med dræbt poliovaccine  \r\n\r\n (Di-Te-Pol-vaccine) er afsluttet. </P>  \r\n\r\n<P>Vaccinen gives peroralt 3 gange med et års interval. Mindste interval  \r\n\r\n mellem vaccinationerne er 3 måneder. OPV må gerne gives samtidig med andre  \r\n\r\n vacciner. </P>  \r\n\r\n<P>Efter vaccination med 3 doser Di-Te-Pol-vaccine og 3 doser OPV anses  \r\n\r\n immuniteten overfor polio for livsvarig. </P>  \r\n\r\n<P>RØDE HUNDE VACCINATION </P>  \r\n\r\n<P>Vaccinen indeholder levende svækket virus. </P>  \r\n\r\n<P>Vaccinen anvendes til vaccination af voksne kvinder, der ikke har  \r\n\r\n påviselige antistoffer mod røde hunde. </P>  \r\n\r\n<P>Tilbuddet gælder: alle 18-årige kvinder og kvinder, der planlægger  \r\n\r\n graviditet eller er beskæftiget med børn f.eks. i skole, institution eller  \r\n\r\n sygehus. </P>  \r\n\r\n<P>Gravide bør ikke vaccineres. Der bør mindst gå 3 måneder fra vaccinationen  \r\n\r\n til kvinden bliver gravid. </P>  \r\n\r\n<P>TUBERKULOSE-VACCINATION (BCG) </P>  \r\n\r\n<P>Vaccinen indeholder levende tuberkelbakterier. </P>  \r\n\r\n<P>BCG-vaccination gives kun til tuberkulinnegative. Vaccinationen giver  \r\n\r\n ingen absolut immunitet men øget resistens imod tuberkuløs infektion. </P>  \r\n\r\n<P>BCG-vaccination anbefales til personer med øget risiko for smitte. Det  \r\n\r\n drejer sig især om personer, der lever i et miljø med tuberkulose og  \r\n\r\n personer, der rejser under primitive forhold i lande med høj  \r\n\r\n tuberkuloseforekomst. </P>  \r\n\r\n<P>BIVIRKNINGER OG KOMPLIKATIONER </P>  \r\n\r\n<P>Bivirkninger og komplikationer til de omtalte vaccinationer indberettes på  \r\n\r\n formular 4102 (Sundhedsstyrelsens meldesystem for infektiøse sygdomme). </P>  \r\n\r\n<P>Herudover er der i medfør af § 3, stk. 2 i lov nr. 82 af 8. marts 1978 om  \r\n\r\n erstatning for vaccinationsskader fastsat indberetningspligt for enhver læge,  \r\n\r\n som i sin virksomhed bliver bekendt med skader, som må antages at kunne  \r\n\r\n medføre ydelser efter loven. Indberetning herom skal ske til  \r\n\r\n sikringsstyrelsen. </P>  \r\n\r\n<P>ATTESTATION </P>  \r\n\r\n<P>Lægen attesterer for udførelse af de gratis vaccinationer på  \r\n\r\n vaccinationskort, der udleveres gratis fra ekspeditionen, Statens  \r\n\r\n Seruminstitut, efter skriftlig rekvisition. </P>  \r\n\r\n<P>REKVISITION AF VACCINE </P>  \r\n\r\n<P>Til vaccinationerne anvendes vaccine, der udleveres fra ekspeditionen,  \r\n\r\n Statens Seruminstitut, efter skriftlig rekvisition, jf. § 2, stk. 1 og § 3,  \r\n\r\n stk. 3 i Indenrigsministeriets bekendtgørelse nr. 46 af 11. februar 1986.  \r\n\r\n</P>  \r\n\r\n<P>HONORERING OG REGNSKABSAFLÆGGELSE </P>  \r\n\r\n<P>Honorarer for vaccination og honorar for blodprøvetagning på voksne  \r\n\r\n kvinder betales af amtskommunerne og Københavns og Frederiksberg kommuner,  \r\n\r\n jf. § 3, st. 2 i Indenrigsministeriets bekendtgørelse nr. 46 af 11. februar  \r\n\r\n 1986. </P>  \r\n\r\n<P>Retningslinierne træder i kraft den 1. januar 1987. Samtidig ophæves  \r\n\r\n sundhedsstyrelsens cirkulære nr. 62 af 10. marts 1977 om retningslinier  \r\n\r\n vedrørende gratis vaccination mod smitsomme sygdomme m.v. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>SUNDHEDSSTYRELSEN, DEN 17. DECEMBER 1986  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>MICHAEL VON MAGNUS </P>  \r\n\r\n<P CLASS=MINISTER ALIGN=RIGHT>/Øhlenschlæger </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) De 2 vacciner gives to forskellige steder og i to forskellige  \r\n\r\n sprøjter. </P>  \r\n\r\n<P>(* 2) Gives til kvinder, som ikke er vaccineret tidligere, og som ikke har  \r\n\r\n antistoffer mod røde hunde. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/04/1987"
        },
        {
            "displayName": "Accession",
            "displayValue": "C19860015553"
        },
        {
            "displayName": "Entydig dokumentidentifikation",
            "displayValue": "CM005813"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "07/05/2007"
        },
        {
            "displayName": "Dokumenttype",
            "displayValue": "Retningslinier"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "155"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "17/12/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Sundhedsstyrelsen j.nr. 4120-1-1985"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}