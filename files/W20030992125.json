{
    "id": 154343,
    "title": "Ankestyrelsens principafgørelse C-26-03 om foranstaltninger for børn og unge - behandlingsudgifter - behandling i privat regi - anoreksi - psykiatrisk behandling - offentlige behandlingssystem - behandlerskift - ventetid",
    "documentTypeId": "240",
    "isSagsforlobPeriodValid": true,
    "shortName": "KEN nr 9921 af 04/06/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse C-26-03 om foranstaltninger for børn og unge - behandlingsudgifter - behandling i privat regi - anoreksi - psykiatrisk behandling - offentlige behandlingssystem - behandlerskift - ventetid</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har behandlet en sag om muligheden for at få økonomisk støtte til behandling af et barn i privat regi, når der eksisterer et offentligt behandlingstilbud.</p>\r\n   <p class=\"TekstGenerel\">Ankestyrelsen tog ved afgørelsen udgangspunkt i den gældende praksis, hvorefter der ikke kan ydes støtte efter den sociale lovgivning til behandling i privat regi, når der findes et relevant offentligt behandlingstilbud. *)</p>\r\n   <p class=\"TekstGenerel\">Ankestyrelsen fandt ikke grundlag for generelt at undtage støtte til børn og unge fra denne praksis.</p>\r\n   <p class=\"TekstGenerel\">Ankestyrelsen tiltrådte nævnets afgørelse om, at kommunen havde været berettiget til at give afslag på fortsat økonomisk støtte til behandling af en 14-årig dreng for anoreksi i privat regi, idet kommunen havde henvist til et relevant behandlingstilbud på en børne- og ungdomspsykiatrisk afdeling på et offentligt sygehus.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 755 af 9. september 2002 - § 40, stk. 1 og § 40, stk. 2</p>\r\n<p>Lov om social service - lovbekendtgørelse nr. 979 af 1. oktober 2008 - § 52</p>\r\n<p>\r\n   <span class=\"Bold\">Note:</span>\r\n</p>\r\n<p>*) Se SM O-27-88, SM O-120-96, SM A-6-02, SM A-26-02</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kommune havde bevilget økonomisk støtte til behandling af alvorlige problemer med anoreksi hos en14-årig dreng i et privat behandlingscenter i henhold til servicelovens § 40, stk. 2, nr. 1 i perioden fra oktober 2001 til juli 2002. Drengen havde i perioden fra januar til august 2001 modtaget behandling ved en psykiater, men denne behandling var blevet afbrudt efter moderens og drengens ønske, da de ikke havde tillid til den pågældende psykiater.</p>\r\n<p>Da kommunens bevilling udløb, anmodede moderen i juli 2002 via behandlingscentret om støtte til at drengen kunne deltage i et nyt projekt ved behandlingscentret. Kommunen fik forelagt en behandlingsplan, og det blev fra behandlingscentret oplyst, at drengen fortsat havde problemer med sin anoreksi, men at han generelt havde taget på og således havde profiteret af den behandling, han havde modtaget.</p>\r\n<p>Kommunen meddelte herefter i august 2002, at man ikke havde fundet grundlag for at imødekomme ansøgningen om forlængelse af drengens behandlingsforløb i det private projekt. Som begrundelse henviste kommunen til, at det af psykiatrisk lægekonsulent var blevet vurderet, at en børne- og ungdomspsykiatrisk afdeling på et offentligt sygehus skulle foretage en nærmere udredning og behandling af drengen, og at der på længere sigt kunne blive tale om døgnbehandling. Det blev samtidig besluttet at forlænge bevillingen til behandlingen ved det private projekt indtil den nævnte afdeling på det offentlige hospital var i stand til at modtage drengen. Kommunen vurderede således, at der fandtes et offentligt tilbud, der kunne afhjælpe drengens anoreksi, hvorfor det var besluttet, at behandlingen skulle overgå til det offentlige sygehus.</p>\r\n<p>Moderen gjorde i klagen til nævnet bl.a. gældende, at hendes søn var inde i et positivt forløb, og at et behandlerskifte måtte anses for at være til ugunst for ham med fare for et alvorligt tilbagefald.</p>\r\n<p>Nævnet fandt ikke grundlag for at tilsidesætte kommunens afgørelse. Nævnet lagde herved vægt på, at kommunen havde henvist til behandling ved ungdomspsykiatrisk afdeling på et offentligt sygehus, der måtte anses for at være et fuldt forsvarligt tilbud om behandling i den foreliggende situation.</p>\r\n<p>Nævnet lagde endvidere vægt på, at kommunen ville yde økonomisk dækning for udgifter til behandling ved det private behandlingscenter indtil behandlingen af drengen i offentligt regi kunne iværksættes.</p>\r\n<p>Det blev under sagens behandling i Ankestyrelsen oplyst, at behandlingen af drengen i offentligt regi endnu ikke var blevet iværksat, og at drengen derfor fortsat modtog støtte til behandling i det private behandlingsprojekt. Bevillingen var senest blevet forlænget frem til april 2003.</p>\r\n<p>Sagen blev behandlet i principielt møde med henblik på afklaring af om en iværksat behandling i privat regi i henhold til servicelovens § 40, stk. 2, nr. 3 kunne standses med henblik på overgang til fortsat behandling i et offentligt tilbud, alene med den begrundelse at der fandtes et relevant offentligt behandlingstilbud.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte nævnets afgørelse om, at kommunen havde været berettiget til at give afslag på fortsat støtte til behandling i privat regi af en 14-årig dreng.</p>\r\n<p>Begrundelsen for afgørelsen var, at kommunen ved sin afgørelse havde henvist drengen til fortsat behandling for anoreksi ved et relevant behandlingstilbud på en børne- og ungdomspsykiatrisk afdeling på et offentligt sygehus.</p>\r\n<p>Ankestyrelsen fandt således, at kommunens og nævnets afgørelser var i overensstemmelse med den almindeligt gældende praksis, hvorefter der ikke kan ydes økonomisk støtte efter den sociale lovgivning til behandling i privat regi, når der findes et relevant offentligt behandlingstilbud.</p>\r\n<p>Ankestyrelsen henledte særligt opmærksomheden på social meddelelse SM A-26-02, hvorefter en ansøger, der ønskede behandling hos en privat terapeut for en psykisk lidelse, ikke fandtes at være berettiget til økonomisk hjælp til samtaleterapi hos psykoterapeut uden for det offentlige behandlingssystem. Begrundelsen var, at den samme behandling kunne gives i det offentlige behandlingssystem. Den omstændighed, at ansøger var i et gunstigt behandlingsforløb hos en privat terapeut, fandtes ikke at udelukke muligheden for fremtidig behandling i det offentlige system.</p>\r\n<p>Ankestyrelsen tiltrådte således nævnets afgørelse.</p>\r\n<p>Det blev bemærket, at Ankestyrelsen havde noteret sig, at der på tidspunktet for Ankestyrelsens afgørelse endnu ikke var iværksat en behandling af drengen i offentligt regi.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 23. juni 2018, idet praksis er indarbejdet i principafgørelse 34-18."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20030992125"
        },
        {
            "displayName": "Entydig dokumentidentifikation",
            "displayValue": "BS007142"
        },
        {
            "displayName": "Dato for indlæggelse",
            "displayValue": "04/07/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9921"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "04/06/2003"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3500104-03"
        },
        {
            "displayName": "Stikord",
            "displayValue": "C-26-03"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}