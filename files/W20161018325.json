{
    "id": 184960,
    "title": "Pressenævnets kendelse i sag nr. 16-70-01031",
    "documentTypeId": "240",
    "isSagsforlobPeriodValid": true,
    "shortName": "KEN nr 10183 af 22/11/2016",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 16-70-01031</p>\r\n<div class=\"Resume\">\r\n   <p class=\"TekstGenerel\">Klager får ret til genmæle over for Lokalavisen Vanløse</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Lokalavisen Vanløse skrev i artiklen ”Værsgo scenen er din i Kulturstationen”, at klager var tilknyttet arrangementet Åben Scene i 2016 og bragte nogle citater fra klager. Klagers tilknytning til arrangementet ophørte i 2015, og han havde ikke udtalt sig til avisen i 2016. Klager får derfor ret til at få bragt et genmæle i avisen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse</span>:</p>\r\n   <p class=\"TekstGenerel\">[Klager] har anmodet om et genmæle over for oplysningerne om, at han skulle have været del af arrangementet Åben Scene 2016. Han har også afvist at have udtalt sig til avisen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Pressenævnet bemærker, at Lokalavisen Vanløse ikke har ønsket at komme med en udtalelse til sagen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Genmæle</span>\r\n   </p>\r\n   <p class=\"TekstGenerel\">Det fremgår af medieansvarslovens § 36, stk. 1, at en anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er bragt i et massemedie, skal tages til følge, medmindre oplysningernes rigtighed er utvivlsom.</p>\r\n   <p class=\"TekstGenerel\">På baggrund af [Klager]s oplysninger lægger Pressenævnet til grund, at klager ikke var del af arrangementet Åben Scene i 2016 og heller ikke har udtalt sig om arrangementet i 2016 til avisen.</p>\r\n   <p class=\"TekstGenerel\">Pressenævnet finder herefter, at der er tale om faktisk, forkerte oplysninger, når det i artiklen nævnes, at <span class=\"Italic\">”[Klager] har stået for de livgivende løjer.</span> <span class=\"Italic\">Og det gør han også, når det går løs søndag 2. oktober [2016] kl.</span> <span class=\"Italic\">14-17”</span>, ligesom han heller ikke har udtalt sig i forbindelse med arrangementet. Pressenævnet finder, at [Klager] er berettiget til at få bragt et genmæle.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I medfør af medieansvarslovens § 49, jf. lovens § 39, pålægger Pressenævnet herefter den ansvarshavende redaktør af Lokalavisen Vanløse at offentliggøre følgende:</p>\r\n   <p class=\"TekstGenerel\">”[rubrik]</p>\r\n   <p class=\"TekstGenerel\">[Klager] er ikke del af Åben Scene</p>\r\n   <p class=\"TekstGenerel\">[underrubrik]</p>\r\n   <p class=\"TekstGenerel\">Pressenævnet giver [Klager] ret til genmæle over for Lokalavisen Vanløse.</p>\r\n   <p class=\"TekstGenerel\">[tekst]</p>\r\n   <p class=\"TekstGenerel\">Lokalavisen Vanløse omtalte i artiklen ”Værsgo scenen er din i Kulturstationen” i september måned en række oplysninger om [Klager].</p>\r\n   <p class=\"TekstGenerel\">Artiklen er behæftet med fejl.</p>\r\n   <p class=\"TekstGenerel\">I artiklen omtales det forestående arrangementet Åben Scene, der blev afholdt i oktober 2016.</p>\r\n   <p class=\"TekstGenerel\">Af artiklen fremgik det, at [Klager] ville være en del af arrangementet. Desuden skulle han angiveligt havde udtalt sig til avisen i forbindelse med årets arrangement. Det er ikke korrekt.</p>\r\n   <p class=\"TekstGenerel\">[Klager], der tidligere har været del af arrangementet, stoppede i 2015 og var ikke del af arrangementet i 2016. Han har heller ikke udtalt sig til avisen i 2016, selvom artiklen kunne give indtryk af det med citater fra ham og med angivelse af hans mailadresse.</p>\r\n   <p class=\"TekstGenerel\">Pressenævnet har pålagt os at bringe ovennævnte meddelelse. Hele kendelsen fra Pressenævnet kan læses på pressenaevnet.dk”</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">For så vidt angår papirudgaven Lokalavisen Vanløse skal offentliggørelse af nævnets kendelse ske snarest i den første eller en af de første udgaver, der offentliggøres efter nævnets kendelse.</span>\r\n   </p>\r\n   <p class=\"TekstGenerel\">\r\n      <span class=\"Italic\">Offentliggørelse skal ske på det sted i mediet, hvor mediet har oplyst at ville offentliggøre kritik fra Pressenævnet (i mediets rettelsesspalte).</span> <span class=\"Italic\">Har mediet ikke en fast rettelsesspalte, skal offentliggørelse ske på det sted i mediet, der svarer til placeringen af den kritiserede artikel.</span></p>\r\n</div>\r\n<p>[Klager] har klaget til Pressenævnet over Lokalavisen Vanløses afslag på at bringe et genmæle vedrørende artiklen ”<span class=\"Italic\">Værsgo scenen er din i Kulturstationen</span>” bragt den 15. september 2016.</p>\r\n<p>\r\n</p>\r\n<p>[Klager] har klaget over, at han er omtalt i forbindelse med arrangementet Åben Scene 2016, selvom han ikke har været tilknyttet siden 2015.</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>Lokalavisen Vanløse bragte den 15. september 2016 på side 27 artiklen ”<span class=\"Italic\">Værsgo scenen er din i Kulturstationen</span>”. Af artiklen fremgår:</p>\r\n<p>”Nedtællingen til årets Åben Scene i Kulturstationen er i fuld gang. Den tiende af slagsen, hvor [Klager] har stået for de livgivende løjer.</p>\r\n<p>Og det gør han også, når det går løs søndag 2. oktober kl. 14-17.</p>\r\n<p>- Men så er det også slut, og nu vil jeg være lykkelig for, om andre vil tage over og styre løjerne, siger [Klager].</p>\r\n<p>- Så hvis du har lyst til at stå for arrangementet, er du mere end velkommen. Og jeg skal nok hjælpe lidt i gang i den nye rolle, som indebærer, at du skal stå for planlægningen og for præsentationen, fortæller [Klager].</p>\r\n<p>Åben Scene har i de seneste 10 år været en årligt tilbagevendende begivenhed. Her kan enhver, der har lyst til at optræde med sang, dans, tryllekunst, oplæsning, storytelling - eller (næsten) hvad som helst - få prøvet talentet af. Er du interesseret i at høre nærmere om både optræden og job, så kan du kontakte [Klager] på [Klagers mailadresse]. ”</p>\r\n<p>\r\n</p>\r\n<p>Den 21. september 2016 anmodede [Klager] Lokalavisen Vanløse om at bringe et genmæle i næstkommende udgave af avisen. Han rykkede for svar den 28. september 2016. Begge henvendelser til avisen henstår ubesvarede.</p>\r\n<p>[Klager] klagede herefter til Pressenævnet den 10. oktober 2016.</p>\r\n<p>\r\n</p>\r\n<p>\r\n   <span class=\"Bold\">Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>[Klager] har anført, at han ved arrangementet Åben Scene i Kulturstationen sidste år (2015) meddelte, at det var hans sidste Åben Scene. Han var derfor ikke en del af arrangementet den 2. oktober 2016 og har ikke udtalt sig til avisen som refereret i artiklen. Han har derfor heller ikke kunnet besvare henvendelser om arrangementet.</p>\r\n<p>[Klager] har anført, at det må forventes, at også en lokalavis lever op til en vis etik og ikke bringer oplysninger, der ikke har bund i virkeligheden. På denne baggrund har han anmodet om at få bragt et genmæle.</p>\r\n<p>\r\n</p>\r\n<p>\r\n   <span class=\"Bold\">2.2 Lokalavisen Vanløses synspunkter</span>\r\n</p>\r\n<p>Lokalavisen Vanløse har den 14. november 2016 telefonisk oplyst over for Pressenævnet, at man ikke ønsker at komme med en udtalelse til sagen.</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Martin Lavesen, Turid Fennefoss Nielsen, Ulrik Holmstrup og Otto Juhl Nielsen.</p>\r\n<p>\r\n</p>\r\n<p>[Klager] har anmodet om et genmæle over for oplysningerne om, at han skulle have været del af arrangementet Åben Scene 2016. Han har også afvist at have udtalt sig til avisen.</p>\r\n<p>\r\n</p>\r\n<p>Pressenævnet bemærker, at Lokalavisen Vanløse ikke har ønsket at komme med en udtalelse til sagen.</p>\r\n<p style=\"text-align: center;\">\r\n</p>\r\n<p>\r\n   <span class=\"Italic\">Genmæle</span>\r\n</p>\r\n<p>Det fremgår af medieansvarslovens § 36, stk. 1, at en anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er bragt i et massemedie, skal tages til følge, medmindre oplysningernes rigtighed er utvivlsom.</p>\r\n<p>På baggrund af [Klager]s oplysninger lægger Pressenævnet til grund, at klager ikke var del af arrangementet Åben Scene i 2016 og heller ikke har udtalt sig om arrangementet i 2016 til avisen.</p>\r\n<p>Pressenævnet finder herefter, at der er tale om faktisk, forkerte oplysninger, når det i artiklen nævnes, at <span class=\"Italic\">”[Klager] har stået for de livgivende løjer.</span> <span class=\"Italic\">Og det gør han også, når det går løs søndag 2. oktober [2016] kl.</span> <span class=\"Italic\">14-17”</span>, ligesom han heller ikke har udtalt sig i forbindelse med arrangementet. Pressenævnet finder, at [Klager] er berettiget til at få bragt et genmæle.</p>\r\n<p>\r\n</p>\r\n<p>I medfør af medieansvarslovens § 49, jf. lovens § 39, pålægger Pressenævnet herefter den ansvarshavende redaktør af Lokalavisen Vanløse at offentliggøre følgende:</p>\r\n<p style=\"text-align: center;\">”[rubrik]</p>\r\n<p style=\"text-align: center;\">[Klager] er ikke del af Åben Scene</p>\r\n<p style=\"text-align: center;\">[underrubrik]</p>\r\n<p style=\"text-align: center;\">Pressenævnet giver [Klager] ret til genmæle over for Lokalavisen Vanløse.</p>\r\n<p style=\"text-align: center;\">[tekst]</p>\r\n<p>Lokalavisen Vanløse omtalte i artiklen ”Værsgo scenen er din i Kulturstationen” i september måned en række oplysninger om [Klager].</p>\r\n<p>Artiklen er behæftet med fejl.</p>\r\n<p>I artiklen omtales det forestående arrangementet Åben Scene, der blev afholdt i oktober 2016.</p>\r\n<p>Af artiklen fremgik det, at [Klager] ville være en del af arrangementet. Desuden skulle han angiveligt havde udtalt sig til avisen i forbindelse med årets arrangement. Det er ikke korrekt.</p>\r\n<p>[Klager], der tidligere har været del af arrangementet, stoppede i 2015 og var ikke del af arrangementet i 2016. Han har heller ikke udtalt sig til avisen i 2016, selvom artiklen kunne give indtryk af det med citater fra ham og med angivelse af hans mailadresse.</p>\r\n<p>Pressenævnet har pålagt os at bringe ovennævnte meddelelse. Hele kendelsen fra Pressenævnet kan læses på pressenaevnet.dk”</p>\r\n<p>\r\n</p>\r\n<p>\r\n   <span class=\"Italic\">For så vidt angår papirudgaven Lokalavisen Vanløse skal offentliggørelse af nævnets kendelse ske snarest i den første eller en af de første udgaver, der offentliggøres efter nævnets kendelse.</span>\r\n</p>\r\n<p>\r\n   <span class=\"Italic\">Offentliggørelse skal ske på det sted i mediet, hvor mediet har oplyst at ville offentliggøre kritik fra Pressenævnet (i mediets rettelsesspalte).</span> <span class=\"Italic\">Har mediet ikke en fast rettelsesspalte, skal offentliggørelse ske på det sted i mediet, der svarer til placeringen af den kritiserede artikel.</span></p>\r\n<p>\r\n</p>\r\n<p>Afgjort den 22. november 2016.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/11/2016"
        },
        {
            "displayName": "Accession",
            "displayValue": "W20161018325"
        },
        {
            "displayName": "Entydig dokumentidentifikation",
            "displayValue": "AA009963"
        },
        {
            "displayName": "Dato for indlæggelse",
            "displayValue": "24/11/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10183"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "22/11/2016"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "16-70-01031"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}