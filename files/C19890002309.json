{
    "id": 54932,
    "title": "Cirkulære om ændring af cirkulære om de almennyttige boligselskabers økonomi m.v. ",
    "documentTypeId": "170",
    "isSagsforlobPeriodValid": false,
    "shortName": "CIR nr 23 af 22/02/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af cirkulære om de  \r\n\r\n almennyttige boligselskabers økonomi m.v. </H1>  \r\n\r\n<P></P>  \r\n\r\n<BR>  \r\n\r\n<P CLASS=PARAB> <B>§ 1. </B> Dette cirkulære ændrer bestemmelserne om  \r\n\r\n forvaltningsmæssig adskillelse af midler, som tilhører forskellige  \r\n\r\n boligselskaber, og om vederlæggelse af selskabernes ansatte i Boligstyrelsens  \r\n\r\n cirkulære nr. 117 af 25. oktober 1985, som ændret ved cirkulære nr. 15 af 17.  \r\n\r\n februar 1986. </P>  \r\n\r\n<P CLASS=PARAB> <B>§ 2. </B> Forvaltningsmæssig adskillelse af midler, som  \r\n\r\n tilhører forskellige boligselskaber </P>  \r\n\r\n<P>Boligstyrelsen er blevet opmærksom på, at ikke alle selvstændige  \r\n\r\n almennyttige boligselskabers midler, herunder afdelingsmidler, administreres  \r\n\r\n i overensstemmelse med de gældende regler. Det drejer sig om tilfælde, hvor  \r\n\r\n boligselskabernes midler indgår i kasse- og bankbeholdninger med  \r\n\r\n administrators midler og/eller med andre almennyttige boligselskabers midler.  \r\n\r\n Problemet kan opstå for selskaber, der administreres af et andet almennyttigt  \r\n\r\n boligselskab eller et administrationsselskab uden almennyttig status. Derimod  \r\n\r\n er boligselskabsmidler, som forvaltes af advokater, sikret gennem  \r\n\r\n bestemmelser om klientkonti, godkendt af Justitsministeriet. </P>  \r\n\r\n<P>Til cirkulærets punkt 3.3. om <I>fælles forvaltning</I> tilføjes derfor  \r\n\r\n følgende: </P>  \r\n\r\n<P>&#187;De enkelte almennyttige boligselskabers likvide midler, herunder  \r\n\r\n værdipapirer, som administreres af et andet almennyttigt boligselskab,  \r\n\r\n herunder almennyttige forretningsførerselskaber, skal være adskilt fra såvel  \r\n\r\n administrators som andre boligselskabers kasse- , bank- og depotbeholdninger.  \r\n\r\n</P>  \r\n\r\n<P>Der skal således oprettes selvstændige bank-/sparekassekonti og depoter  \r\n\r\n for hvert enkelt boligselskab. Det samme gælder for sådanne midler, som  \r\n\r\n administreres af et administrationsselskab el. lign. uden almennyttig status.  \r\n\r\n</P>  \r\n\r\n<P>Kravet om adskillelse af midler gælder dog hverken for datterselskaber af  \r\n\r\n det administrerende, almennyttige forretningsførerselskab eller for  \r\n\r\n boligselskaber, hvis midler forvaltes af advokater. </P>  \r\n\r\n<P>Yderligere gælder som undtagelse fra forbudet mod fælles forvaltning, at  \r\n\r\n flere almennyttige boligselskabers midler kan forvaltes i fælles bank-,  \r\n\r\n sparekasse- og depotbeholdninger, såfremt kontoen/depotet lyder på samtlige  \r\n\r\n administrerede boligselskabers navne og kun på disse, og såfremt  \r\n\r\n forvaltningen sker under betryggende bogføringsmæssige forhold. </P>  \r\n\r\n<P>Sådanne fælles forvaltningsordninger skal anmeldes til Boligselskabernes  \r\n\r\n Landsbyggefond. </P>  \r\n\r\n<P>Det er en betingelse for opretholdelse af en anmeldt fælles  \r\n\r\n forvaltningsordning, at Landsbyggefondens regler om garantiordningen for  \r\n\r\n afdelingsmidler overholdes, jf. lov om boligbyggeri, § 41, stk. 1, og  \r\n\r\n cirkulærets punkt 4.3. Disse regler indebærer bl.a. indsendelse til  \r\n\r\n Landsbyggefonden af ekstra regnskabsmateriale attestreret af revisor.&#171;  \r\n\r\n</P>  \r\n\r\n<P CLASS=PARAB> <B>§ 3. </B> I cirkulærets punkt 4.3. om <I>Boligselskabernes  \r\n\r\n Landsbyggefonds garantiordning for afdelingsmidler</I> ændres datoen for  \r\n\r\n garantiordningens godkendelse fra: &#187;6.7.1984&#171;, til:  \r\n\r\n &#187;24.1.1989&#171;. Garantiordningens ordlyd affattes således: </P>  \r\n\r\n<P> <I>&#187;Regler om garantiordning for afdelingsmidler.</I>  </P>  \r\n\r\n<P>I henhold til § 41, stk. 1, i lov om boligbyggeri har landsbyggefondens  \r\n\r\n styrelse fastsat følgende regler om fondens dækning af tab på afdelingers  \r\n\r\n midler, som almennyttige boligselskaber modtager i forvaltning: </P>  \r\n\r\n<UL CLASS=PLAIN-LIST>  \r\n\r\n<LI>1) Fonden dækker ethvert tab på almennyttige afdelingers midler, som  \r\n\r\n almennyttige boligselskaber modtager i forvaltning. </LI>  \r\n\r\n<LI>2) Fondens udbetaling af beløb til dækning af en afdelings tab  \r\n\r\n forudsætter, at det er godtgjort, <I>at</I> afdelingen har et aktuelt behov  \r\n\r\n for anvendelse af beløbet, og <I>at</I> beløbet ikke kan dækkes af selskabets  \r\n\r\n disponible egenkapital, herunder selskabets dispositionsfond. </LI>  \r\n\r\n<LI>3) Fondens dækning af en afdelings tab er at betragte som et udlæg for  \r\n\r\n selskabet, således at fonden samtidig overtager de rettigheder, som  \r\n\r\n afdelingen havde mod selskabet i forbindelse med udlægget. Når selskabets  \r\n\r\n økonomi tillader det, kan fonden kræve udlægget tilbagebetalt. Udlægget  \r\n\r\n tilskrives renter svarende til Nationalbankens diskonto til enhver tid. </LI>  \r\n\r\n<LI>4) Fondens hæftelse for dækning af afdelingernes tab er begrænset til  \r\n\r\n følgende midler: </LI>  \r\n\r\n<LI>a) Fondens dispositionsfond. </LI>  \r\n\r\n<LI>b) Fondens reservefond i det omfang dens midler ikke er anvendt til  \r\n\r\n driftsstøttelån, øvrige udlån eller kapitalindskud m.v. </LI>  \r\n\r\n<LI>c) Såfremt midlerne under a og b ikke er tilstrækkelige, kan i nødvendigt  \r\n\r\n omfang anvendes midler fra den fælles moderniseringsfond. </LI>  \r\n\r\n<LI>d) Landsdispositionsfonden, jf. lov om boligbyggeri, § 40 a. </LI>  \r\n\r\n<LI>5) Særlige betingelser er gældende, hvis flere almennyttige  \r\n\r\n boligselskaber - eksempelvis i kraft af administrationsfællesskab - ønsker at  \r\n\r\n anbringe bl.a. deres afdelingsmidler i fælles bank/sparekasse- og  \r\n\r\n obligationsbeholdninger. Kravene gælder dog ikke for datterselskaber af det  \r\n\r\n administrerende, almennyttige forretningsførerselskab eller for almennyttige  \r\n\r\n boligselskaber, hvis midler forvaltes af advokater. </LI>  \r\n\r\n<LI>a) De indestående bank/sparekasse- og obligationsbeholdninger skal lyde  \r\n\r\n på samtlige involverede boligselskabers navne og kun på disse. Det  \r\n\r\n forudsættes, at midlerne alene hidrører fra almennyttige boligselskaber.  \r\n\r\n</LI>  \r\n\r\n<LI>b) Etablering af fælles beholdninger skal anmeldes til fonden inden  \r\n\r\n iværksættelse. Efter retningslinierne i lov om boligbyggeri § 13 indsendes  \r\n\r\n årsregnskab m.v. vedrørende anmeldte fælles beholdninger og eventuelt  \r\n\r\n administrationsfællesskab til fonden. </LI>  \r\n\r\n<LI>c) Registreringen af den fælles anbringelse skal ske under betryggende  \r\n\r\n bogføringsmæssige forhold. En afstemning af de tilstedeværende beholdninger  \r\n\r\n med de løbende mellemregningsforhold indsendes hvert kvartal attesteret af  \r\n\r\n revisor til fonden, senest 1 måned efter kvartalets udløb. Revisionen skal  \r\n\r\n ske i overensstemmelse med Boligstyrelsens revisionsinstruks af 24. maj  \r\n\r\n 1985.&#171; </LI>  \r\n\r\n</UL>  \r\n\r\n<P CLASS=PARAB> <B>§ 4. </B> Vederlæggelse af selskabernes ansatte </P>  \r\n\r\n<P>Selskabernes administrationsudgifter skal - under iagttagelse af en  \r\n\r\n forsvarlig drift - søges holdt på det lavest mulige niveau, jf. lov om  \r\n\r\n boligbyggeri, § 5, stk. 3. For at give beboerne og tilsynsmyndighederne bedre  \r\n\r\n muligheder for indsigt i administrationsudgifternes fordeling tilføjes  \r\n\r\n følgende til cirkulærets punkt 13.1.1., ad konto 502 om  \r\n\r\n<I>personaleudgifter/forretningsførelse:</I>  </P>  \r\n\r\n<P>&#187;Selskabernes vederlæggelse af de ansatte, herunder lønnings- og  \r\n\r\n pensionsforhold for den øverste administrative ledelse, skal stå i rimeligt  \r\n\r\n forhold til selskabets størrelse og arbejdsopgaver. Udgifterne må ikke  \r\n\r\n overstige, hvad der efter markedsforholdene er nødvendigt for at sikre en  \r\n\r\n fuldt forsvarlig og rationel drift. </P>  \r\n\r\n<P>Under hensyn hertil skal selskaberne i den faste note yderligere oplyse  \r\n\r\n størrelsen af afholdt løn og pensionsbidrag til selskabernes øverste  \r\n\r\n administrative ledelse. </P>  \r\n\r\n<P>Løn omfatter også særlige ordninger for bil, telefon, repræsentation,  \r\n\r\n feriebolig o.lign. </P>  \r\n\r\n<P>Oplysningerne skal medtages første gang ved udarbejdelse af regnskaberne  \r\n\r\n for indeværende regnskabsår.&#171; </P>  \r\n\r\n<P CLASS=PARAB> <B>§ 5. </B> Cirkulæret træder i kraft den 1. marts 1989.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Boligstyrelsen, den 22. februar 1989.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>H. E. RASMUSSEN </P>  \r\n\r\n<P CLASS=MINISTER ALIGN=RIGHT>/Birthe Lehmann </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/03/1989"
        },
        {
            "displayName": "Accession",
            "displayValue": "C19890002309"
        },
        {
            "displayName": "Entydig dokumentidentifikation",
            "displayValue": "CM013817"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/08/2005"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "23"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "22/02/1989"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Bygge- og Boligstyrelsen, jf BEK nr 1164 af 23/12/1993"
        },
        {
            "displayName": "Ressortministeriets journalnummer",
            "displayValue": "BO4 j.nr. 3113/3-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}