{
    "id": 16663,
    "title": "Cirkulære om ændring af praksis og genoptagelse af opgørelse af momstilsvaret vedr. leveringsstedet for formidlingsydelser til privatpersoner m.fl.",
    "documentTypeId": "170",
    "isSagsforlobPeriodValid": true,
    "shortName": "CIR nr 118 af 15/12/2004",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Cirkulære  \r\n\r\n om ændring af praksis og genoptagelse af opgørelse af momstilsvaret vedr.  \r\n\r\n leveringsstedet for formidlingsydelser til privatpersoner m.fl.  \r\n\r\n<A HREF=\"#FN501\" NAME=\"_FN501\"><SUP>1)</SUP></A>  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"TekstoverskriftB\" align=\"left\" style='text-align:left'>  \r\n\r\n Indledning  \r\n\r\n</P>  \r\n\r\n<P class=\"Paragraftekst\">  \r\n\r\n 1. Told- og Skattestyrelsen har på baggrund af  \r\n\r\n EF-domstolens dom i sag C-68/03, D. Lipjes, besluttet at ændre praksis for  \r\n\r\n fastlæggelsen af leveringsstedet efter momslovens §&nbsp;21, nr. 3, for andre  \r\n\r\n formidlingsydelser end de af lovens §&nbsp;15, stk.&nbsp;2, og §&nbsp;21, nr.  \r\n\r\n 1  \r\n\r\n og 2, omhandlede leveret af formidlere, som handler i andres navn og for  \r\n\r\n andres  \r\n\r\n regning.  \r\n\r\n</P>  \r\n\r\n<P class=\"NormalInd\">  \r\n\r\n 2. Praksisændringen vedrører tilfælde, hvor formidler på  \r\n\r\n vegne af køber formidler erhvervelsen af en vare. Praksisændringen vedrører  \r\n\r\n ikke tilfælde, hvor aftageren af formidlingsydelsen er momsregistreret  \r\n\r\n (registreringspligtig) i Danmark eller i et andet EU-land.  \r\n\r\n</P>  \r\n\r\n<P class=\"TekstoverskriftB\" align=\"left\" style='text-align:left'>  \r\n\r\n Praksis ifølge  \r\n\r\n Momsvejledningen  \r\n\r\n</P>  \r\n\r\n<P class=\"Paragraftekst\">  \r\n\r\n 3. Bestemmelsen i momslovens §&nbsp;21, nr. 3,  \r\n\r\n gennemfører 6. momsdirektivs artikel 28 b, punkt E, nr. 3, i dansk ret.  \r\n\r\n</P>  \r\n\r\n<P class=\"NormalInd\">  \r\n\r\n 4. Det fremgår af Momsvejledningens afsnit E.3.7.3, at  \r\n\r\n leveringsstedet&nbsp;for formidlingsydelser omfattet af momslovens §&nbsp;21,  \r\n\r\n nr. 3, fastlægges efter, hvor den pågældende hovedtransaktion har  \r\n\r\n leveringssted. Hvis aftageren af formidlingsydelsen er momsregistreret i et  \r\n\r\n andet EU-land, er leveringsstedet for formidlingsydelsen dog i det EU-land,  \r\n\r\n hvor aftageren&nbsp;er momsregistreret.  \r\n\r\n</P>  \r\n\r\n<P class=\"NormalInd\">  \r\n\r\n 5. Leveringsstedet for  \r\n\r\n hovedtransaktionen&nbsp;fastlægges&nbsp;efter de almindelige regler&nbsp;i  \r\n\r\n momslovens §§&nbsp;14-20 og §&nbsp;22.  \r\n\r\n</P>  \r\n\r\n<P class=\"TekstoverskriftB\" align=\"left\" style='text-align:left'>  \r\n\r\n EF-domstolens dom  \r\n\r\n i sag C-68/03, D. Lipjes.  \r\n\r\n</P>  \r\n\r\n<P class=\"NormalInd\">  \r\n\r\n 6. Tvisten i hovedsagen, der førte til den præjudicielle  \r\n\r\n forelæggelse for EF-domstolen, vedrørte bl.a. fastlæggelsen af  \r\n\r\n leveringsstedet  \r\n\r\n for formidlingsydelser.  \r\n\r\n</P>  \r\n\r\n<P class=\"NormalInd\">  \r\n\r\n 7. D. Lipjes, der var bosat i Nederlandene, drev virksomhed  \r\n\r\n med køb og salg af brugte lystfartøjer og med formidling af køb og salg af  \r\n\r\n yachter. I 1996 og i 1997 formidlede han to gange køb af yachter, der befandt  \r\n\r\n sig i Frankrig, i begge tilfælde tilsyneladende på en i Nederlandene bosat  \r\n\r\n privat købers vegne, mens sælgeren var en privatperson bosat i Frankrig. D.  \r\n\r\n Lipjes havde hverken i Nederlandene eller i Frankrig angivet moms af disse  \r\n\r\n formidlingstransaktioner.  \r\n\r\n</P>  \r\n\r\n<P class=\"NormalInd\">  \r\n\r\n EF-domstolen skulle tage stilling til følgende to spørgsmål:  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n Skal sjette direktivs  \r\n\r\n artikel 28b, punkt E, stk.&nbsp;3, fortolkes således, at denne bestemmelse  \r\n\r\n kun  \r\n\r\n angår tjenesteydelser, der leveres af formidlere, hvor aftageren af  \r\n\r\n tjenesteydelsen er en afgiftspligtig person i direktivets forstand eller en  \r\n\r\n ikke-afgiftspligtig juridisk person i den forstand, hvori udtrykket er  \r\n\r\n anvendt  \r\n\r\n i direktivets artikel 28a?  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n I benægtende fald,  \r\n\r\n skal sjette direktivs artikel 28b, punkt E, stk.&nbsp;3, første afsnit, da  \r\n\r\n fortolkes således, at denne bestemmelse går ud på, at såfremt der formidles  \r\n\r\n et  \r\n\r\n køb og salg af en fysisk genstand mellem to private, skal der med hensyn til  \r\n\r\n stedet for formidlingen lægges vægt på stedet for transaktionen, som om denne  \r\n\r\n transaktion var en levering eller en tjenesteydelse udført af en  \r\n\r\n afgiftspligtig  \r\n\r\n person i den forstand, hvori udtrykket er anvendt i sjette direktivs artikel  \r\n\r\n 8?  \r\n\r\n</P>  \r\n\r\n<P class=\"TekstoverskriftVK\">  \r\n\r\n Ad Spørgsmål 1  \r\n\r\n</P>  \r\n\r\n<P class=\"Paragraftekst\">  \r\n\r\n 8. EF-domstolen har besvaret det første spørgsmål med,  \r\n\r\n at sjette direktivs artikel 28b, punkt E, stk.&nbsp;3, ikke skal fortolkes  \r\n\r\n således, at den kun angår tjenesteydelser, der leveres af formidlere, hvor  \r\n\r\n aftageren af tjenesteydelsen er en afgiftspligtig person eller en  \r\n\r\n ikke-afgiftspligtig juridisk person.  \r\n\r\n</P>  \r\n\r\n<P class=\"NormalInd\">  \r\n\r\n 9. Praksis ifølge Momsvejledningens afsnit E.3.7.3 er  \r\n\r\n således i overensstemmelse med EF-domstolens dom.  \r\n\r\n</P>  \r\n\r\n<P class=\"TekstoverskriftVK\">  \r\n\r\n Ad Spørgsmål 2  \r\n\r\n</P>  \r\n\r\n<P class=\"Paragraftekst\">  \r\n\r\n 10. EF-domstolens konstater i dommens præmis 24, at den  \r\n\r\n forelæggende ret med det andet spørgsmål ønsker oplyst, om det, når en  \r\n\r\n formidlingstransaktion henhører under sjette direktivs artikel 28b, punkt E,  \r\n\r\n stk.&nbsp;3, er de almindelige bestemmelser i sjette direktivs artikel 8  \r\n\r\n eller  \r\n\r\n specialbestemmelserne i samme direktivs artikel 28b, der skal anvendes med  \r\n\r\n henblik på fastsættelsen af det sted, hvor den transaktion, der ligger til  \r\n\r\n grund for formidlingsydelsen, er blevet udført.  \r\n\r\n</P>  \r\n\r\n<P class=\"NormalInd\">  \r\n\r\n 11. EF-domstolen fastslår i præmis 25, at det i denne  \r\n\r\n henseende er tilstrækkeligt at fastslå, at det følger af sjette direktivs  \r\n\r\n ordlyd, at stedet for erhvervelse inden for Fællesskabet af goder er  \r\n\r\n reguleret  \r\n\r\n i direktivets artikel 28b, punkt A og B, som således fraviger de almindelige  \r\n\r\n bestemmelser i direktivets artikel 8, som regulerer levering af goder inden  \r\n\r\n for  \r\n\r\n en medlemsstat. En anden bedømmelse er under de i hovedsagen foreliggende  \r\n\r\n omstændigheder ikke påkrævet.  \r\n\r\n</P>  \r\n\r\n<P class=\"NormalInd\">  \r\n\r\n 12. EF-domstolen besvarede det andet spørgsmål med, at når  \r\n\r\n en formidlingstransaktion henhører under sjette direktivs artikel 28b, punkt  \r\n\r\n E,  \r\n\r\n stk.&nbsp;3, skal direktivets artikel 28b, punkt A (stedet for erhvervelse  \r\n\r\n inden for Fællesskabet af goder) og B (leveringsstedet ved fjernsalg),  \r\n\r\n anvendes  \r\n\r\n med henblik på fastsættelsen af det sted, hvor de transaktioner, der ligger  \r\n\r\n til  \r\n\r\n grund for formidlingsydelserne, er blevet udført.  \r\n\r\n</P>  \r\n\r\n<P class=\"TekstoverskriftB\" align=\"left\" style='text-align:left'>  \r\n\r\n Ændring af praksis  \r\n\r\n</P>  \r\n\r\n<P class=\"Paragraftekst\">  \r\n\r\n 13. EF-domstolens besvarelse af spørgsmål 2 i sag  \r\n\r\n C-68/03, D. Lipjes, ændrer dansk praksis vedrørende fastlæggelsen af  \r\n\r\n leveringsstedet for formidlingsydelser til privatpersoner m.fl., som den er  \r\n\r\n beskrevet i Momsvejledningens afsnit E.3.7.3.  \r\n\r\n</P>  \r\n\r\n<P class=\"NormalInd\">  \r\n\r\n 14. Den ændrede praksis betyder, at når en formidler, der  \r\n\r\n handler i en andens navn og for en andens regning, leverer formidlingsydelser  \r\n\r\n omfattet af §&nbsp;21, nr. 3 (andre formidlingsydelser), på vegne af køberen,  \r\n\r\n skal formidler anses for at have formidlet en erhvervelse og ikke en  \r\n\r\n leverance.  \r\n\r\n</P>  \r\n\r\n<P class=\"NormalInd\">  \r\n\r\n 15. Stedet for erhvervelsen skal fastlægges efter momslovens  \r\n\r\n §&nbsp;14, nr. 2, 2. pkt., sidste bisætning, og 3. pkt., og nr. 3, samt  \r\n\r\n §&nbsp;22.  \r\n\r\n Hvis varen transporteres fra et andet EU-land til Danmark er leveringsstedet  \r\n\r\n for erhvervelsen således i Danmark. Hvis varen transporteres fra Danmark til  \r\n\r\n et  \r\n\r\n andet EU-land er leveringsstedet for erhvervelsen ikke i Danmark.  \r\n\r\n</P>  \r\n\r\n<P class=\"TekstoverskriftB\" align=\"left\" style='text-align:left'>  \r\n\r\n Genoptagelse og  \r\n\r\n tilbagebetaling  \r\n\r\n</P>  \r\n\r\n<P class=\"Paragraftekst\">  \r\n\r\n 16. Virksomheder, som efter den i Momsvejledningens  \r\n\r\n afsnit E.3.7.3 beskrevne hidtidige praksis har betalt moms af  \r\n\r\n formidlingsydelser, der efter dette cirkulære ikke har leveringssted her i  \r\n\r\n landet, kan anmode ToldSkat om genoptagelse af opgørelsen af momstilsvaret.  \r\n\r\n</P>  \r\n\r\n<P class=\"NormalInd\">  \r\n\r\n Det vil f.eks. kunne være agenter, der handler efter  \r\n\r\n fuldmagt, og som køber et parti varer på en auktion her i landet for en  \r\n\r\n ikke-momsregistreret kunde i et andet EU-land, hvorefter varepartiet  \r\n\r\n fremsendes  \r\n\r\n til kunden i det andet EU-land.  \r\n\r\n</P>  \r\n\r\n<P class=\"NormalInd\">  \r\n\r\n 17. Ved bedømmelse af et eventuelt tilbagebetalingskrav  \r\n\r\n anvendes dansk rets almindelige regler om tilbagebetaling af beløb erlagt i  \r\n\r\n urigtig formening om skyld. Disse regler vil blive fortolket i lyset af den  \r\n\r\n seneste praksis fra EF-Domstolen om medlemsstaternes opkrævninger af beløb i  \r\n\r\n strid med fællesskabsretten.  \r\n\r\n</P>  \r\n\r\n<P class=\"TekstoverskriftVK\">  \r\n\r\n Overvæltning  \r\n\r\n</P>  \r\n\r\n<P class=\"Paragraftekst\">  \r\n\r\n 18. Det følger af EF-Domstolens faste praksis, at en  \r\n\r\n virksomhed har ret til at få tilbagebetalt afgifter, som en medlemsstat har  \r\n\r\n opkrævet i strid med fællesskabsrettens bestemmelser. Den pågældende  \r\n\r\n medlemsstat er således som udgangspunkt forpligtet til at tilbagebetale  \r\n\r\n afgifter, der er opkrævet i strid med fællesskabsretten (jf. bl.a. dommen i  \r\n\r\n de  \r\n\r\n forenede sager C-192/95 - C-218/95, Comateb m.fl. præmis 20, de forenede  \r\n\r\n sager  \r\n\r\n C-397/98 og C-410/98, Metallgesellschaft m.fl., præmis 84, og sag C-62/00,  \r\n\r\n Marks &amp; Spencer-dommen, præmis 30).  \r\n\r\n</P>  \r\n\r\n<P class=\"NormalInd\">  \r\n\r\n 19. Der er ifølge EF-domstolens retspraksis kun én enkelt  \r\n\r\n undtagelse til denne tilbagebetalingsforpligtelse. En medlemsstat kan kun  \r\n\r\n modsætte sig, at en afgift, der er opkrævet med urette henset til  \r\n\r\n fællesskabsretten, tilbagebetales, når det er godtgjort af de nationale  \r\n\r\n myndigheder, at en anden person end den afgiftspligtige fuldt ud har båret  \r\n\r\n afgiftsbyrden, og at en tilbagebetaling af afgiften til den afgiftspligtige  \r\n\r\n ville medføre en ugrundet berigelse for ham. Heraf følger, at hvis kun en del  \r\n\r\n af afgiften er væltet over på senere led, er de nationale myndigheder  \r\n\r\n forpligtet til at tilbagebetale det ikke-overvæltede beløb (jf. i denne  \r\n\r\n retning  \r\n\r\n bl.a. dommen i sagen Comateb m.fl., præmis 27 og 28).  \r\n\r\n</P>  \r\n\r\n<P class=\"NormalInd\">  \r\n\r\n 20. Da denne undtagelse er en begrænsning af en subjektiv  \r\n\r\n ret, der følger af Fællesskabets retsorden, skal den fortolkes restriktivt,  \r\n\r\n idet der navnlig skal tages hensyn til, at overvæltningen af en afgift på  \r\n\r\n forbrugeren ikke nødvendigvis udligner de økonomiske virkninger af  \r\n\r\n afgiftspålæggelsen for den afgiftspligtige.  \r\n\r\n</P>  \r\n\r\n<P class=\"NormalInd\">  \r\n\r\n 21. Domstolen har i præmis 17 i dommen i de forenede sager  \r\n\r\n 331/85, 376/85 og 378/85, Bianco og Girard, bl.a. slået fast, at selv om  \r\n\r\n nationale lovregler om indirekte skatter normalt tilsigter, at afgifterne  \r\n\r\n væltes over på den endelige forbruger, og indirekte skatter inden for  \r\n\r\n erhvervslivet i almindelighed overvæltes delvis eller fuldt ud, kan man ikke  \r\n\r\n generelt lægge til grund, at sådanne afgifter i alle tilfælde rent faktisk  \r\n\r\n væltes over. Hvorvidt der rent faktisk, delvis eller fuldt ud, sker en  \r\n\r\n overvæltning, afhænger således af en række forskellige omstændigheder ved  \r\n\r\n hver  \r\n\r\n enkelt transaktion, som giver denne en særlig karakter i forhold til andre  \r\n\r\n transaktioner, der sker i andre sammenhænge. Spørgsmålet om, hvorvidt der i  \r\n\r\n det  \r\n\r\n enkelte tilfælde er sket en overvæltning af en afgift, beror derfor på de  \r\n\r\n faktiske omstændigheder, som det henhører under den pågældende nationale  \r\n\r\n retsinstans at klarlægge, idet denne frit kan bedømme de beviser, der  \r\n\r\n fremlægges for den.  \r\n\r\n</P>  \r\n\r\n<P class=\"NormalInd\">  \r\n\r\n Domstolen har i præmis 20 i dommen i sagen Bianco og Girard  \r\n\r\n præciseret, at det, alt efter markedets karakter, vil være mere eller mindre  \r\n\r\n sandsynligt, at der sker en overvæltning. De mange faktorer, der er  \r\n\r\n bestemmende  \r\n\r\n for den politik, de handlende fører, er imidlertid forskellige i forskellige  \r\n\r\n tilfælde, hvorfor det er næsten umuligt at afgøre, hvor stor en faktisk  \r\n\r\n indvirkning disse faktorer hver for sig har på, i hvilket omfang der sker en  \r\n\r\n overvæltning.  \r\n\r\n</P>  \r\n\r\n<P class=\"NormalInd\">  \r\n\r\n Domstolen har ligeledes slået fast, at selv når det  \r\n\r\n godtgøres, at den med urette opkrævede afgift helt eller delvis er væltet  \r\n\r\n over  \r\n\r\n på tredjemand, vil en tilbagebetaling af afgiften til den erhvervsdrivende  \r\n\r\n ikke  \r\n\r\n nødvendigvis medføre en ugrundet berigelse for ham (dommen i sagen Comateb  \r\n\r\n m.fl., præmis 29, og dom af 21.9.2000, forenede sager C-441/98 og C-442/98,  \r\n\r\n Michaïlidis, præmis 34).  \r\n\r\n</P>  \r\n\r\n<P class=\"NormalInd\">  \r\n\r\n Selv i det tilfælde, hvor afgiften er fuldstændigt integreret  \r\n\r\n i den pris, der kræves, kan den afgiftspligtige lide et økonomisk tab, der er  \r\n\r\n forbundet med en forringelse af salgsmængden (jf. dommen i sagen Comateb  \r\n\r\n m.fl.,  \r\n\r\n præmis 29, og Michaïlidis-dommen, præmis 35).  \r\n\r\n</P>  \r\n\r\n<P class=\"NormalInd\">  \r\n\r\n 22. Om og i hvilket omfang tilbagebetaling af en afgift, der  \r\n\r\n er opkrævet med urette henset til fællesskabsretten, medfører en ugrundet  \r\n\r\n berigelse for den afgiftspligtige, kan således kun fastlægges ved en  \r\n\r\n økonomisk  \r\n\r\n analyse, der tager hensyn til alle de relevante omstændigheder (jf. dommen i  \r\n\r\n sagen C-147/01, Weber&#146;s Wine World, præmis 100).  \r\n\r\n</P>  \r\n\r\n<P class=\"TekstoverskriftVK\">  \r\n\r\n Fristregler  \r\n\r\n</P>  \r\n\r\n<P class=\"Paragraftekst\">  \r\n\r\n 23. Det fremgår af ikrafttrædelsesbestemmelserne til lov  \r\n\r\n nr. 410 af 2. juni 2003 om ændring af skattestyrelsesloven (ændring af  \r\n\r\n fristregler på skatte- og afgiftsområdet m.v.), at skattestyrelseslovens  \r\n\r\n §&nbsp;35  \r\n\r\n B og §&nbsp;35 C, har virkning for anmodninger om genoptagelse af et  \r\n\r\n afgiftstilsvar, som er indgivet til myndighederne den 12. marts 2003 eller  \r\n\r\n senere.  \r\n\r\n</P>  \r\n\r\n<P class=\"NormalInd\">  \r\n\r\n 24. Såfremt anvendelsen af skattestyrelseslovens §&nbsp;35 B  \r\n\r\n og §&nbsp;35 C, for en afgiftsperiode er til ugunst for den afgiftspligtige i  \r\n\r\n forhold til hidtil gældende regler, kan bestemmelsen dog først finde  \r\n\r\n anvendelse  \r\n\r\n for afgiftstilsvar, hvor angivelsesperioden udløber den 1. juli 2000 eller  \r\n\r\n senere.  \r\n\r\n</P>  \r\n\r\n<P class=\"NormalInd\">  \r\n\r\n 25. Hvis fristen i skattestyrelseslovens §&nbsp;35 B, stk.&nbsp;2,  \r\n\r\n er udløbet, kan der i henhold til skattestyrelseslovens §&nbsp;35 C,  \r\n\r\n stk.&nbsp;1,  \r\n\r\n nr. 1, 2. led, efter anmodning ske ekstraordinær genoptagelse til gunst for  \r\n\r\n den  \r\n\r\n afgiftspligtige af opgørelsen af afgiftstilsvaret fra og med den  \r\n\r\n afgiftsperiode, der er påbegyndt, men endnu ikke udløbet, 5 år forud for  \r\n\r\n underkendelsen af praksis.  \r\n\r\n</P>  \r\n\r\n<P class=\"NormalInd\">  \r\n\r\n Ekstraordinær genoptagelse kan dog kun ske, hvis  \r\n\r\n betingelserne herfor i skattestyrelseslovens §&nbsp;35 C, stk.&nbsp;1, nr. 1,  \r\n\r\n er opfyldt.  \r\n\r\n</P>  \r\n\r\n<P class=\"NormalInd\">  \r\n\r\n 26. Dansk praksis for fastlæggelsen efter momslovens §&nbsp;21,  \r\n\r\n nr. 3, af leveringsstedet for &#148;andre formidlingsydelser&#148; leveret  \r\n\r\n til  \r\n\r\n privatpersoner m.fl. ændres som følge af EF-domstolens afgørelse af 27. maj  \r\n\r\n 2004.  \r\n\r\n</P>  \r\n\r\n<P class=\"NormalInd\">  \r\n\r\n Der kan således ske genoptagelse af opgørelsen af  \r\n\r\n afgiftstilsvar fra og med den afgiftsperiode, der var påbegyndt, men ikke  \r\n\r\n udløbet,  \r\n\r\n den 27. maj 1999.  \r\n\r\n</P>  \r\n\r\n<P class=\"TekstoverskriftVK\">  \r\n\r\n Reaktionsfrist  \r\n\r\n</P>  \r\n\r\n<P class=\"Paragraftekst\">  \r\n\r\n 27. Anmodning om ekstraordinær genoptagelse skal  \r\n\r\n fremsættes under iagttagelse af bestemmelsen i skattestyrelseslovens  \r\n\r\n §&nbsp;35  \r\n\r\n C, stk.&nbsp;2, det vil sige, at anmodningen om genoptagelse skal fremsættes  \r\n\r\n inden 6 måneder efter, at den afgiftspligtige er kommet til kundskab om det  \r\n\r\n forhold, der begrunder fravigelsen af den ordinære genoptagelsesfrist i  \r\n\r\n skattestyrelseslovens §&nbsp;35 B.  \r\n\r\n</P>  \r\n\r\n<P class=\"NormalInd\">  \r\n\r\n 28. Reaktionsfristen på 6 måneder i henhold til  \r\n\r\n skattestyrelseslovens §&nbsp;35 C, stk.&nbsp;2, regnes fra dette cirkulæres  \r\n\r\n dato.  \r\n\r\n</P>  \r\n\r\n<P class=\"TekstoverskriftB\" align=\"left\" style='text-align:left'>  \r\n\r\n Anmodning om  \r\n\r\n genoptagelse  \r\n\r\n</P>  \r\n\r\n<P class=\"Paragraftekst\">  \r\n\r\n 29. Anmodning om genoptagelse skal indgives til den  \r\n\r\n regionale told- og skattemyndighed.  \r\n\r\n</P>  \r\n\r\n<P class=\"NormalInd\">  \r\n\r\n 30. Anmodningen skal indeholde oplysninger om virksomhedens  \r\n\r\n navn, adresse og CVR-nr.  \r\n\r\n</P>  \r\n\r\n<P class=\"NormalInd\">  \r\n\r\n 31. Virksomheden skal specificere kravet på tilbagebetaling  \r\n\r\n eller regulering af moms for hver afgiftsperiode  \r\n\r\n</P>  \r\n\r\n<P class=\"NormalInd\">  \r\n\r\n 32. Af hensyn til beregningen af rentegodtgørelse skal  \r\n\r\n virksomheden oplyse tidspunktet for hver enkelt indbetaling af momstilsvar.  \r\n\r\n Hvis virksomheden har fået udbetalt negativ moms for en afgiftsperiode, skal  \r\n\r\n virksomheden oplyse tidspunktet for frigørelsen af den negative angivelse.  \r\n\r\n</P>  \r\n\r\n<P class=\"TekstoverskriftVK\">  \r\n\r\n Dokumentation  \r\n\r\n</P>  \r\n\r\n<P class=\"Paragraftekst\">  \r\n\r\n 33. Virksomheden skal fremlægge oplysninger af faktisk  \r\n\r\n karakter, som kan begrunde ændringen. Virksomheden skal således dokumentere  \r\n\r\n opgørelsen af tilbagebetalingskravet gennem relevant regnskabsmateriale og  \r\n\r\n andet bilagsmateriale, som efter virksomhedens opfattelse kan dokumentere  \r\n\r\n kravet.  \r\n\r\n</P>  \r\n\r\n<P class=\"TekstoverskriftB\" align=\"left\" style='text-align:left'>  \r\n\r\n Forrentning  \r\n\r\n</P>  \r\n\r\n<P class=\"Paragraftekst\">  \r\n\r\n 34. Tilbagebetalingskrav efter dette cirkulære skal  \r\n\r\n forrentes efter cirkulære nr. 157 af 14. oktober 1987 om forrentning af visse  \r\n\r\n tilbagebetalingsbeløb, og TSS-cirkulære  \r\n\r\n<B>  \r\n\r\n 2004-07  \r\n\r\n</B>  \r\n\r\n , forrentning af visse  \r\n\r\n tilbagebetalingsbeløb.  \r\n\r\n</P>  \r\n\r\n<P class=\"NormalInd\">  \r\n\r\n 35. Forrentningen af tilbagebetalingskrav er skattepligtig  \r\n\r\n indkomst i henhold til statsskattelovens §&nbsp;4, litra e.  \r\n\r\n</P>  \r\n\r\n<P class=\"TekstoverskriftB\" align=\"left\" style='text-align:left'>  \r\n\r\n Kompetence- og klageregler  \r\n\r\n</P>  \r\n\r\n<P class=\"Paragraftekst\">  \r\n\r\n 36. En virksomheds krav på tilbagebetaling af moms skal  \r\n\r\n rejses over for den regionale told- og skattemyndighed, der træffer afgørelse  \r\n\r\n i  \r\n\r\n 1. instans i henhold til sagsudlægningsbekendtgørelsens §&nbsp;6,  \r\n\r\n stk.&nbsp;1.  \r\n\r\n</P>  \r\n\r\n<P class=\"NormalInd\">  \r\n\r\n Såfremt virksomheden ønsker at klage over den regionale  \r\n\r\n told- og skattemyndigheds afgørelse gælder de almindelige klagebestemmelser i  \r\n\r\n henhold til momslovens §&nbsp;79.  \r\n\r\n</P>  \r\n\r\n<P class=\"NormalInd\">  \r\n\r\n Klagefristen til Landsskatteretten er 3 måneder, jf.  \r\n\r\n skattestyrelseslovens §&nbsp;25, stk.&nbsp;1. Klagefristen til Told- og  \r\n\r\n Skattestyrelsen er 3 måneder, jf. sagsudlægsningsbekendtgørelsens §&nbsp;20.  \r\n\r\n I øvrigt finder reglerne i skattestyrelseslovens kap 3 og 3A anvendelse.  \r\n\r\n</P>  \r\n\r\n<P class=\"NormalInd\">  \r\n\r\n 37. Spørgsmål vedrørende beskatning af de tilbagebetalte  \r\n\r\n beløb behandles af den skatteansættende myndighed, jf. skattestyrelseslovens  \r\n\r\n §&nbsp;12  \r\n\r\n A for juridiske personer. Denne afgørelse kan påklages til Landsskatteretten,  \r\n\r\n jf. skattestyrelseslovens §&nbsp;23, stk.&nbsp;1, nr. 1. I øvrigt finder  \r\n\r\n reglerne i skattestyrelseslovens kap. 3 og 3A anvendelse.  \r\n\r\n</P>  \r\n\r\n<P class=\"NormalInd\">  \r\n\r\n Spørgsmål vedrørende beskatning af de tilbagebetalte beløb  \r\n\r\n behandles af den kommunale skattemyndighed, jf. skattestyrelseslovens  \r\n\r\n §&nbsp;2,  \r\n\r\n stk.&nbsp;1 for fysiske personer. Denne afgørelse kan påklages til  \r\n\r\n skatteankenævnet, jf. skattestyrelseslovens §&nbsp;21. I øvrigt finder  \r\n\r\n reglerne  \r\n\r\n i skattestyrelseslovens kap. 3 og 3 A anvendelse.  \r\n\r\n</P>  \r\n\r\n<P class=\"TekstoverskriftB\" align=\"left\" style='text-align:left'>  \r\n\r\n Gyldighed  \r\n\r\n</P>  \r\n\r\n<P class=\"Paragraftekst\">  \r\n\r\n 38. Cirkulæret ophæves den 31. december 2005.  \r\n\r\n</P>  \r\n\r\n<P class=\"NormalInd\">  \r\n\r\n 39. Virksomheder, for hvilke praksisændringen er bebyrdende,  \r\n\r\n kan for leverancer, der rent faktisk er leveret inden den 1. april 2005,  \r\n\r\n anvende den i Momsvejledningens afsnit E.3.7.3 beskrevne praksis.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Told- og Skattestyrelsen, den 15. december  \r\n\r\n 2004</I></P>  \r\n\r\n<P CLASS=SIGN1 ALIGN=\"CENTER\">Ole Kjær</P>  \r\n\r\n<P CLASS=SIGN2 ALIGN=\"RIGHT\">/Else Veggerby</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P class=\"Slutnotetekst\">  \r\n\r\n<A NAME=\"FN501\" HREF=\"#_FN501\"><SUP>1)</SUP></A>  \r\n\r\n I Told- og Skattestyrelsens interne nummerrække har cirkulæret nr. 2004-35.  \r\n\r\n</P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2004"
        },
        {
            "displayName": "Accession",
            "displayValue": "C20040011809"
        },
        {
            "displayName": "Entydig dokumentidentifikation",
            "displayValue": "AN004447"
        },
        {
            "displayName": "Dato for førstegangsindlæggelse",
            "displayValue": "21/12/2004"
        },
        {
            "displayName": "Dato for indlæggelse",
            "displayValue": "30/12/2005"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "118"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "15/12/2004"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Told- og Skattestyrelsen"
        },
        {
            "displayName": "Ressortministeriets journalnummer",
            "displayValue": "Skattemin.,<br />Told- og Skattestyrelsen, j.nr. 99/03-309-00428"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}