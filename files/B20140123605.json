{
    "id": 165679,
    "title": "Bekendtgørelse om klageadgang og tilsyn med handicappedes og bevægelseshæmmedes adgang til havneterminaler m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 1236 af 24/11/2014",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om klageadgang og tilsyn med handicappedes og bevægelseshæmmedes adgang til havneterminaler m.v.</p>\r\n<p class=\"Indledning2\">I medfør af § 1 a, § 17 a og § 18, stk. 3, i lov om havne, jf. lovbekendtgørelse nr. 457 af 23. maj 2012, fastsættes efter bemyndigelse:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Denne bekendtgørelse fastsætter bestemmelser, der er nødvendige for at anvende Europa-Parlamentets og Rådets forordning (EF) nr. 1177/2010 af 24. november 2010 om passagerers rettigheder ved sørejser og rejser på indre vandveje og om ændring af forordning (EF) nr. 2006/2004.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> I denne bekendtgørelse forstås ved</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num1\">1)</span> Forordningen: Europa-Parlamentets og Rådets forordning (EF) nr. 1177/2010 af 24. november 2010 om passagerers rettigheder ved sørejser og rejser på indre vandveje og om ændring af forordning (EF) nr. 2006/2004 (EU-Tidende 2012, nr. L 334, side 1).</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num2\">2)</span> Havn: Et sted eller et geografisk område, hvor der er foretaget anlægsarbejder og forefindes faciliteter, som især gør det muligt at modtage skibe, hvor passagerer regelmæssigt ind- eller udskibes.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num3\">3)</span> Havnemyndighed: Et privat eller offentligt organ, der er ansvarlig for at administrere og forvalte en havn.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num4\">4)</span> Havneterminal: En terminal, der er bemandet af en transportør eller en terminaloperatør, i en havn med faciliteter, såsom indtjekningsskranker, billetskranker eller lounger, og personale til indskibning eller udskibning af passagerer i forbindelse med passagersejladser eller krydstogter.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num5\">5)</span> Terminaloperatør: Et privat eller offentligt organ, der er ansvarligt for at administrere og forvalte en havneterminal.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num6\">6)</span> Billetudsteder: Enhver formidler, som indgår befordringskontrakter på vegne af en transportør.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num7\">7)</span> Rejseagent: Enhver formidler, som indgår befordringskontrakter på vegne af en passager eller en rejsearrangør.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num8\">8)</span> Rejsearrangør: En anden arrangør eller formidler end en transportør som omhandlet i artikel 2, nr. 2 og 3, i Rådets direktiv 90/314/EØF af 13. juni 1990 om pakkerejser, herunder pakkeferier og pakketure.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Klage over manglende opfyldelse af en terminaloperatørs forpligtelser om ikke-diskrimination af passagerer, herunder særligt passagerer med handicap og bevægelseshæmmede passagerer, samt passagerers rettigheder i tilfælde af forsinkelse og aflysning m.v. i medfør af forordningen, indgives til terminaloperatøren.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Terminaloperatørens behandling af klage efter stk. 1 kan påklages til Trafikstyrelsen. Klagefristen er 4 uger regnet fra det tidspunkt, hvor terminaloperatøren afgiver svar på klage efter stk. 1.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Terminaloperatøren skal, hvis klager ikke får medhold i svar på klage efter stk. 1, oplyse, at svaret kan påklages til Trafikstyrelsen.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Terminaloperatøren skal senest 8 uger efter Trafikstyrelsens afgørelse af klage efter stk. 2 efterleve afgørelsen, herunder have iværksat eventuelt påkrævede forbedringer eller have udbetalt eventuel kompensation m.v. til klageren.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Klage over manglende opfyldelse af billetudstederes, rejseagenters eller rejsearrangørers forpligtelser efter forordningen indgives til henholdsvis billetudstederen, rejseagenten eller rejsearrangøren.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Billetudstederens, rejseagentens eller rejsearrangørens behandling af klage efter stk. 1 kan påklages til Trafikstyrelsen, hvis klagen angår skibspassagerrettigheder på havneområdet. Klagefristen er 4 uger regnet fra det tidspunkt, hvor billetudstederen, rejseagenten eller rejsearrangøren afgiver svar på klage efter stk. 1.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Billetudstederen, rejseagenten eller rejsearrangøren skal, hvis klager ikke får medhold i svar på klage efter stk. 1, oplyse, at svaret kan påklages til Trafikstyrelsen.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Billetudstederen, rejseagenten eller rejsearrangøren skal senest 8 uger efter Trafikstyrelsens afgørelse af klage efter stk. 2 efterleve afgørelsen, herunder have iværksat eventuelt påkrævede forbedringer eller have udbetalt eventuel kompensation m.v. til klageren.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Terminaloperatører og i påkommende tilfælde havnemyndigheder, der er omfattet af denne bekendtgørelse, jf. § 1, skal ved opslag på terminalen og om muligt i havnen gøre opmærksom på de forpligtelser for terminaloperatører, der følger af forordningen.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Som opslag skal EU-Kommissionens sammenskrivning af forordningen anvendes, jf. forordningens artikel 23, stk. 2.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Trafikstyrelsen fører tilsyn med terminaloperatørers overholdelse af forordningen i forbindelse med behandling af konkrete klager.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Trafikstyrelsen kan efter behov desuden foretage fysiske inspektioner på den enkelte terminal eller havn. Inspektioner kan være uanmeldte.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Hvis der konstateres fejl og mangler i forhold til overholdelse af § 4, stk. 1, som følge af en inspektion, kan Trafikstyrelsen påbyde, at disse udbedres inden for en rimelig frist.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Med bøde straffes den, der ikke efterlever en afgørelse efter § 2, stk. 4, eller § 3, stk. 4, eller et påbud efter § 5, stk. 3.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Bekendtgørelsen træder i kraft den 1. december 2014.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Bekendtgørelse nr. 1183 af 12. december 2012 om klageadgang og tilsyn med terminaloperatører ophæves.</p><div class=\"Givet\" id=\"Givet\"><p class=\"Givet\" align=\"center\">Trafikstyrelsen, den 24. november 2014</p><p class=\"Sign1\" align=\"center\">Carsten Falk Hansen</p><p class=\"Sign2\" align=\"right\">/ Niels Remmer</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/11/2014"
        },
        {
            "displayName": "Accession",
            "displayValue": "B20140123605"
        },
        {
            "displayName": "Entydig dokumentidentifikation",
            "displayValue": "BL001002"
        },
        {
            "displayName": "Dato for førstegangsindlæggelse",
            "displayValue": "26/11/2014"
        },
        {
            "displayName": "Dato for indlæggelse",
            "displayValue": "26/11/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1236"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "24/11/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Trafikstyrelsen"
        },
        {
            "displayName": "Ressortministeriets journalnummer",
            "displayValue": "Transportmin.,<br />Trafikstyrelsen, j.nr. TS6020101-00006"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}