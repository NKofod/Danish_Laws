{
    "id": 63545,
    "title": "Lov om afgift af naturgas og bygas ",
    "documentTypeId": "10",
    "isSagsforlobPeriodValid": false,
    "shortName": "LOV nr 419 af 14/06/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om afgift af naturgas og bygas </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<P> <I>Afgiftspligtigt område og afgiftens størrelse</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Der betales afgift til statskassen af naturgas  \r\n\r\n og bygas, der forbruges her i landet. </P>  \r\n\r\n<P CLASS=STK> <I>Stk. 2. </I> Afgiften udgør 1 øre pr. normal m3 (Nm3) gas  \r\n\r\n med en nedre brændværdi på 39,6 megajoule (MJ). </P>  \r\n\r\n<P>003 <I>Stk. 3.</I> For afgiftspligtig gas, der anvendes eller er bestemt  \r\n\r\n til anvendelse som motorbrændstof, udgør afgiften dog 231 øre pr. Nm3 gas med  \r\n\r\n en nedre brændværdi på 39,6 MJ. Af gas, der anvendes til varmefremstilling på  \r\n\r\n stationære motorer i kraftvarmeværker, betales der afgift efter stk. 2. </P>  \r\n\r\n<P CLASS=STK> <I>Stk. 4. </I> Ved en lavere eller højere brændværdi end den i  \r\n\r\n stk. 2 og 3 nævnte foretages en forholdsmæssig regulering af afgiften. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Afgiften betales af virksomheder, der er  \r\n\r\n registreret efter loven. </P>  \r\n\r\n<P CLASS=STK> <I>Stk. 2. </I> Afgiften betales endvidere af den, der uden at  \r\n\r\n være registreret modtager afgiftspligtig gas fra udlandet til eget brug. </P>  \r\n\r\n<P> <I>Registrering</I>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Den, der indvinder, fremstiller eller afsætter  \r\n\r\n afgiftspligtig gas, samt kraftværker og kraftvarmeværker, der er omfattet af  \r\n\r\n bilaget til denne lov, skal registreres hos de statslige told- og  \r\n\r\n skattemyndigheder. </P>  \r\n\r\n<P CLASS=STK> <I>Stk. 2. </I> Til de registrerede virksomheder udstedes et  \r\n\r\n bevis for registreringen. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Registrerede virksomheder er berettiget til,  \r\n\r\n uden at afgiften er berigtiget, fra udlandet at modtage og fra andre  \r\n\r\n registrerede virksomheder at få tilført afgiftspligtig gas. </P>  \r\n\r\n<P> <I>Afgiftsperiode og opgørelse af den afgiftspligtige mængde</I>  </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Afgiftsperioden er måneden. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> For registrerede virksomheder er den  \r\n\r\n afgiftspligtige mængde gas for en afgiftsperiode de leverancer, for hvilke  \r\n\r\n der er udstedt fakturaer, herunder acontoopkrævninger, i den pågældende  \r\n\r\n periode, samt virksomhedens eget forbrug af gas i det omfang, det ikke  \r\n\r\n opfylder betingelserne for tilbagebetaling efter § 10. </P>  \r\n\r\n<P CLASS=STK> <I>Stk. 2. </I> De statslige told- og skattemyndigheder  \r\n\r\n fastsætter nærmere regler for opgørelsen af den afgiftspligtige mængde efter  \r\n\r\n stk. 1. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> I den afgiftspligtige mængde opgjort efter § 6  \r\n\r\n fradrages </P>  \r\n\r\n<UL CLASS=PLAIN-LIST>  \r\n\r\n<LI>1) gas, der tilføres en anden registreret virksomhed, jf. § 4, </LI>  \r\n\r\n<LI>2) gas, der leveres til udlandet, og </LI>  \r\n\r\n<LI>3) gas, der fritages for afgift efter § 8. </LI>  \r\n\r\n</UL>  \r\n\r\n<P> <I>Afgiftsfritagelse og afgiftsgodtgørelse</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Fritaget for afgift er en registreret  \r\n\r\n virksomheds leverancer af </P>  \r\n\r\n<UL CLASS=PLAIN-LIST>  \r\n\r\n<LI>1) gas til anden teknisk brug end motordrift og </LI>  \r\n\r\n<LI>2) gas til de i toldlovens § 4 omhandlede diplomatiske repræsentationer,  \r\n\r\n internationale institutioner m.v. samt de hertil knyttede personer. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Fritaget for afgift er endvidere varer, der  \r\n\r\n anvendes til fremstilling af elektricitet i kraftværker og kraftvarmeværker,  \r\n\r\n når der skal betales afgift efter lov om afgift af elektricitet. Kraftværker  \r\n\r\n og kraftvarmeværker omfattet af bilaget til denne lov skal ikke betale afgift  \r\n\r\n af den del af det samlede forbrug af afgiftspligtige varer, der medgår til  \r\n\r\n produktionen af elektricitet, og som indregnes i elektricitetsprisen. Andre  \r\n\r\n kraftvarmeværker end dem, der er omfattet af bilaget, skal ikke betale afgift  \r\n\r\n af den andel af det samlede forbrug af afgiftspligtige varer, som er medgået  \r\n\r\n til fremstilling af elektricitet. Den andel af det samlede forbrug af  \r\n\r\n afgiftspligtige varer, som er medgået til fremstilling af elektriciteten,  \r\n\r\n beregnes som forholdet mellem på den ene side energiindholdet i den  \r\n\r\n fremstillede elektricitet og på den anden side summen af energiindholdet i  \r\n\r\n den fremstillede elektricitet og den fremstillede mængde varme. Andre  \r\n\r\n kraftvarmeværker end dem, der er omfattet af bilaget, kan i stedet vælge at  \r\n\r\n beregne den andel af det samlede forbrug af afgiftspligtige varer, som er  \r\n\r\n medgået til fremstilling af elektricitet, som forholdet mellem på den ene  \r\n\r\n side energiindholdet i den fremstillede elektricitet divideret med 0,9 og på  \r\n\r\n den anden side det totale energiindhold i de indfyrede brændsler. </P>  \r\n\r\n<P CLASS=STK> <I>Stk. 3. </I> Skatteministeren kan fastsætte regnskabs- og  \r\n\r\n kontrolforskrifter for afgiftsfritagelse. Afgiftsbeløb under 50 kr. udbetales  \r\n\r\n ikke. Skatteministeren kan endvidere fastsætte de nærmere regler for  \r\n\r\n opgørelse og afregning af afgiften efter stk. 2. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> For gas, der anvendes i personmotorkøretøjer,  \r\n\r\n der med tilladelse efter lov om buskørsel anvendes til rutekørsel, ydes fuld  \r\n\r\n godtgørelse af afgiften forhøjet med 33 øre pr. Nm3. </P>  \r\n\r\n<P CLASS=STK> <I>Stk. 2. </I> Skatteministeren kan fastsætte regnskabs- og  \r\n\r\n kontrolforskrifter for afgiftsgodtgørelsen. Afgiftsbeløb under 50 kr.  \r\n\r\n udbetales ikke. Skatteministeren kan endvidere fastsætte de nærmere regler  \r\n\r\n for brug af brændstof efter stk. 1. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Virksomheder, der er registreret efter  \r\n\r\n merværdiafgiftsloven, kan få tilbagebetalt afgiften efter denne lov </P>  \r\n\r\n<UL CLASS=PLAIN-LIST>  \r\n\r\n<LI>1) af den af virksomheden forbrugte afgiftspligtige gas og </LI>  \r\n\r\n<LI>2) af den gas, der er medgået til fremstilling af varme, der er forbrugt  \r\n\r\n i virksomheden, og som er leveret særskilt til virksomheden fra et  \r\n\r\n fjernvarmeværk eller anden varmeproducent, der er registreret efter  \r\n\r\n merværdiafgiftsloven. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Afgiften efter stk. 1 tilbagebetales i samme  \r\n\r\n omfang, som virksomheden har fradragsret for indgående merværdiafgift for gas  \r\n\r\n og varme. Afgiften af gas, der anvendes som motorbrændstof, tilbagebetales  \r\n\r\n ikke. </P>  \r\n\r\n<P CLASS=STK> <I>Stk. 3. </I> Afgiften af gas, der udelukkende anvendes som  \r\n\r\n motorbrændstof til virksomhed omfattet af merværdiafgiftslovens § 66, stk. 1,  \r\n\r\n tilbagebetales efter stk. 2. Der sker ligeledes tilbagebetaling af afgift for  \r\n\r\n transport fra ejendommens område af egne produkter hidrørende fra den i 1.  \r\n\r\n pkt. nævnte virksomhed. Afgift af gas, der anvendes som motorbrændstof i  \r\n\r\n registrerede motorkøretøjer, tilbagebetales ikke. </P>  \r\n\r\n<P CLASS=STK> <I>Stk. 4. </I> Der ydes ikke tilbagebetaling for afgiften af  \r\n\r\n varme og gas, der direkte eller indirekte anvendes til fremstilling af varme,  \r\n\r\n som leveres fra virksomheden, rumvarme eller varmt vand, jf. dog stk. 5. </P>  \r\n\r\n<P CLASS=STK> <I>Stk. 5. </I> Der ydes dog tilbagebetaling for: </P>  \r\n\r\n<UL CLASS=PLAIN-LIST>  \r\n\r\n<LI>1) Afgiften af varme og gas omfattet af stk. 4, som anvendes til  \r\n\r\n fremstilling af varer, der er bestemt for afsætning, og som et led i  \r\n\r\n forarbejdningen vaskes, renses eller rengøres i eller med særlige anlæg eller  \r\n\r\n udsættes for temperaturstigninger i forhold til det omgivende rum på mindst  \r\n\r\n 10 grader C såsom opvarmning, kogning, ristning, destillation, sterilisation,  \r\n\r\n pasteurisering, dampning, tørring, inddampning, fordampning eller  \r\n\r\n kondensering i særlige anlæg, uanset at disse forarbejdninger også bidrager  \r\n\r\n til opvarmning af lokaler m.v., jf. dog stk. 7. Der ydes dog ikke  \r\n\r\n tilbagebetaling i forbindelse med varefremstilling i hoteller,  \r\n\r\n restaurationer, kantiner og detailudsalgssteder eller for varmeforbrug i  \r\n\r\n komfurer og kogeplader. </LI>  \r\n\r\n<LI>2) Afgiften af varme og gas omfattet af stk. 4, som anvendes til  \r\n\r\n fremstilling af varer, der er bestemt for afsætning, og som et led i  \r\n\r\n forarbejdningen udsættes for temperaturændringer såsom opvarmning, kogning,  \r\n\r\n ristning, destillation, sterilisation, pasteurisering, dampning, tørring,  \r\n\r\n inddampning, fordampning eller kondensering i særlige rum med en  \r\n\r\n driftstemperatur på mindst 45 grader C eller i malekabiner og lokaler  \r\n\r\n indrettet til lagring af oste, når lagringen er en integreret del af  \r\n\r\n ostningsprocessen. Afgiften tilbagebetales, uanset at opvarmningen af det  \r\n\r\n særlige rum også bidrager til opvarmning af andre lokaler m.v., jf. dog stk.  \r\n\r\n 7. </LI>  \r\n\r\n<LI>3) Afgiften af varme og gas omfattet af stk. 4 i de anvendelser, som er  \r\n\r\n nævnt i bilaget til lov om kuldioxidafgift af visse energiprodukter, samt  \r\n\r\n anvendt til rumopvarmning og varmt vand i staldbygninger, varmt vand til  \r\n\r\n rengøring eller sterilisering af lukkede produktionsanlæg, hvor  \r\n\r\n rengøringsvæskerne cirkuleres med pumper med en kapacitet på mindst 1 kW,  \r\n\r\n slagteriers forbrug af varmt vand til rengøring eller sterilisering af  \r\n\r\n produktionsudstyr og produktionslokaler i de lokaler, hvor selve slagtningen  \r\n\r\n og grovparteringen finder sted, for fjerkræ dog kun varme forbrugt inden  \r\n\r\n partering, samt forbruget af varmt vand i tilstødende produktionslokaler,  \r\n\r\n såfremt der er fælles varmtvandsnet og der ikke fremstilles udskæringer  \r\n\r\n beregnet til detailsalg, jf. dog stk. 7. Ved grovpartering forstås for svin  \r\n\r\n og lam m.v. partering i halve kroppe, for kvæg m.v. partering til og med  \r\n\r\n fjerdinger. </LI>  \r\n\r\n<LI>4) En forholdsmæssig del af afgiften af gas og varme, der forbruges i  \r\n\r\n anlæg, hvor der fremstilles såvel varme og varmt vand, der fremstillet på et  \r\n\r\n selvstændigt anlæg ville være tilbagebetalingsberettiget, som ikke  \r\n\r\n tilbagebetalingsberettiget varmeleverance, rumvarme og varmt vand, når en  \r\n\r\n sådan forholdsmæssig fordeling kan opgøres. Den tilbagebetalingsberettigede  \r\n\r\n andel opgøres som forholdet mellem på den ene side den mængde energi, som  \r\n\r\n forbruges i de tilbagebetalingsberettigede anlæg, og på den anden side  \r\n\r\n energiindholdet i den samlede mængde fremstillede varme. </LI>  \r\n\r\n</UL>  \r\n\r\n<P CLASS=STK> <I>Stk. 6. </I> Der kan ydes fuld tilbagebetaling, i det omfang  \r\n\r\n den ikke tilbagebetalingsberettigede del, jf. stk. 5, nr. 4, vedrører  \r\n\r\n opvarmning af rum eller en række af rum, hvor en fordeling efter målere  \r\n\r\n indebærer måling af varmeforbruget for et areal under 100 m2. Det er dog en  \r\n\r\n betingelse, at rummene forsynes med varme fra samme varmenet, som også  \r\n\r\n forsyner anvendelser, der er tilbagebetalingsberettigede efter stk. 1 eller  \r\n\r\n 5, og at der indbetales en afgift pr. m2 af de pågældende rum. Afgiften  \r\n\r\n erlægges ved, at den samlede tilbagebetaling efter lov om energiafgift af  \r\n\r\n mineralolieprodukter m.v., lov om afgift af stenkul, brunkul og koks m.v.,  \r\n\r\n lov om afgift af elektricitet og denne lov nedsættes med 8 kr. pr. m2 pr.  \r\n\r\n måned. </P>  \r\n\r\n<P CLASS=STK> <I>Stk. 7. </I> I det omfang en del af det varme vand eller  \r\n\r\n varmen, som der ydes tilbagebetaling for efter stk. 5, efterfølgende  \r\n\r\n nyttiggøres ved særlige installationer, der er indrettet til indvinding af  \r\n\r\n varme, nedsættes den samlede tilbagebetaling efter lov om afgift af  \r\n\r\n elektricitet, lov om afgift af stenkul, brunkul og koks m.v., lov om  \r\n\r\n energiafgift af mineralolieprodukter m.v. og denne lov med 42,5 kr. pr.  \r\n\r\n gigajoule (GJ) varme. I det omfang varmen afsættes, udgør nedsættelsen dog  \r\n\r\n højst 42,5 pct. af det samlede vederlag for varmeleverancen. Såfremt  \r\n\r\n nyttiggørelsen har medført et øget forbrug af brændsel i de anlæg, hvorfra  \r\n\r\n varmen nyttiggøres, ydes der ikke tilbagebetaling efter stk. 1 eller 5. </P>  \r\n\r\n<P CLASS=STK> <I>Stk. 8. </I> I det omfang den i stk. 7 omhandlede  \r\n\r\n overskudsvarme i perioder af mindst en måneds varighed er nyttiggjort fra  \r\n\r\n anlæg udelukkende baseret på naturgas, udgør nedsættelsen af  \r\n\r\n tilbagebetalingen for periodens overskudsvarme fra disse anlæg dog kun den  \r\n\r\n andel af 42,5 kr. pr. GJ varme, henholdsvis 42,5 pct. af det samlede  \r\n\r\n vederlag, som svarer til forholdet mellem afgiftssatsen fastsat i § 1, stk.  \r\n\r\n 2, og 164 øre pr. Nm3. </P>  \r\n\r\n<P CLASS=STK> <I>Stk. 9. </I> For varm luft, der er opvarmet ved  \r\n\r\n afgiftspligtige varer eller varme, som der ydes tilbagebetaling for efter  \r\n\r\n stk. 1 eller 5, og som direkte eller gennem direkte opvarmning af anden luft  \r\n\r\n nyttiggøres ved særlige installationer, nedsættes tilbagebetalingen, jf. stk.  \r\n\r\n 7 eller 8, for den mængde varme, som ikke er nyttiggjort til rumopvarmning i  \r\n\r\n samme rum, som varmen er nyttiggjort fra. For andre nyttiggørelser af varm  \r\n\r\n luft gennem særlige installationer nedsættes tilbagebetalingen altid. Såfremt  \r\n\r\n luften også opvarmes ved varer eller varme, som der ikke ydes tilbagebetaling  \r\n\r\n for, kan den mængdevarme, som herved er tilført luften, modregnes i den  \r\n\r\n varmemængde, der ligger til grund for nedsættelsen. Nedsættelsen er dog  \r\n\r\n mindst 0. </P>  \r\n\r\n<P CLASS=STK> <I>Stk. 10. </I> Energiindholdet i den i stk. 9 omhandlede  \r\n\r\n nyttiggjorte varme luft kan enten opgøres ved målere eller beregnes som 2  \r\n\r\n gange energiforbruget i de anlæg, som transporterer luften. Når beregningen  \r\n\r\n sker på sidstnævnte måde og en del af den varme luft efterfølgende anvendes  \r\n\r\n til opvarmning af væsker, medregnes denne opvarmning af væsker som  \r\n\r\n nyttiggjort varme efter stk. 7. Samtidig modregnes denne opvarmning i det  \r\n\r\n beregnede energiindhold i den varme luft. Transporterer de pågældende anlæg  \r\n\r\n også luft, der ikke er omfattet af stk. 9, kan beregningen baseres på en  \r\n\r\n forholdsmæssig andel. Andelen opgøres som den andel af det samlede  \r\n\r\n energiforbrug i de pågældende anlæg, som svarer til forholdet mellem på den  \r\n\r\n ene side mængden af luft, som er omfattet af stk. 9, og på den anden side den  \r\n\r\n totale mængde transporteret luft. </P>  \r\n\r\n<P CLASS=STK> <I>Stk. 11. </I> Den, som forbruger varme fra en virksomhed  \r\n\r\n nævnt i stk. 7, får tilbagebetalt et beløb svarende til nedsættelsen efter  \r\n\r\n stk. 7 i samme omfang, som der ydes tilbagebetaling efter stk. 1, 2, 4, 5 og  \r\n\r\n 6 eller afgiftsfritagelse efter § 8, stk. 1, nr. 2, eller § 8, stk. 2. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Til dokumentation af tilbagebetalingsbeløbet  \r\n\r\n efter § 10 skal virksomheden kunne fremlægge fakturaer eller særskilte  \r\n\r\n opgørelser, der kan danne grundlag for opgørelsen af tilbagebetalingsbeløbet,  \r\n\r\n jf. § 12, stk. 4, og godtgøre, at gas, for hvilken der er ydet  \r\n\r\n tilbagebetaling efter § 10, stk. 2, 1. pkt., ikke er anvendt som  \r\n\r\n motorbrændstof. </P>  \r\n\r\n<P CLASS=STK> <I>Stk. 2. </I> Skatteministeren kan fastsætte regler for  \r\n\r\n opgørelse af afgift, der er tilbagebetalingsberettiget efter § 10, stk. 3, og  \r\n\r\n bestemmelser om dokumentation efter stk. 1. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Tilbagebetalingsbeløbet efter § 10 opgøres for  \r\n\r\n den periode, som virksomheden anvender ved angivelsen af afgiftstilsvaret  \r\n\r\n efter merværdiafgiftsloven. Tilbagebetalingsbeløbet for en periode omfatter  \r\n\r\n afgiften efter denne lov, jf. dog § 10, stk. 2, 2. pkt., af de af  \r\n\r\n virksomheden i perioden modtagne leverancer af afgiftspligtig gas og varme.  \r\n\r\n Tilbagebetaling af afgiftsbeløbet kan dog omfatte flere perioder under et.  \r\n\r\n</P>  \r\n\r\n<P CLASS=STK> <I>Stk. 2. </I> Tilbagebetalingsbeløbet anføres på  \r\n\r\n virksomhedens angivelser efter merværdiafgiftsloven. Beløbet angives i hele  \r\n\r\n kroner, idet der bortses fra ørebeløb. </P>  \r\n\r\n<P CLASS=STK> <I>Stk. 3. </I> Tilbagebetalingen sker ved, at virksomheden  \r\n\r\n foretager modregning i sit afgiftstilsvar efter merværdiafgiftsloven. I det  \r\n\r\n omfang tilbagebetalingen ikke kan ske ved modregning, udbetales beløbet til  \r\n\r\n virksomheden efter de i merværdiafgiftslovens § 63 anførte regler.  \r\n\r\n Afgiftsbeløb på under 50 kr. udbetales ikke. </P>  \r\n\r\n<P CLASS=STK> <I>Stk. 4. </I> Virksomheder, der leverer naturgas, bygas eller  \r\n\r\n varme, skal mindst en gang årligt afgive de oplysninger, der er nødvendige  \r\n\r\n ved opgørelsen af afgiften efter § 10, stk. 2. Skatteministeren kan fastsætte  \r\n\r\n de nærmere regler herom. </P>  \r\n\r\n<P> <I>Afgift af gas, der modtages fra udlandet</I>  </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Ved modtagelse fra udlandet af afgiftspligtig  \r\n\r\n gas betales afgift ved modtagelsen, medmindre gassen modtages efter reglerne  \r\n\r\n i § 4. Skatteministeren fastsætter de nærmere regler for afregningen af  \r\n\r\n afgiften. </P>  \r\n\r\n<P CLASS=STK> <I>Stk. 2. </I> Der skal ikke betales afgift af gas, der  \r\n\r\n medbringes fra udlandet i køretøjers og specialcontaineres normale tanke som  \r\n\r\n brændstof eller drivmiddel for køleanlæg og lign. under transporten. </P>  \r\n\r\n<P> <I>Regnskabsbestemmelser</I>  </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Registrerede virksomheder skal føre et regnskab  \r\n\r\n over tilgangen, afsætningen og forbruget i virksomheden af afgiftspligtig  \r\n\r\n gas, som kan danne grundlag for opgørelse af det i hver afgiftsperiode  \r\n\r\n opkrævede afgiftsbeløb og for kontrollen med afgiftens rigtige erlæggelse.  \r\n\r\n</P>  \r\n\r\n<P CLASS=STK> <I>Stk. 2. </I> Ved udlevering af afgiftspligtig gas fra en  \r\n\r\n registreret virksomhed skal fakturaen indeholde oplysning om udstedelsesdato,  \r\n\r\n leverandørens navn, varemodtagerens navn, leveringsstedet, art og mængde af  \r\n\r\n den afgiftspligtige gas samt afgiftens størrelse. Hvis udlevering finder sted  \r\n\r\n fra andre end registrerede virksomheder, skal leverandøren, såfremt  \r\n\r\n modtageren er registreret efter merværdiafgiftsloven, på forlangende udstede  \r\n\r\n en faktura med de nævnte oplysninger. </P>  \r\n\r\n<P CLASS=STK> <I>Stk. 3. </I> Registrerede virksomheder skal opbevare  \r\n\r\n regnskabsmateriale, herunder fakturaer og fakturakopier, i 5 år efter  \r\n\r\n regnskabsårets udløb. </P>  \r\n\r\n<P CLASS=STK> <I>Stk. 4. </I> De statslige told- og skattemyndigheder  \r\n\r\n fastsætter nærmere regler for virksomhedernes regnskabsførelse og for  \r\n\r\n indretning af teknisk måleudstyr og montering af dette i virksomheden. </P>  \r\n\r\n<P> <I>Afregning af afgiften</I>  </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Registrerede virksomheder skal efter udløbet af  \r\n\r\n hver afgiftsperiode og senest den 15. i den følgende måned til de statslige  \r\n\r\n told- og skattemyndigheder angive den mængde gas, hvoraf virksomheden skal  \r\n\r\n betale afgift, jf. § 6. Angivelsen skal være underskrevet af virksomhedens  \r\n\r\n ansvarlige ledelse. </P>  \r\n\r\n<P CLASS=STK> <I>Stk. 2. </I> Afgives angivelsen ikke inden udløbet af den  \r\n\r\n nævnte frist, kan de statslige told- og skattemyndigheder inddrage  \r\n\r\n registreringen af virksomheden, indtil den manglende angivelse er de  \r\n\r\n statslige told- og skattemyndigheder i hænde. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Afgiften for en afgiftsperiode skal indbetales  \r\n\r\n til de statslige told- og skattemyndigheder senest den 15. i den måned, der  \r\n\r\n følger efter afgiftsperioden. Udgør afgiften under 50 kr., kan indbetaling af  \r\n\r\n beløbet undlades. Skatteministeren kan fastsætte bestemmelser om afgiftens  \r\n\r\n indbetaling. </P>  \r\n\r\n<P CLASS=STK> <I>Stk. 2. </I> De statslige told- og skattemyndigheder kan  \r\n\r\n pålægge en virksomhed, der ikke betaler afgiften rettidigt, at afgive  \r\n\r\n angivelsen for kortere perioder end en måned. </P>  \r\n\r\n<P CLASS=STK> <I>Stk. 3. </I> De statslige told- og skattemyndigheder kan  \r\n\r\n endvidere pålægge en virksomhed, der ikke betaler afgift rettidigt, en  \r\n\r\n kortere betalingsfrist end den i stk. 1 nævnte. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Betales forfalden afgift ikke senest 14 dage  \r\n\r\n efter betalingsfristens udløb, kan de statslige told- og skattemyndigheder  \r\n\r\n inddrage registreringen af virksomheden, indtil de forfaldne afgifter er  \r\n\r\n betalt. </P>  \r\n\r\n<P CLASS=STK> <I>Stk. 2. </I> Er afgiftsperioden eller betalingsfristen  \r\n\r\n forkortet efter § 16, stk. 2 eller 3, kan registreringen inddrages straks  \r\n\r\n efter betalingsfristens udløb. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Såfremt det konstateres, at en virksomhed har  \r\n\r\n afgivet urigtig angivelse, således at virksomheden har betalt for lidt i  \r\n\r\n afgift, afkræves virksomheden det skyldige beløb til betaling senest 14 dage  \r\n\r\n efter påkrav. </P>  \r\n\r\n<P CLASS=STK> <I>Stk. 2. </I> Kan størrelsen af det afgiftsbeløb, som  \r\n\r\n påhviler virksomheden, ikke opgøres på grundlag af virksomhedens regnskaber,  \r\n\r\n kan de statslige told- og skattemyndigheder foretage en skønsmæssig  \r\n\r\n ansættelse af afgiftsbeløbet. Tilsvarende gælder, hvis en virksomhed har  \r\n\r\n modtaget et for stort beløb i tilbagebetaling og størrelsen af det beløb, som  \r\n\r\n virksomheden derfor skal indbetale, ikke kan opgøres på grundlag af  \r\n\r\n virksomhedens regnskaber. Afgørelsen skal indeholde oplysning om den i stk. 3  \r\n\r\n nævnte klageadgang. </P>  \r\n\r\n<P CLASS=STK> <I>Stk. 3. </I> En afgørelse efter stk. 2 kan af virksomheden  \r\n\r\n indbringes for det i merværdiafgiftslovens § 79 omhandlede nævn. </P>  \r\n\r\n<P> <I>Kontrolbestemmelser</I>  </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> De statslige told- og skattemyndigheder har,  \r\n\r\n hvis det skønnes nødvendigt, til enhver tid mod behørig legitimation uden  \r\n\r\n retskendelse adgang til at foretage eftersyn i de virksomheder, der omfattes  \r\n\r\n af loven, og til at efterse virksomhedernes forretningsbøger, øvrige  \r\n\r\n regnskabsmateriale og korrespondance m.v. </P>  \r\n\r\n<P CLASS=STK> <I>Stk. 2. </I> Virksomhedernes indehavere og de i  \r\n\r\n virksomhederne beskæftigede personer skal yde de statslige told- og  \r\n\r\n skattemyndigheder fornøden vejledning og hjælp ved foretagelsen af de i stk.  \r\n\r\n 1 omhandlede eftersyn. </P>  \r\n\r\n<P CLASS=STK> <I>Stk. 3. </I> Det i stk. 1 nævnte materiale skal på de  \r\n\r\n statslige told- og skattemyndigheders anmodning udleveres eller indsendes til  \r\n\r\n disse. </P>  \r\n\r\n<P CLASS=STK> <I>Stk. 4. </I> Erhvervsdrivende skal på begæring meddele de  \r\n\r\n statslige told- og skattemyndigheder oplysning om deres indkøb af  \r\n\r\n afgiftspligtig gas. </P>  \r\n\r\n<P CLASS=STK> <I>Stk. 5. </I> De statslige told- og skattemyndigheder har,  \r\n\r\n hvis det skønnes nødvendigt, til enhver tid mod behørig legitimation uden  \r\n\r\n retskendelse adgang til at foretage eftersyn af regnskaber m.v. hos de i stk.  \r\n\r\n 4 omhandlede virksomheder. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Offentlige myndigheder skal på begæring meddele  \r\n\r\n de statslige told- og skattemyndigheder enhver oplysning til brug for  \r\n\r\n registrering af og kontrol med virksomheder, der omfattes af loven. </P>  \r\n\r\n<P CLASS=STK> <I>Stk. 2. </I> Politiet yder de statslige told- og  \r\n\r\n skattemyndigheder bistand efter regler, der fastsættes efter forhandling  \r\n\r\n mellem skatteministeren og justitsministeren. </P>  \r\n\r\n<P> <I>Straffebestemmelser</I>  </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Med bøde straffes den, der forsætligt eller  \r\n\r\n groft uagtsomt </P>  \r\n\r\n<UL CLASS=PLAIN-LIST>  \r\n\r\n<LI>1) afgiver urigtige eller vildledende oplysninger eller fortier  \r\n\r\n oplysninger til brug for afgiftskontrollen, </LI>  \r\n\r\n<LI>2) overtræder § 3, stk. 1, § 12, stk. 4, § 14, § 15, stk. 1, eller § 19,  \r\n\r\n stk. 2-4, </LI>  \r\n\r\n<LI>3) undlader at efterkomme et efter § 16, stk. 2, meddelt påbud, </LI>  \r\n\r\n<LI>4) overdrager, erhverver, tilegner sig eller anvender gas, hvoraf der  \r\n\r\n ikke er betalt afgift, som skulle have været betalt efter loven, eller  \r\n\r\n forsøger herpå eller </LI>  \r\n\r\n<LI>5) fortsætter driften af en afgiftspligtig virksomhed, efter at de  \r\n\r\n statslige told- og skattemyndigheder har inddraget registreringen i medfør af  \r\n\r\n § 15, stk. 2, eller § 17. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I forskrifter, der udstedes i medfør af loven,  \r\n\r\n kan der fastsættes straf af bøde for den, der forsætligt eller groft uagtsomt  \r\n\r\n overtræder bestemmelser i forskrifterne. </P>  \r\n\r\n<P CLASS=STK> <I>Stk. 3. </I> Den, der begår en af de nævnte overtrædelser  \r\n\r\n med forsæt til at unddrage statskassen afgift, straffes med bøde, hæfte eller  \r\n\r\n fængsel indtil 2 år. </P>  \r\n\r\n<P CLASS=STK> <I>Stk. 4. </I> For overtrædelser, der begås af selskaber,  \r\n\r\n foreninger, selvejende institutioner, fonde eller lignende, kan der pålægges  \r\n\r\n den juridiske person som sådan bødeansvar. Er overtrædelsen begået af en  \r\n\r\n kommune eller et kommunalt fællesskab, jf. § 60 i lov om kommunernes  \r\n\r\n styrelse, kan der pålægges kommunen eller det kommunale fællesskab  \r\n\r\n bødeansvar. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Skønnes en overtrædelse ikke at ville medføre  \r\n\r\n højere straf end bøde, kan skatteministeren eller den, ministeren bemyndiger  \r\n\r\n dertil, tilkendegive den pågældende, at sagen kan afgøres uden retslig  \r\n\r\n forfølgning, såfremt den pågældende erkender sig skyldig i overtrædelsen og  \r\n\r\n erklærer sig rede til inden for en nærmere angivet frist, der efter begæring  \r\n\r\n kan forlænges, at betale en i tilkendegivelsen angivet bøde. </P>  \r\n\r\n<P CLASS=STK> <I>Stk. 2. </I> Med hensyn til den i stk. 1 nævnte  \r\n\r\n tilkendegivelse finder bestemmelsen om tiltalerejsning i retsplejelovens §  \r\n\r\n 930, jf. § 926, tilsvarende anvendelse. </P>  \r\n\r\n<P CLASS=STK> <I>Stk. 3. </I> Betales bøden i rette tid, eller bliver den  \r\n\r\n efter vedtagelse inddrevet eller afsonet, bortfalder videre forfølgning. </P>  \r\n\r\n<P CLASS=STK> <I>Stk. 4. </I> Ransagning i sager om overtrædelse af  \r\n\r\n bestemmelser i denne lov sker i overensstemmelse med retsplejelovens regler  \r\n\r\n om ransagning i sager, som efter loven kan medføre frihedsstraf. </P>  \r\n\r\n<P> <I>Andre bestemmelser</I>  </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Det efter § 79 i merværdiafgiftsloven nedsatte  \r\n\r\n nævn har den endelige administrative afgørelse af </P>  \r\n\r\n<UL CLASS=PLAIN-LIST>  \r\n\r\n<LI>1) spørgsmål om afgiftspligt efter § 1 og </LI>  \r\n\r\n<LI>2) klager over de af de statslige told- og skattemyndigheder efter § 18,  \r\n\r\n stk. 2, trufne afgørelser. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Reglerne i merværdiafgiftslovens § 79, stk. 5,  \r\n\r\n hvorefter spørgsmål af principiel karakter kan indbringes direkte for nævnet,  \r\n\r\n finder tilsvarende anvendelse på de i stk. 1, nr. 1, omhandlede spørgsmål.  \r\n\r\n</P>  \r\n\r\n<P CLASS=STK> <I>Stk. 3. </I> Anmodning om indbringelse for nævnet af de  \r\n\r\n statslige told- og skattemyndigheders afgørelser af de i stk. 1, nr. 1,  \r\n\r\n nævnte spørgsmål skal være fremsat over for nævnet senest 3 måneder efter, at  \r\n\r\n der er truffet afgørelse. Anmodning om indbringelse for nævnet af de i stk.  \r\n\r\n 1, nr. 2, nævnte skønsmæssige ansættelser skal være fremsat over for nævnet  \r\n\r\n senest 4 uger efter, at der er truffet afgørelse. Nævnet kan dog se bort fra  \r\n\r\n en overskridelse af fristerne, hvis særlige forhold taler herfor. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Skatteministeren kan fastsætte bestemmelser om  \r\n\r\n adgangen til at klage over afgørelser efter denne lov. </P>  \r\n\r\n<P CLASS=STK> <I>Stk. 2. </I> Ministeren kan bestemme, at afgørelser, der er  \r\n\r\n truffet af Told- og Skattestyrelsen, ikke kan indbringes for højere  \r\n\r\n administrativ myndighed, jf. dog § 23. </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Reglerne om eftergivelse og henstand i  \r\n\r\n merværdiafgiftslovens § 83 finder tilsvarende anvendelse på afgift, renter,  \r\n\r\n gebyrer og administrative bøder efter denne lov. Reglerne finder ligeledes  \r\n\r\n anvendelse på beløb, som personer er pligtige at betale som erstatning for  \r\n\r\n selskabers manglende betaling af afgiften. </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Skatteministeren kan fastsætte nærmere regler  \r\n\r\n om henstand med betaling af afgift i forbindelse med klager over de statslige  \r\n\r\n told- og skattemyndigheders afgørelser. </P>  \r\n\r\n<P CLASS=STK> <I>Stk. 2. </I> Reglerne i merværdiafgiftslovens § 80, stk.  \r\n\r\n 2-5, om indbringelse af klager m.v. finder tilsvarende anvendelse på klager  \r\n\r\n m.v. over afgørelser efter denne lov. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> For betaling af afgift efter loven hæfter den,  \r\n\r\n der som ejer, forpagter eller lignende driver virksomheden for egen regning.  \r\n\r\n</P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Den, der overdrager, erhverver, tilegner sig  \r\n\r\n eller anvender gas, hvoraf der ikke er betalt den afgift, som skulle have  \r\n\r\n været betalt efter loven, skal betale afgift af gassen. Afgiften afkræves til  \r\n\r\n betaling senest 14 dage efter påkrav. Tilsvarende gælder, hvis en virksomhed  \r\n\r\n har modtaget et for stort beløb i godtgørelse efter § 9 eller § 10. </P>  \r\n\r\n<P CLASS=STK> <I>Stk. 2. </I> Såfremt gas, der efter § 8 er fritaget for  \r\n\r\n afgift, anvendes til andet formål end det, hvortil den er bestemt, kan de  \r\n\r\n statslige told- og skattemyndigheder inddrage virksomhedens adgang til at  \r\n\r\n indkøbe afgiftsfri gas. Virksomheden afkræves afgiften af den nævnte gas til  \r\n\r\n betaling senest 14 dage efter påkrav. </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Betales afgift efter denne lov ikke rettidigt,  \r\n\r\n skal der betales 1,3 pct. i månedlig rente for hver påbegyndt måned fra den  \r\n\r\n 1. i den måned, i hvilken beløbet skal betales af virksomheden, dog mindst 50  \r\n\r\n kr. </P>  \r\n\r\n<P CLASS=STK> <I>Stk. 2. </I> Der skal betales et gebyr på 65 kr. for  \r\n\r\n erindringsskrivelser vedrørende betaling af afgift efter denne lov. </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Med udlandet sidestilles med hensyn til lovens  \r\n\r\n bestemmelser Færøerne og Grønland. </P>  \r\n\r\n<P> <I>Overgangs- og ikrafttrædelsesbestemmelser</I>  </P>  \r\n\r\n</DIV>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Tidspunktet for lovens ikrafttræden fastsættes  \r\n\r\n af skatteministeren. Skatteministeren kan bestemme, at § 3 skal træde i kraft  \r\n\r\n forud for lovens øvrige bestemmelser. </P>  \r\n\r\n<P CLASS=STK> <I>Stk. 2. </I> Loven finder anvendelse på afgiftspligtig gas,  \r\n\r\n der efter lovens ikrafttræden udleveres fra eller forbruges i registrerede  \r\n\r\n virksomheder, angives til fortoldning eller modtages fra udlandet. </P>  \r\n\r\n<P CLASS=STK> <I>Stk. 3. </I> For løbende leverancer, for hvilke  \r\n\r\n afregningsperioden påbegyndes inden lovens ikrafttræden og afsluttes efter  \r\n\r\n dette tidspunkt, beregnes afgiften af så stor en del af leverancen, som  \r\n\r\n tidsrummet fra lovens ikrafttræden til afregningsperiodens slutning udgør i  \r\n\r\n forhold til den samlede afregningsperiode. Med de statslige told- og  \r\n\r\n skattemyndigheders tilladelse kan der foretages afrunding ved opgørelse af  \r\n\r\n den brøkdel af leverancerne, hvoraf der skal betales afgift. </P>  \r\n\r\n<P CLASS=STK> <I>Stk. 4. </I> I perioden fra lovens ikrafttræden til og med  \r\n\r\n den 31. december 1997 udgør forhøjelsen af den fulde godtgørelse af afgiften  \r\n\r\n i § 9, stk. 1, 88 øre pr. Nm3 gas. </P>  \r\n\r\n</DIV>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 14.  \r\n\r\n juni 1995 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/Carsten Koch </P>  \r\n\r\n</DIV>  \r\n\r\n<P> <B>Bilag </B></P>  \r\n\r\n<P>Kraftværkspladser, hvor kraftværker og kraftvarmeværker ikke skal betale  \r\n\r\n afgift af den del af det samlede forbrug af afgiftspligtige varer, der medgår  \r\n\r\n til produktionen af elektricitet, </P>  \r\n\r\n<P>og som indregnes i elektricitetsprisen </P>  \r\n\r\n<P>H. C. Ørstedsværket </P>  \r\n\r\n<P>Svanemølleværket </P>  \r\n\r\n<P>Amagerværket </P>  \r\n\r\n<P>Avedøreværket </P>  \r\n\r\n<P>Kyndbyværket </P>  \r\n\r\n<P>Asnæsværket </P>  \r\n\r\n<P>Stigsnæsværket </P>  \r\n\r\n<P>Masnedøværket </P>  \r\n\r\n<P>Fynsværket </P>  \r\n\r\n<P>Enstedværket, inkl. Blok 3 </P>  \r\n\r\n<P>Vestkraft, Esbjerg- og Herningværkerne </P>  \r\n\r\n<P>Midtkraft, Studstrup- og Århusværkerne </P>  \r\n\r\n<P>Randersværket </P>  \r\n\r\n<P>Nordjyllandsværket </P>  \r\n\r\n<P>Vendsysselværket </P>  \r\n\r\n<P>Skærbækværket </P>  \r\n\r\n<P>Østkraft, Rønneværket </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/06/1995"
        },
        {
            "displayName": "Accession",
            "displayValue": "A19950041930"
        },
        {
            "displayName": "Entydig dokumentidentifikation",
            "displayValue": "CM022565"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "21/06/2006"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "419"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "14/06/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Skattemin. j.nr. 8.94-231-104"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}