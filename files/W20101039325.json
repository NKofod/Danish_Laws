{
    "id": 153297,
    "title": "Ankestyrelsens principafgørelse 219-10 om dagpenge - A-kasse - modregning - tilstrækkeligt forsørgelsesgrundlag - budget - udgifter - indtægter - rådighedsbeløb",
    "documentTypeId": "240",
    "isSagsforlobPeriodValid": true,
    "shortName": "KEN nr 10393 af 30/10/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 219-10 om dagpenge - A-kasse - modregning - tilstrækkeligt forsørgelsesgrundlag - budget - udgifter - indtægter - rådighedsbeløb</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Et medlem var efter a-kassens modregning med 1.000 kr. per måned i medlemmets dagpengeudbetalinger overladt tilstrækkelige midler til sit underhold.</p>\r\n   <p class=\"TekstGenerel\">Ankestyrelsens Beskæftigelsesudvalg lagde ved vurderingen af betalingsevnen vægt på, hvilke indtægter og udgifter medlemmet havde haft.</p>\r\n   <p class=\"TekstGenerel\">Beskæftigelsesudvalget fandt, at principperne i bekendtgørelse om inddrivelse af gæld til det offentlige kunne finde anvendelse ved vurderingen af medlemmets betalingsevne.</p>\r\n   <p class=\"TekstGenerel\">SP-udbetaling og udbetaling fra Lønmodtagernes Dyrtidsfond blev anset for indtægter.</p>\r\n   <p class=\"TekstGenerel\">Udgifter i form af afdrag på forbrugslån og betaling for kabel-tv kunne ikke anses for rimelige og nødvendige udgifter.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsløshedsforsikring - lovbekendtgørelse nr. 574 af 27. maj 2010 - § 86, stk. 8 og § 86, stk. 10</p>\r\n<p>\r\n   <span class=\"Bold\">Bekendtgørelser:</span>\r\n</p>\r\n<p>Arbejdsdirektoratets bekendtgørelse nr. 996 af 20. oktober 2005 om a-kassernes opkrævning af tilbagebetalingsbeløb - § 1, stk. 1 og § 6</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsens Beskæftigelsesudvalg har i møde truffet afgørelse i din sag om modregning i dine dagpenge.</p>\r\n<p class=\"BilagtekstListe\">Resultatet er:</p>\r\n<p class=\"Liste1\">\r\n   <span class=\"Liste1Nr\">–</span> A-kassen havde ret til at modregne med 1.000 kr. pr. måned i dine dagpengeudbetalinger for marts og april måned 2009.</p>\r\n<p>Vi tiltræder således Arbejdsdirektoratets afgørelse af 23. september 2009, men med en ændret begrundelse.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Vi finder ikke grundlag for at tilsidesætte a-kassens vurdering af, at der skulle modregnes med 1.000 kr. pr. måned i dine dagpengeudbetalinger for marts og april måned 2009.</p>\r\n<p>Et medlem skal ved a-kassens modregning levnes tilstrækkelige midler til sit underhold.</p>\r\n<p>Vurderingen af, om du efter a-kassens modregning er overladt tilstrækkelige mider til dit underhold, afhænger af en konkret vurdering af din betalingsevne, herunder dine indtægter og dine udgifter.</p>\r\n<p>Vi finder, at principperne i inddrivelsesreglerne, som vedrører Told &amp;amp; SKATs inddrivelse af gæld til det offentlige, kan anvendes ved afgørelsen af, om du ved modregningen kan anses for at være overladt tilstrækkelige midler til dit underhold, herunder vurderingen af din betalingsevne.</p>\r\n<p>A-kassen har oplyst, at du med en dagpengesats på 725 kr. om ugen fik udbetalt 21.925,00 kr. – før a-kassens modregning – for marts og april måned 2009.</p>\r\n<p>Det svarer til gennemsnitligt 10.962,50 kr. pr. måned.</p>\r\n<p>Du har således efter modregningen af de 1000 kr. pr. måned gennemsnitligt fået udbetalt 9.962,50 kr. pr. måned.</p>\r\n<p>Du har til sagen oplyst, at du blandt andet har fået en SP udbetaling på 12.810,64 kr. den 23. juni 2009, og at du den 6. oktober 2009 har fået udbetalt 55.313,67 kr. fra Lønmodtagernes Dyrtidsfond.</p>\r\n<p>På baggrund af oplysninger fra SKAT og reglerne i bekendtgørelse om inddrivelse af gæld til det offentlige (inddrivelsesbekendtgørelsen), finder vi, at disse udbetalinger skal medregnes som indkomst i udbetalingsåret 2009, og at indtægterne fra udbetalingerne skal fordeles ligeligt på årets 12 måneder.</p>\r\n<p>Vi har i den forbindelse lagt vægt på oplysningerne fra SKAT om, at både SP-udbetalinger og udbetalinger fra Lønmodtagernes Dyrtidsfond bliver udbetalt ligesom pension, hvor der betales en afgift på 40 % i stedet for skat, hvorfor udbetalingerne ifølge inddrivelsesbekendtgørelsen skal medregnes som indtægter.</p>\r\n<p>Vi har i den forbindelse lagt vægt på, at det følger af inddrivelsesbekendtgørelsen, at udbetalinger af skyldnerens pensionsordninger opgjort efter afgiftsberigtigelse i henhold til pensionsbeskatningslovens regler anses for indtægter, som skal medregnes som indkomst.</p>\r\n<p>Når indtægterne fra udbetalingerne fordeles ligeligt på årets 12 måneder, skal du anses for at have haft yderligere 5.677,03 kr. til rådighed om måneden.</p>\r\n<p>Du har oplyst, at du i marts måned 2009 har haft udgifter til henholdsvis husleje 5.675 kr., telefon + internet 299 kr., lån i banken 1.000 kr. og personligt forbrug 3.500 kr. I alt 10.474,00 kr.</p>\r\n<p>Du har videre oplyst, at du i april måned 2009 har haft udgifter til henholdsvis husleje 5.675 kr., kabel-tv 536 kr., telefon + internet 299 kr., lån i banken 1.000 kr., betaling IAK 2.358 kr., betaling Danmark 690 kr. og personligt forbrug 3.500 kr. I alt 14.058,00 kr.</p>\r\n<p>Vi finder, at det kun er rimelige og nødvendige udgifter, der skal regnes med i forbindelse med vurderingen af din betalingsevne, herunder de udgifter der er nævnt i inddrivelsesbekendtgørelsen.</p>\r\n<p>Med udgangspunkt i inddrivelsesbekendtgørelsen, finder vi, at dine udgifter til husleje, telefon + internet, IAK og Danmark må anses for rimelige og nødvendige udgifter, hvorfor der skal ske fradrag for disse udgifter i dine indtægter.</p>\r\n<p>Din udgift til kabel-tv kan efter vores opfattelse imidlertid ikke anses for en rimelig og nødvendig udgift.</p>\r\n<p>Du har vedrørende lånet i banken med et afdrag på 1.000 kr. pr. måned oplyst, at der er tale om en kassekredit til privat forbrug.</p>\r\n<p>Du har oplyst, at du med privat forbrug blandt andet mener normale leveomkostninger såsom husleje, varme, telefon, mad, medicin m.m. Du har også oplyst, at udgifter i forbindelse med, at du blev gift med en udlænding, herunder udgifter til transport, månedlige lommepenge samt støtte til hendes forældre i udlandet, var med til at bevirke, at kassekreditten voksede til det anførte beløb.</p>\r\n<p>Dit lån i banken kan efter vores opfattelse ikke anses for en rimelig og nødvendig udgift, da der er tale om en kassekredit til privat forbrug.</p>\r\n<p>Du har oplyst, at udgiftsposten ”personligt forbrug” nærmere dækker over normale leveomkostninger såsom mad, medicin, printerforbrug, toiletpapir, køkkenrulle og lignende.</p>\r\n<p>Nødvendige udgifter til medicin kan medregnes som en udgift, der kan ske fradrag for.</p>\r\n<p>Du har i brev af 19. september 2010 imidlertid oplyst, at du synes, at vi skal se bort fra bemærkningerne vedrørende denne omkostning.</p>\r\n<p>Dine udgifter til medicin er således ikke indgået i vurderingen.</p>\r\n<p>De øvrige udgifter under ”personligt forbrug” finder vi skal afholdes af rådighedsbeløbet.</p>\r\n<p>Det er på denne baggrund vores opfattelse, at der for marts måned 2009 skal medregnes udgifter på i alt: 5.974 kr. (husleje og telefon + internet), og at der for april måned 2009 skal medregnes udgifter på i alt: 9.022 kr. (husleje, telefon + internet, IAK og Danmark).</p>\r\n<p>Når udgifterne er trukket fra din indkomst, må dit rådighedsbeløb for marts måned 2009 efter a-kassens modregning anses for at have været på: 9.665,53 kr., hvoraf udgifterne til kost, tøj m.m. skal afholdes.</p>\r\n<p>Når udgifterne er trukket fra din indkomst, må dit rådighedsbeløb for april måned 2009 efter a-kassens modregning anses for at have været på: 6.617,53 kr., hvoraf udgifterne til kost, tøj m.m. skal afholdes.</p>\r\n<p>På baggrund af ovenstående er det vores vurdering, at du med et rådighedsbeløb på henholdsvis 9.665,53 kr. i marts måned 2009 og på 6.617,53 kr. i april måned 2009 må anses for at være overladt tilstrækkelige midler til dit underhold.</p>\r\n<p>A-kassen havde derfor ret til at modregne 1.000 kr. i dine dagpengeudbetalinger for disse to måneder.</p>\r\n<p>Vi har lagt til grund for afgørelsen, at Arbejdsmarkedets Ankenævn den 26. juni 2009 traf afgørelse om, at a-kassen har ret til at modregne for tilbagebetalingskravet i de løbende dagpengeudbetalinger til dig.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Du har i klagen blandt andet spurgt, om det kun er dig, der har et ansvar i dette land.</p>\r\n<p>Du har i klagen også nævnt en række love og bekendtgørelser, som du ikke mener, at a-kassen har overholdt.</p>\r\n<p>Vi skal hertil bemærke, at du som medlem af en arbejdsløshedskasse både har rettigheder og pligter, som følger af lov om arbejdsløshedsforsikring m.v., og at vi i afgørelsen kun har taget stilling til dine rettigheder og pligter i henhold til denne lov.</p>\r\n<p>Du har i klagen endvidere anført, at der findes en officialmaksime, som også Ankestyrelsen skal rette sig efter, og at det ligger inden for Ankestyrelsens ansvarsområde at sørge for, at de i klagen nævnte forhold korrigeres.</p>\r\n<p>Vi skal i den forbindelse bemærke, at vi i forbindelse med sagens behandling har indhentet yderligere oplysninger fra henholdsvis a-kassen, SKAT og dig.</p>\r\n<p>Det er vores opfattelse, at vi på denne baggrund har et tilstrækkeligt grundlag til at træffe afgørelse på.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p class=\"BilagtekstListe\">Vi har afgjort sagen på grundlag af:</p>\r\n<p class=\"Liste1\">\r\n   <span class=\"Liste1Nr\">–</span> De oplysninger, som forelå, da Arbejdsdirektoratet traf afgørelse i sagen</p>\r\n<p class=\"Liste1\">\r\n   <span class=\"Liste1Nr\">–</span> Arbejdsdirektoratets afgørelse af 23. september 2009</p>\r\n<p class=\"Liste1\">\r\n   <span class=\"Liste1Nr\">–</span> Klagen til Ankestyrelsens Beskæftigelsesudvalg af 4. oktober 2009</p>\r\n<p class=\"Liste1\">\r\n   <span class=\"Liste1Nr\">–</span> Arbejdsdirektoratets genvurdering 11. november 2009</p>\r\n<p class=\"Liste1\">\r\n   <span class=\"Liste1Nr\">–</span> Yderligere oplysninger fra a-kassen, kontorrapporter af 8. september 2010 og 22. september 2010</p>\r\n<p class=\"Liste1\">\r\n   <span class=\"Liste1Nr\">–</span> Oplysninger fra SKAT, kontorrapport af 22. september 2010</p>\r\n<p class=\"Liste1\">\r\n   <span class=\"Liste1Nr\">–</span> Yderligere oplysninger fra dig i breve af 13. juni 2010, 13. september 2010, 19. september 2010 og 26. september 2010.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 3. juli 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20101039325"
        },
        {
            "displayName": "Entydig dokumentidentifikation",
            "displayValue": "BS006100"
        },
        {
            "displayName": "Dato for indlæggelse",
            "displayValue": "04/07/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10393"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "30/10/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2600582-09"
        },
        {
            "displayName": "Stikord",
            "displayValue": "219-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}