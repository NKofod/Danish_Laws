{
    "id": 140863,
    "title": "Skrivelse med orientering om ny bekendtgørelse om en aktiv beskæftigelsesindsats pr. 5. marts 2012\\n(Til kommuner, jobcentre, beskæftigelsesankenævn m.fl.)",
    "documentTypeId": "200",
    "isSagsforlobPeriodValid": true,
    "shortName": "SKR nr 9122 af 02/03/2012",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse med orientering om ny bekendtgørelse om en aktiv beskæftigelsesindsats pr. 5. marts 2012</p>\r\n<p class=\"UnderTitel2\">(Til kommuner, jobcentre, beskæftigelsesankenævn m.fl.)</p>\r\n<p class=\"Tekst\">Den 5. marts 2012 træder der en ny version af bekendtgørelse om en aktiv beskæftigelsesindsats i kraft, som afløser for bekendtgørelse nr. 33. af 19. januar 2012.</p>\r\n<p class=\"Tekst\">Bekendtgørelsen vedlægges i korrekturversion, og kan fra den 5. marts ses på Retsinformation (BEK nr. 199 af 1. marts 2012).</p>\r\n<p class=\"Tekst\">Ændringerne i forhold til den hidtidige bekendtgørelse skyldes primært vedtagelsen af lovforslag L 69: Forslag til lov om ændring af lov om en aktiv beskæftigelsesindsats og forskellige andre love (forenkling af beskæftigelsesindsatsen). For så vidt angår indholdet af den vedtagne ændringslov henvises til særskilt orienteringsskrivelse.</p>\r\n<p class=\"Tekst\">Den nye bekendtgørelse har følgende ændringer i forhold til den hidtidige bekendtgørelse:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> <span style=\"font-weight:bold\">§ 16, stk. 2.</span> Der er indsat en redaktionel konsekvensrettelse, som manglede i den tidligere version.</p>\r\n   <p class=\"Liste1\">\r\n      <span class=\"Liste1Nr\">2)</span> <span style=\"font-weight:bold\">§ 28, stk. 2, nr. 5.</span> Bestemmelsen om fritagelse fra kontaktforløbet for sygemeldte kontanthjælpsmodtagere med livstruende lidelser er udtaget. Dette er en følge af de nye regler om fælles rammer for opfølgning for alle uanset forsørgelse, jf. pkt. 2.1.1. i de almindelige bemærkninger til L 69. Fremover gælder den nye § 18, stk. 3, i lov om en aktiv beskæftigelsesindsats, hvorefter opfølgningen for bl.a. sygemeldte kontanthjælpsmodtagere med livstruende lidelser kan foregå uden kontakt, hvis kontakten ikke er hensigtsmæssig eller mulig (standby-ordningen).</p>\r\n   <p class=\"Liste1\">\r\n      <span class=\"Liste1Nr\"> </span> <span style=\"font-style:italic\">Det bemærkes, at der registreringsmæssigt sker følgende:</span> Fritagelsesårsagen “Opfølgning uden kontakt (Standby)” eksisterer allerede for sygedagpengemodtagere. Pr. 23. april 2012 bliver det muligt at registrere denne årsag også for kontanthjælpsmodtagere og fleksjobvisiterede. Muligheden for at registrere fritagelse efter “den gamle” bestemmelse i lov om en aktiv beskæftigelsesindsats § 18, stk. 3, vil ligeledes først udgå fra it-understøttelsen pr. 23. april. Registrering af fritagelse efter den hidtidige § 28, stk. 2, nr. 5, fjernes også først pr. 23. april 2012. Der må ikke registreres på denne fritagelsesårsag for kontaktforløbet efter den efter 5. marts 2012.</p>\r\n   <p class=\"Liste1\">\r\n      <span class=\"Liste1Nr\">3)</span> <span style=\"font-weight:bold\">§ 29, stk. 1, nr. 2, og stk. 3.</span> Stk. 1, nr. 2, er ændret, og den hidtidige stk. 3 er ophævet som følge af de nye regler om, at ledige ikke længere skal søge et bestemt antal job, jf. pkt. 2.1.4. i de almindelige bemærkninger til L 69. Med den nye formulering i stk. 1, nr. 2, kan ledige fremover pålægges søge relevante konkrete job, hvis det er det, som skal til, for at understøtte den lediges jobsøgning: Det kan fx være tilfældet, hvis det vurderes, at den ledige ikke har søgt tilstrækkeligt bredt, eller hvis den ledige besidder nogle specifikke kvalifikationer evt. inden for mangelområder, som efterspørges i det konkrete job, som den pågældende pålægges at søge.</p>\r\n   <p class=\"Liste1\">\r\n      <span class=\"Liste1Nr\">4)</span> <span style=\"font-weight:bold\">§ 29, stk. 2 og 4.</span> Der er indsat et nyt stk. 2, som følge af de nye regler om forenkling og integrering af sygeopfølgning for personer på bl.a. kontanthjælp i det individuelle kontaktforløb, jf. pkt. 2.1.2. i de almindelige bemærkninger til L 69. I stk. 4 er den hidtidige henvisning til § 12 b i lov om aktiv socialpolitik ændret til en henvisning til den nye stk. 2 i bekendtgørelsen, da § 12 b ophæves.</p>\r\n   <p class=\"Liste1\">\r\n      <span class=\"Liste1Nr\"> </span> Den nye bestemmelse i lov om en aktiv beskæftigelsesindsats § 16, stk. 2, om at en eventuel særlig indsats med henblik på sygdomsafklaring m.v. tilrettelægges i forbindelse med kontaktforløbet, betyder bl.a., at kommunen ikke længere skal udarbejde en selvstændig sygeopfølgningsplan for den sygemeldte. Fremover skal opfølgningen på indsatsen ske som led i det individuelle kontaktforløb. De foranstaltninger, der kan indgå i indsatsen, er dem, der allerede er mulighed for at iværksætte efter den hidtidige lovgivning. Indsatsen kan fx bestå i sygeafklaring, behandling, optræning og andre beskæftigelsesfremmende foranstaltninger.</p>\r\n   <p class=\"Liste1\">\r\n      <span class=\"Liste1Nr\"> </span> Der vil i bekendtgørelsen om det fælles datagrundlag og det statistiske datavarehus for beskæftigelsesindsatsen blive fastsat bestemmelse om, at denne indsats registreres og indberettes i sammenhæng med aktiviteter efter § 29, stk. 1, nr. 5, i bekendtgørelse om en aktiv beskæftigelsesindsats, der i forvejen indberettes. Formålet er, at alle aktiviteter, som aftales i forbindelse med jobsamtalen, kan fremgå af borgerens “Min Side” på Jobnet. Registrering og indberetning påbegyndes fra 5. marts 2012.</p>\r\n   <p class=\"Liste1\">\r\n      <span class=\"Liste1Nr\">5)</span> <span style=\"font-weight:bold\">§ 87, stk. 2.</span> Nyt punktum indsat som følge af de nye regler om at dagpengemodtagere med nedsat fysisk eller psykisk funktionsevne får ret til at få dækket de faktiske udgifter til befordring, jf. pkt. 2.2.9 i de almindelige bemærkninger til L 69. Jobcenteret varetager fremover befordringsreglerne også for denne målgruppe.</p>\r\n   <p class=\"Liste1\">\r\n      <span class=\"Liste1Nr\">6)</span> <span style=\"font-weight:bold\">§ 102.</span> Redaktionel konsekvensrettelse af paragrafhenvisning som følge af ny rådighedsbekendtgørelse.</p>\r\n</p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 2. marts 2012</p><p class=\"Sign1\" align=\"center\">Tom Bjelke Iversen</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/03/2012"
        },
        {
            "displayName": "Accession",
            "displayValue": "C20120912254"
        },
        {
            "displayName": "Entydig dokumentidentifikation",
            "displayValue": "BE005002"
        },
        {
            "displayName": "Dato for førstegangsindlæggelse",
            "displayValue": "31/03/2012"
        },
        {
            "displayName": "Dato for indlæggelse",
            "displayValue": "31/03/2012"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9122"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "02/03/2012"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.<br />Arbejdsmarkedsstyrelsen 2012-0002969"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}