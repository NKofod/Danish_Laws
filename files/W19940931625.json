{
    "id": 156954,
    "title": "Ankestyrelsens principafgørelse O-30-94 om boligindretning - ejerbolig - retablering",
    "documentTypeId": "240",
    "isSagsforlobPeriodValid": true,
    "shortName": "KEN nr 9316 af 15/03/1994",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-30-94 om boligindretning - ejerbolig - retablering</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Udtrykket \"lejlighed\" i Socialministeriets cirkulære af 17. december 1986 pkt. 4, sidste punktum skal fortolkes udvidende som også omfattende ejerbolig ved spørgsmål om retablering efter boligmæssige indretninger.</p>\r\n   <p class=\"TekstGenerel\">Der blev givet afslag på retablering, da der ikke, forinden hjælpen blev ydet, forelå en aftale herom.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>08-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 59, stk. 1</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets cirkulære nr. 152 af 17. december 1986 om hjælp til boligindretning, omsorgsarbejde og befordring efter bistandsloven - pkt. 4 sidste punktum</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøgeren søgte om fortsat serviceabonnement eller retablering (nedtagning) af en el-skydedør, der var opsat i ejerbolig.</p>\r\n<p>Der var ydet hjælp til ombygning, herunder etablering af el-skydedør og betaling af abonnement til vedligeholdelse heraf for at gøre boligen bedre egnet som opholdssted for et handicappet barn.</p>\r\n<p>Barnet var nu fraflyttet hjemmet.</p>\r\n<p>Kommunen gav afslag på fortsat dækning af serviceeftersyn for skydedøren eller retablering med indsættelse af almindelig terrasse dør.</p>\r\n<p>Kommunen begrundede afslaget med, at muligheden for retablering kun foreligger, hvis der er tale om en lejebolig, samt at der ikke var truffet aftale herom inden igangsættelse af boligændringen.</p>\r\n<p>Ankenævnet, der tiltrådte afgørelsen, lagde vægt på, at el-skydedøren blev installeret for at gøre boligen bedre egnet som opholdssted for datteren, og at den ikke længere tjente som opholdssted efter datterens fraflytning. Nævnet lagde desuden til grund, at bevillingen om boligændring ikke omfattede retablering eller fortsættelse af serviceeftersyn efter datterens fraflytning.</p>\r\n<p>Sagen blev behandlet i principielt møde til afklaring af, om retablering af el-skydedør eller betaling af abonnement til vedligeholdelse af el-skydedør påhviler kommunen eller ejeren, når det drejer sig om en ejerbolig, jf. bistandslovens § 59.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte nævnets afgørelse.</p>\r\n<p>Ankestyrelsen bemærkede om retsgrundlaget, at hjælp til retablering kunne indgå i den ydede hjælp til boligmæssig indretning, som det er anført i pkt. 4, sidste punktum i Socialministeriets cirkulære af 17. december 1986 om hjælp til boligindretning, omsorgsarbejde og befordring efter bistandsloven. Dette gjaldt - uanset formuleringen af nævnte punkt - både for hjælp til en ejet og en lejet bolig, men det forudsattes, at der forinden hjælpen blev ydet, blev indgået en nærmere aftale herom.</p>\r\n<p>Der forelå ikke en skriftlig aftale, journalnotater eller andet, der kunne støtte påstanden om en retableringsaftale. De faktiske oplysninger pegede heller ikke på en aftale, da den ydede hjælp skønnedes at forøge ejendommens værdi, idet den ydede hjælp blev ydet som rente- og afdragsfrit lån med pantsikkerhed i ejendommen.</p>\r\n<p>Der forelå således ikke de reale grunde, der - som i en lejet lejlighed, hvor indretningen af udlejeren bliver gjort betinget af retablering -  kunne støtte eksistensen af en aftale.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19940931625"
        },
        {
            "displayName": "Entydig dokumentidentifikation",
            "displayValue": "BS009744"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9316"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "15/03/1994"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20019-91"
        },
        {
            "displayName": "Stikord",
            "displayValue": "O-30-94"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}