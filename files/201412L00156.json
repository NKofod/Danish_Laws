{
    "id": 168121,
    "title": "Forslag til Lov om ændring af lov om udendørs hold af svin\\n(Ophævelse af revisionsbestemmelse)",
    "documentTypeId": "400",
    "isSagsforlobPeriodValid": true,
    "shortName": "2014/1 LSF 156",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 26. februar 2015 af ministeren for fødevarer, landbrug og fiskeri (Dan Jørgensen)</p>\r\n<p class=\"TitelPrefiks1\">Forslag</p>\r\n<p class=\"TitelPrefiks2\">til</p>\r\n<p class=\"Titel2\">Lov om ændring af lov om udendørs hold af svin</p>\r\n<p class=\"UnderTitel2\">(Ophævelse af revisionsbestemmelse)</p>\r\n<p class=\"CentreretParagraf\">§ 1</p>\r\n<p class=\"Tekst2\">I lov om udendørs hold af svin, jf. lovbekendtgørelse nr. 471 af 15. maj 2014, foretages følgende ændring:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">§ 18 a </span>ophæves.</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Loven træder i kraft dagen efter bekendtgørelsen i Lovtidende.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til lovforslaget</p>\r\n<p class=\"KapitelOverskrift2\">Almindelige bemærkninger</p>\r\n<p>\r\n   <span class=\"Italic\">1.</span> <span class=\"Italic\">Indledning</span></p>\r\n<p>Ifølge § 18 a i lov om udendørs hold af svin skal ministeren for fødevarer, landbrug og fiskeri i folketingsåret 2014-15 fremsætte forslag om revision af lovens § 12, hvorefter alle svin på over 2 uger skal have permanent adgang til frisk vand i tilstrækkelig mængde. Formålet med revisionsbestemmelsen er at give mulighed for nærmere at afdække svins behov for adgang til vand om natten i perioder med frostvejr og dermed en endelig stillingtagen til, hvad kravet i lovens § 12 om adgang til drikkevand for svin, der holdes udendørs, skal indebære.</p>\r\n<p>Revisionsperioden i lovens § 18 a er senest i folketingsåret 2012-13 blevet forlænget til folketingsåret 2014-15 for at gennemføre et yderligere forskningsprojekt udført af DCA - Nationalt Center for Fødevarer og Jordbrug ved Aarhus Universitet (tidligere indtil 1. juli 2011: Det Jordbrugsvidenskabelige Fakultet ved Aarhus Universitet) om svins behov for at optage vand om natten.</p>\r\n<p>Med lovforslaget foreslås det, at revisionsbestemmelsen i lovens § 18 a ophæves, idet der på baggrund af forskningsresultaterne fra DCA - Nationalt Center for Fødevarer og Jordbrug nu kan tages endelig stilling til udegående svins behov for adgang til vand om natten i perioder med frostvejr.</p>\r\n<p>På baggrund af forskningsresultaterne vurderer Fødevareministeriet herefter, at det vil kunne accepteres, at svin, der holdes udendørs, i perioder med frostvejr eventuelt ikke har permanent adgang til vand om natten under forudsætning af, at dette ikke udgør et dyrevelfærdsmæssigt problem. Der skal dog altid foretages en konkret vurdering i hvert enkelt tilfælde til sikring af, at svinene har adgang til vand i tilstrækkelig mængde.</p>\r\n<p>Idet revisionsbestemmelsen derved har mistet sin betydning, foreslås bestemmelsen ophævet.</p>\r\n<p>\r\n   <span class=\"Italic\">2.</span> <span class=\"Italic\">Baggrund for lovforslaget</span></p>\r\n<p>Revisionsbestemmelsen i § 18 a i lov om udendørs hold af svin blev indsat under Folketingets behandling af lov nr. 1562 af 20. december 2006 om ændring af bl.a. lov om udendørs hold af svin. Ifølge bestemmelsen skulle justitsministeren i folketingsåret 2008-09 fremsætte forslag om revision af lovens § 12. Dette var baggrunden for, at ministeren den 28. januar 2009 fremsatte lovforslag nr. L 108 om ændring af lov om udendørs hold af svin (Ophævelse af revisionsbestemmelse). Ved lovforslaget blev lovens § 18 a foreslået ophævet. Baggrunden herfor var, at en evaluering af, hvorvidt der for alle typer af svin er behov for permanent adgang til vand om natten i frostvejr, og hvordan kravet om permanent adgang til vand fungerer i praksis, ifølge justitsministeren viste, at kravet i § 12 ikke havde givet anledning til alvorlige vanskeligheder.</p>\r\n<p>Et flertal i Folketingets Udvalg for Fødevarer, Landbrug og Fiskeri fremsatte imidlertid et ændringsforslag, hvorefter bestemmelsen i § 18 a ikke skulle ophæves, men perioden for revision i stedet forlænges med et år, således at justitsministeren blev pålagt i folketingsåret 2009-10 at fremsætte forslag om revision af lovens § 12. Ifølge bemærkningerne til ændringsforslaget havde forlængelsen til formål at sikre, at justitsministeren fik udarbejdet en videnskabelig afdækning af svins behov for adgang til rent drikkevand. Ændringsforslaget blev vedtaget ved lov nr. 496 af 12. juni 2009 om ændring af lov om udendørs hold af svin (Ændring af revisionsbestemmelse).</p>\r\n<p>På baggrund af den ændrede revisionsbestemmelse fremsatte justitsministeren den 25. februar 2010 lovforslag nr. L 143 om ændring af lov om udendørs hold af svin (Ophævelse af revisionsbestemmelse), hvorved lovens § 18 a på ny blev foreslået ophævet.</p>\r\n<p>Justitsministeriet havde til brug for udarbejdelsen af lovforslaget indhentet udtalelser fra Det Jordbrugsvidenskabelige Fakultet ved Aarhus Universitet, Landbrug &amp; Fødevarer, Økologisk Landsforening og Fødevarestyrelsen. Det var Justitsministeriets opfattelse, at de indhentede udtalelser viste, at kravet i § 12 fortsat ikke gav anledning til alvorlige vanskeligheder. Endvidere fremgik det af udtalelsen fra Det Jordbrugsvidenskabelige Fakultet, at de foreløbige resultater fra igangværende forskning ved fakultetet viste, at indegående søer i perioden op til faring har et øget behov for væskeoptagelse, som om nødvendigt eller muligt søges tilfredsstillet også i hvileperioden om natten.</p>\r\n<p>Under behandlingen af lovforslag nr. L 143 i Folketingets Udvalg for Fødevarer, Landbrug og Fiskeri tiltrådte det samlede udvalg imidlertid et ændringsforslag, hvorefter bestemmelsen i § 18 a ikke skulle ophæves, men revisionsperioden i stedet forlænges med 2 år til folketingsåret 2011-12.</p>\r\n<p>Baggrunden for dette var, at Det Jordbrugsvidenskabelige Fakultet ved Aarhus Universitet havde oplyst, at der i løbet af 2011 ville blive gennemført forsøg med henblik på at afdække bl.a. behovet for vandtildeling til udegående søer i vinterperioden, og at afrapportering fra forsøgene tidligst kunne forventes i 2011. Ændringsforslaget blev vedtaget ved lov nr. 649 af 15. juni 2010 om ændring af lov om udendørs hold af svin (Ændring af revisionsbestemmelse).</p>\r\n<p>Forskningsprojektet blev imidlertid forsinket. Årsagen til forsinkelsen var det usædvanligt milde vejr i vinteren 2011-12. Temperaturerne var således i perioden fra oktober 2011 til primo januar 2012 kun i meget korte perioder i nærheden af eller under frysepunktet. DCA - Nationalt Center for Fødevarer og Jordbrug (tidligere indtil 1. juli 2011: Det Jordbrugsvidenskabelige Fakultet ved Aarhus Universitet) havde derfor ikke i perioden indtil primo januar 2012 mulighed for at indsamle resultater, der gjorde det muligt at give svar vedrørende spørgsmålet om søers vandoptag i perioder med frostvejr.</p>\r\n<p>Forsinkelsen medførte, at der ikke i folketingsåret 2011-12 kunne fremsættes lovforslag om revision af bestemmelsen på grundlag af forskningsprojektets resultater. Revisionsperioden for § 18 a blev som konsekvens heraf forlænget til folketingsåret 2012-13 ved lov nr. 561 af 18. juni 2012.</p>\r\n<p>Revisionsperioden i § 18 a er senest i folketingsåret 2012-13 blevet forlænget til folketingsåret 2014-15, idet det blev vurderet, at der var behov for at igangsætte yderligere et forskningsprojekt med det formål at få tilvejebragt et mere fyldestgørende grundlag for en endelig stillingtagen til, hvad kravet i lovens § 12 skal indebære, jf. lov nr. 528 af 28. maj 2013 om ændring af lov om udendørs hold af svin.</p>\r\n<p>Behovet for et nyt forskningsprojekt havde baggrund i, at resultaterne af det tidligere forskningsprojekt i regi af DCA - Nationalt Center for Fødevarer og Jordbrug ved Aarhus Universitet, jf. ovenfor, mod forventning ikke kunne danne grundlag for en endelig stillingtagen til en revision af § 12 i folketingsåret 2012-13.</p>\r\n<p>Det seneste forskningsprojekt ved DCA - Nationalt Center for Fødevarer og Jordbrug er afrapporteret til Fødevarestyrelsen den 1. juli 2014. På baggrund af forskningsresultaterne kan der tages endelig stilling til udegående svins behov for adgang til vand om natten i perioder med frostvejr, og dermed en stillingtagen til hvad kravet i lovens § 12 om udegående svins adgang til drikkevand skal indebære. Der henvises til punkt 3.2.1. for en beskrivelse af projektet.</p>\r\n<p>\r\n   <span class=\"Italic\">3.</span> <span class=\"Italic\">Lovforslagets indhold</span></p>\r\n<p>\r\n   <span class=\"Italic\">3.1.</span> <span class=\"Italic\">Gældende ret</span></p>\r\n<p>Lov om udendørs hold af svin indeholder i § 18 a en revisionsbestemmelse, hvorefter fødevareministeren senest i folketingsåret 2014-15 skal fremsætte forslag om revision af lovens § 12.</p>\r\n<p>Efter § 12 i lov om udendørs hold af svin, jf. lovbekendtgørelse nr. 471 af 15. maj 2014, skal alle svin på over 2 uger have permanent adgang til frisk vand i tilstrækkelig mængde.</p>\r\n<p>I hovedloven, lov nr. 173 af 19. marts 2001 om udendørs hold af svin, fulgte det af § 12, at alle svin, bortset fra pattegrise på under 14 dage, altid skulle have fri adgang til rent drikkevand, undtagen i perioder med frostvejr, hvor svinene mindst en gang om dagen skulle have adgang til rent vand i forbindelse med fodring.</p>\r\n<p>Fri adgang til rent drikkevand indebærer ifølge bemærkningerne til forslaget til hovedloven bl.a., at afstanden fra svinenes opholdssteder til drikkevandet ikke må være så stor, at svinene alene på grund af afstanden hindres i at drikke, jf. Folketingstidende 2000-01, Tillæg A, side 1733. Endvidere følger det af bemærkningerne, at der ved udendørs hold af svin kan opstå problemer med tildeling af vand, når det er frostvejr, jf. Folketingstidende 2000-01, Tillæg A, side 1733.</p>\r\n<p>§ 12 blev ændret ved lov nr. 1562 af 20. december 2006 om ændring af lov om udendørs hold af svin, lov om indendørs hold af smågrise, avls- og slagtesvin samt lov om indendørs hold af drægtige søer og gylte (Gennemførelse af Europarådets reviderede rekommandation om svin m.v.). Ændringen gennemfører Europarådets reviderede rekommandation af 2. december 2004 om svin, hvoraf det bl.a. følger, at alle svin til enhver tid skal have adgang til vand i tilstrækkelig mængde og af passende kvalitet. Med ændringen fulgte det af § 12, at alle svin bortset fra pattegrise under 14 dage altid skulle have fri adgang til rent drikkevand.</p>\r\n<p>§ 12 blev igen ændret ved lov nr. 528 af 28. maj 2013 om ændring af lov om udendørs hold af svin. Ændringen skete for at bringe ordlyden af § 12 i fuld overensstemmelse med Rådets direktiv 2008/120/EF af 18. december 2008 om fastsættelse af mindstekrav med hensyn til beskyttelse af svin (kodificeret udgave) samt Europarådets reviderede rekommandation af 2. november 2004 om svin. Med ændringen fik § 12 den nuværende ordlyd, hvorefter alle svin på over to uger skal have permanent adgang til frisk vand i tilstrækkelig mængde.</p>\r\n<p>Bestemmelsen i lovens § 12 svarer således til den tilsvarende bestemmelse i Rådets direktiv 2008/120/EF af 18. december 2008 om fastsættelse af mindstekrav med hensyn til beskyttelse af svin (kodificeret udgave) og det tilsvarende krav i Europarådets reviderede rekommandation af den 2. december 2004 om svin.</p>\r\n<p>\r\n   <span class=\"Italic\">3.2.</span> <span class=\"Italic\">Forskningsprojekt vedrørende diegivende søers behov for vand om natten og evne til at tilpasse sig manglende mulighed for at optage vand om natten samt vurdering af andre aldersgruppers behov for adgang til vand om natten</span></p>\r\n<p>Forskningsprojektet, som danner baggrund for lovforslaget, er udført i regi af DCA - Nationalt Center for Fødevarer og Jordbrug ved Aarhus Universitet og afrapporteret til Fødevarestyrelsen den 1. juli 2014. I den samlede udredning fra DCA indgår resultaterne af et forskningsprojekt vedrørende diegivende søer samt en vurdering af andre aldersgruppers behov for adgang til vand om natten på baggrund af et litteraturstudie.</p>\r\n<p>Resultaterne fra forskningsprojektet belyser diegivende søers behov for at optage vand om natten samt deres evne til at tilpasse sig forhold, hvor der ikke er adgang til vand om natten.</p>\r\n<p>Forskningsprojektet, der er foregået i perioden fra august 2013 til februar 2014, omfattede 48 søer fra sidst i drægtighedsperioden indtil dag 28 efter faring. Søerne var opstaldet enkeltvis i stier til løse farende søer, hvor soens eneste kilde til vand var et specielt fremstillet vandkar, der løbende målte vandoptaget. Fra tiende dagen efter faring og indtil fravænning dag 28 efter faring var søerne afskåret for adgang til vand i enten 0 timer (kontrolgruppen), 3 timer (i tidsrummet 05:00 til 08:00), 6 timer (i tidsrummet 02:00 til 08:00) eller 12 timer (i tidsrummet 20:00 til 08:00), idet vandkarret automatisk lukkede i de nævnte tidsrum.</p>\r\n<p>Forskningsprojektet viste, at den manglende adgang til vand om natten ingen effekt havde på søernes samlede vandoptag på døgnbasis. Der sås heller ingen effekt på søernes diegivningsadfærd eller produktionsparametre. De diegivende søer var i stand til at opretholde både vandoptag og mælkeproduktion på trods af manglende adgang til vand om natten i de nævnte perioder.</p>\r\n<p>Forskningsprojektet viste et øget kompensatorisk vandoptag og reduceret latenstid til at drikke, jo længere tid søerne var afskåret fra at drikke vand. Det blev endvidere observeret, at en del af de søer, der var afskåret fra at drikke vand, kraftigt manipulerede (bider, skubber og skraber med forben) vandkarret umiddelbart før, at der blev åbnet for vand om morgenen. Med baggrund i denne kraftige manipulation af vandtrug vurderer Aarhus Universitet, at de søer, der var afskåret fra vand i 6 timer eller derover, havde en negativ subjektiv oplevelse af tørst og dermed reduceret velfærd. Aarhus Universitet har dog ikke taget stilling til, i hvilken grad dyrenes velfærd var reduceret.</p>\r\n<p>For så vidt angår andre aldersgrupper af svin konkluderer Aarhus Universitet i deres afrapportering, at perioder uden adgang til vand vil medføre en større belastning jo mindre dyret er, dvs. at fravær af vand vurderes at være en større belastning for smågrise og slagtesvin end for søer og orner.</p>\r\n<p>\r\n   <span class=\"Italic\">3.3.</span> <span class=\"Italic\">Fødevareministeriets overvejelser</span></p>\r\n<p>Fødevareministeriet vurderer på baggrund af forskningsresultaterne, at det er sandsynligt, at søer, der er afskåret fra vand i 6 timer eller derover, har en negativ subjektiv oplevelse af tørst og dermed reduceret velfærd i en vis grad. Fødevareministeriet vurderer dog ikke, at dyrene føler tørst i et sådant omfang, at det udgør et dyrevelfærdsmæssigt problem. Det kan således hverken karakteriseres som værende til væsentlig ulempe for dyrene eller som uforsvarlig behandling af dyrene, at der i perioder med frostvejr eventuelt ikke er permanent adgang til vand om natten, jf. § 1 og § 2 i dyreværnsloven, jf. lovbekendtgørelse nr. 473 af 15. maj 2014.</p>\r\n<p>Dette skyldes først og fremmest, at dyrene er i stand til at kompensere for vandmangel - selv ved mangel på vand i 12 timer - samt at mælkeproduktionen hos dyrene ikke påvirkes i en sådan grad, at dyrenes diegivningsadfærd ændres. Dertil bemærkes, at ikke alle søer i forsøget reagerede på vandmangel med kraftig manipulation af drikkekar, hvilket indikerer en individuel oplevelse af vandmanglen.</p>\r\n<p>Med hensyn til eventuel manglende permanent adgang til vand om natten i perioder med frostvejr for andre grupper af svin end søer anser Fødevareministeriet ikke – med udgangspunkt i typisk anvendte opstaldningssystemer til smågrise og slagtesvin – dette som værende et problem, idet disse aldersgrupper stort set altid holdes på stald.</p>\r\n<p>På baggrund af forskningsresultaterne vurderer Fødevareministeriet herefter, at det vil kunne accepteres, at svin, der holdes udendørs, i perioder med frostvejr eventuelt ikke har permanent adgang til vand om natten under forudsætning af, at dette ikke udgør et dyrevelfærdsmæssigt problem. Der skal dog altid foretages en konkret vurdering i hvert enkelt tilfælde til sikring af, at svinene har adgang til vand i tilstrækkelig mængde.</p>\r\n<p>Fødevareministeriet vurderer, at det forhold, at der eventuelt ikke er permanent adgang til vand om natten i perioder med frostvejr, ikke udgør et dyrevelfærdsmæssigt problem, der kan karakteriseres som værende hverken til væsentlig ulempe for dyrene eller som uforsvarlig behandling af dyrene, jf. § 1 og § 2 i dyreværnsloven. Der lægges vægt på, at det afgørende i henhold til Rådets direktiv 2008/120/EF af 18. december 2008 om fastsættelse af mindstekrav med hensyn til beskyttelse af svin (kodificeret udgave) og Europarådets reviderede rekommandation af 2. december 2004 om svin må være, at dyrene i overensstemmelse med deres behov har permanent adgang til vand i tilstrækkelig mængde, forstået således, at svinene har mulighed for at kompensere for en eventuel periode uden vand om natten i perioder med frostvejr, uden at dette påvirker deres vandoptag på døgnbasis, mælkeproduktion eller diegivningsadfærd. Dette vurderes at være i overensstemmelse med direktivet og rekommandationen.</p>\r\n<p>I Fødevarestyrelsens vejledning til velfærdskontrol i svinebesætninger vil der blive indføjet retningslinjer i forhold til udegående svins adgang til vand om natten i perioder med frostvejr til brug for kontrol i svinebesætninger. Det vil i vejledningen blive anført, at det vurderes, at dyrene om natten i perioder med frostvejr som udgangspunkt højst bør være uden adgang til frostfrit vand i 6 timer, men at det dog altid vil bero på en konkret vurdering i det enkelte tilfælde, om dette vil være tilstrækkeligt til at dække dyrenes behov.</p>\r\n<p>Fødevareministeriet vurderer således, at der på baggrund af forskningsresultaterne kan tages endelig stilling til udegående svins behov for adgang til vand om natten i perioder med frostvejr og dermed en stillingtagen til, hvad kravet i lovens § 12 om udegående svins adgang til vand skal indebære, jf. ovenfor.</p>\r\n<p>Revisionsbestemmelsen i lovens § 18 a har derved mistet sin betydning, og bestemmelsen foreslås derfor ophævet.</p>\r\n<p>\r\n   <span class=\"Italic\">4.</span> <span class=\"Italic\">Økonomiske og administrative konsekvenser for det offentlige.</span></p>\r\n<p>Lovforslaget har ingen økonomiske eller administrative konsekvenser for det offentlige.</p>\r\n<p>Der gennemføres allerede velfærdskontrol i svinebesætninger med henblik på at undersøge, om gældende ret overholdes, herunder kravet i lovens § 12. Det antages ikke, at den fremtidige kontrol af kravet i lovens § 12 vil indebære et øget tidsforbrug af betydning.</p>\r\n<p>\r\n   <span class=\"Italic\">5.</span> <span class=\"Italic\">Økonomiske og administrative konsekvenser for erhvervslivet m.v.</span></p>\r\n<p>Lovforslaget har ingen økonomiske eller administrative konsekvenser for erhvervslivet.</p>\r\n<p>Lovforslaget har været forelagt Erhvervsstyrelsens Team Effektiv Regulering, som vurderer, at forslaget ikke indeholder administrative konsekvenser for erhvervslivet.</p>\r\n<p>\r\n   <span class=\"Italic\">6.</span> <span class=\"Italic\">Administrative konsekvenser for borgerne</span></p>\r\n<p>Lovforslaget har ingen administrative konsekvenser for borgerne.</p>\r\n<p>\r\n   <span class=\"Italic\">7.</span> <span class=\"Italic\">Miljømæssige konsekvenser</span></p>\r\n<p>Lovforslaget har ingen miljømæssige konsekvenser.</p>\r\n<p>\r\n   <span class=\"Italic\">8.</span> <span class=\"Italic\">Forholdet til EU-retten</span></p>\r\n<p>Ophævelse af revisionsbestemmelsen i lovens § 18 a har ingen EU retlige konsekvenser.</p>\r\n<p>Det er Fødevareministeriets vurdering, at det, at der eventuelt ikke er permanent adgang til vand om natten i perioder med frostvejr, ikke udgør et dyrevelfærdsmæssigt problem, der kan karakteriseres som værende hverken til væsentlig ulempe for dyrene eller som uforsvarlig behandling af dyrene. Der lægges vægt på, at det afgørende i henhold til Rådets direktiv 2008/120/EF af 18. december 2008 om fastsættelse af mindstekrav med hensyn til beskyttelse af svin (kodificeret udgave) og Europarådets reviderede rekommandation af 2. december 2001 om svin må være, at dyrene i overensstemmelse med deres behov har permanent adgang til vand i tilstrækkelig mængde, forstået således, at svinene har mulighed for at kompensere for en eventuel periode uden vand om natten i perioder med frostvejr, uden at dette påvirker deres vandoptag på døgnbasis, mælkeproduktion eller diegivningsadfærd. Dette vurderes at være i overensstemmelse med direktivet og rekommandationen.</p>\r\n<p>\r\n   <span class=\"Italic\">9.</span> <span class=\"Italic\">Hørte myndigheder og organisationer m.v.</span></p>\r\n<p>Et udkast til lovforslaget har i perioden fra den 3. november til den 2. december 2014 været sendt i høring hos følgende myndigheder og organisationer m.v.:</p>\r\n<p>A-consult a/s, Advokatrådet, Aktive Dyrevenner, ALECTIA, Alimentas, Alternativfondet, Anticimex, Arbejdsgiverforeningen for konditorer, bagere og chokolademagere (AKBC), A/S Mortalin, Arbejderbevægelsens Erhvervsråd, Astma- og Allergiforbundet, Bager- og Konditormestre i Danmark, Biodania, Biodynamisk Forbrugersammenslutning, Brancheforeningen for farmaceutiske industrivirksomheder i Danmark, Brancheforeningen for Kaffe og The (Niels Gade), Brancheforeningen for Lægemiddelvirksomheder i Danmark (LIF), Brancheforeningen SPT, Bryggeriforeningen, Bureau Veritas, Center for Miljø og Toksikologi på DHI Vand-Miljø-Sundhed, CIBIS - Fødevarerådgivning, Coop Danmark, Dacopa, DAKA, DAKOFO, Danish Seafood Association (DSA), Dankost ApS, Danmarks Aktive Forbrugere, Danmarks Apotekerforening, Danmarks Biavlerforening, Danmarks Farve- og Lakindustri (FDLF), Danmarks Fiskehandlere, Danmarks Fiskeriforening, Danmarks Krebseavlerforening, Danmarks Restauranter og Caféer, Danmarks Skibsmæglerforening, Danmarks Tekniske Universitet, Dansk Akvakultur, Dansk Akvarieunion, Dansk Arbejdsgiverforening, Dansk Erhverv, Dansk Elite Smiley ApS, Dansk Fødevaresupport, Dansk Fåreavl, Dansk Galop, Dansk Gede Union, Dansk Hunderegister, Dansk Industri, Dansk Kennel Klub, Dansk Kvæg, Dansk Landbrugsrådgivning, Dansk Primat Sammenslutning, Dansk Ride Forbund, Dansk Skaldyrcenter, Dansk Supermarked, Dansk Transport og Logistik (DTL), Dansk Travsports Centralforbund, Dansk Varefakta Nævn, Dansk Åleproducentforening, Danske Advokater, Danske Erhvervsakademier, Landsforeningen Danske Fugleforeninger (LDF), Danske Lammeproducenter, Danske Læskedrik Fabrikanter, Danske Professionshøjskoler, Danske Regioner, Danske Slagtermestre, Danske Speditører, Danske Svineproducenter, Danske Universiteter, Datatilsynet, DAZA (Danske Zoologiske Haver og Akvarier), DCA - Nationalt Center for Fødevarer og Jordbrug, De Samvirkende Købmænd, Den Danske Brancheorganisation for Vitalmidler, Den Danske Dyrlægeforening, Det Danske Fjerkræraad, Det Dyreetiske Råd, Det Sundhedsvidenskabelige Fakultet - KU, Det Veterinære Sundhedsråd, DFO, Dansk Flavour Organisation, DHI, Center for Miljø og Toksikologi, DI Fødevarer, DI Handel, Diabetesforeningen, DTU-Fødevareinstituttet, DTU-Veterinærinstituttet, DOSO-DyreværnsOrganisationernes SamarbejdsOrganisation, Dyrefondet, Dyreforsøgstilsynet, Dyrenes Beskyttelse, Dyreværnsforeningen Alle Dyrs Ret, Dyreværnsforeningen Freja, Dyreværnsrådet, E-Branchekoden ApS, Ecscom v/Kim Iversen, EFSA - Effektiv Food Safety Advise, Elite Food Aps, Emballageindustrien, EMCON, Eurofins Steins Laboratorium, Faglig Fælles Forbund 3F, Fairtrade Mærket, FEHA, Felis Danica, Fokus på Dyr, Foodcare, Food Diagnostics ApS, FoodEfficiency, Forbrugerrådet, Force Technology, Foreningen Aktive Dyrerettigheder, Foreningen af Danske Spiritusfabrikanter, Foreningen af Fiskeauktioner og Samlecentraler i Danmark, Foreningen af Tilsynsfunktionærer, Foreningen Fair Dog, Foreningen for Biodynamisk Jordbrug (biodynamisk), Foreningen Muslingeerhvervet (FME), FS-C.dk (Food Safety Consult), FødevareExperten, Fødevaregruppen, Fødevarekonceptet, Fødevareministeriets Klagecenter, Gigtforeningen, Greenpeace Danmark, Grøn Hverdag, Hatting-KS A/S, HELSAM, Helsebranchens Leverandørforening, Hesteinternatet af 1999, Hestens Værn, Hjerteforeningen, HORESTA, HygiejneGruppen, Hygiejne Konsulent, Højmarklaboratoriet a/s, International Transport Danmark, Kantineledernes Landsklub, KGH customs services Danmark, KGH customs services Sverige, Kopenhagen Fur, Kommunernes Landsforening, Komply A/S, Kontrolgruppen, Konsumfiskeindustriens Arbejdsgiverforening Kost, Motion &amp; Sund fornuft (KMS), Kost og ernæringsforbundet, Kræftens Bekæmpelse, Kødbranchens Fællesråd, Landbrug &amp; Fødevarer, Landsforeningen af Danske Mælkeproducenter, Landsforeningen for Bæredygtigt Landbrug, Landsforeningen frie Bønder - Levende Land, Landsforeningen Komitéen mod Dyreforsøg, Landskontoret for Heste, Landsorganisationen i Danmark (LO), Lolex aps, Lynges E. Kontrol, Marine Ingredients, Mejeriforeningen, Møllers Fødevarerådgivning, Nemhygiejne, Ninkovich Consult ApS v/ Dyrlæge Ognjen Ninkovic, NOAHs Sekretariat (noah), NOPALAX, Nyt Hesteliv, Nærbutikkernes Landsforening, OASA, Plastindustrien i Danmark, Poul Kjaerulff, QESH Consult, Q-food ApS, QMS-Consult, Rigspolitichefen, Rådet for Dyreforsøg, Rådet vedrørende Hold af Særlige Dyr, Sammark, Sammenslutningen af Landbrugets Arbejdsgiverforeninger, Sedan, Sills &amp; Løndal Rådgivning Aps, Slagtermestre og Ostehandlerforeningen Danmark, Smiley-One, SPF-Danmark, Stop Spild Af Mad, Strømmen Vordingborg Produktionsskole, SundhedsRådet, Teknologisk Institut, Tonny Møldrup, Veterinærmedicinsk Industriforening, Videncenter for Svineproduktion, Videncentret for Landbrug, World Animal Protection Danmark, Økologisk Landsforening.</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0\" width=\"648\" style=\"border-collapse: collapse;\">\r\n                  <colgroup>\r\n                     <col width=\"159px\">\r\n                     </col>\r\n                     <col width=\"2px\">\r\n                     </col>\r\n                     <col width=\"161px\">\r\n                     </col>\r\n                     <col width=\"1px\">\r\n                     </col>\r\n                     <col width=\"162px\">\r\n                     </col>\r\n                  </colgroup>\r\n                  <tr style=\"height:18px;\">\r\n                     <td colspan=\"2\" style=\"\" valign=\"top\" width=\"216\"> </td>\r\n                     <td colspan=\"2\" style=\"\" valign=\"top\" width=\"216\"> </td>\r\n                     <td style=\"\" valign=\"top\" width=\"216\"> </td>\r\n                  </tr>\r\n                  <tr style=\"height:18px;\">\r\n                     <td colspan=\"2\" style=\"\" valign=\"top\" width=\"216\"> </td>\r\n                     <td colspan=\"2\" style=\"\" valign=\"top\" width=\"216\"> </td>\r\n                     <td style=\"\" valign=\"top\" width=\"216\"> </td>\r\n                  </tr>\r\n                  <tr style=\"height:18px;\">\r\n                     <td colspan=\"2\" style=\"border-left: none;border-right: none;border-top: none;border-bottom: 1pt solid #000000;\" valign=\"top\" width=\"216\">\r\n                        <div class=\"TabelTekst2\">\r\n                           <span class=\"Italic\">10.</span> <span class=\"Italic\">Sammenfattende skema</span></div>\r\n                     </td>\r\n                     <td colspan=\"2\" style=\"border-left: none;border-right: none;border-top: none;border-bottom: 1pt solid #000000;\" valign=\"top\" width=\"216\"> </td>\r\n                     <td style=\"border-left: none;border-right: none;border-top: none;border-bottom: 1pt solid #000000;\" valign=\"top\" width=\"216\"> </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"213\"> </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"217\">\r\n                        <div class=\"TabelTekst2\">Positive konsekvenser / mindre udgifter</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"217\">\r\n                        <div class=\"TabelTekst2\">Negative konsekvenser / merudgifter</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"213\">\r\n                        <div class=\"TabelTekst2\">Økonomiske konsekvenser for stat, kommuner og regioner</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"217\">\r\n                        <div class=\"TabelTekst2\">Ingen</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"217\">\r\n                        <div class=\"TabelTekst2\">Ingen</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"213\">\r\n                        <div class=\"TabelTekst2\">Administrative konsekvenser for stat, kommuner og regioner</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"217\">\r\n                        <div class=\"TabelTekst2\">Ingen</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"217\">\r\n                        <div class=\"TabelTekst2\">Ingen</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"213\">\r\n                        <div class=\"TabelTekst2\">Økonomiske konsekvenser for erhvervslivet</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"217\">\r\n                        <div class=\"TabelTekst2\">Ingen</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"217\">\r\n                        <div class=\"TabelTekst2\">Ingen</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"213\">\r\n                        <div class=\"TabelTekst2\">Administrative konsekvenser for erhvervslivet</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"217\">\r\n                        <div class=\"TabelTekst2\">Ingen</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"217\">\r\n                        <div class=\"TabelTekst2\">Ingen</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"213\">\r\n                        <div class=\"TabelTekst2\">Miljømæssige konsekvenser</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"217\">\r\n                        <div class=\"TabelTekst2\">Ingen</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"217\">\r\n                        <div class=\"TabelTekst2\">Ingen</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"213\">\r\n                        <div class=\"TabelTekst2\">Administrative konsekvenser for borgerne</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"217\">\r\n                        <div class=\"TabelTekst2\">Ingen</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"217\">\r\n                        <div class=\"TabelTekst2\">Ingen</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"213\">\r\n                        <div class=\"TabelTekst2\">Forholdet til EU-retten</div>\r\n                     </td>\r\n                     <td colspan=\"4\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"435\">\r\n                        <div class=\"TabelTekst2\">Forslaget indeholder ikke EU-retlige aspekter.</div>\r\n                     </td>\r\n                  </tr>\r\n                  <tr>\r\n                     <td style=\"border-left: none;border-right: none;border-top: 1pt solid #000000;border-bottom: none;\" valign=\"top\" width=\"213\"> </td>\r\n                     <td colspan=\"4\" style=\"border-left: none;border-right: none;border-top: 1pt solid #000000;border-bottom: none;\" valign=\"top\" width=\"435\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"213\"> </td>\r\n                     <td colspan=\"4\" style=\"\" valign=\"top\" width=\"435\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"213\"> </td>\r\n                     <td colspan=\"4\" style=\"\" valign=\"top\" width=\"435\"> </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"KapitelOverskrift2\">Bemærkninger til lovforslagets enkelte bestemmelser</p>\r\n<p class=\"Overskriftstekst2\">Til § 1</p>\r\n<p>Til nr. 1</p>\r\n<p>Det foreslås, at revisionsbestemmelsen i § 18 a ophæves. Revisionsbestemmelsen har mistet sin betydning, idet der med baggrund i det senest afsluttede forskningsprojekt i regi af DCA - Nationalt Center for Fødevarer og Jordbrug ved Aarhus Universitet tages endelig stilling til udegående svins behov for adgang til vand om natten i perioder med frostvejr og dermed en stillingtagen til, hvad kravet i § 12 om udegående svins adgang til drikkevand skal indebære. Der henvises til lovforslagets almindelige bemærkninger, punkt 3.2.1. og punkt 3.2.2.</p>\r\n<p class=\"Overskriftstekst2\">Til § 2</p>\r\n<p>Det foreslås, at loven træder i kraft dagen efter bekendtgørelsen i Lovtidende, idet der med lovforslaget er tale om forslag om ophævelse af en revisionsbestemmelse.</p><hr class=\"BilagStreg\" />\r\n<p class=\"Bilag\">Bilag 1</p>\r\n<p class=\"BilagTekst\">Lovforslaget sammenholdt med gældende lov</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0\" width=\"680\" style=\"border-collapse: collapse;\">\r\n                  <colgroup>\r\n                     <col width=\"248px\">\r\n                     </col>\r\n                     <col width=\"14px\">\r\n                     </col>\r\n                     <col width=\"248px\">\r\n                     </col>\r\n                  </colgroup>\r\n                  <tr>\r\n                     <td style=\"\" valign=\"top\" width=\"331\"> </td>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"331\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\"> </td>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"331\"> </td>\r\n                  </tr>\r\n                  <tr>\r\n                     <td style=\"text-align: center\" valign=\"top\" width=\"331\">\r\n                        <div class=\"ParallelTekst\">\r\n                           <span class=\"Italic\">Gældende formulering</span>\r\n                        </div>\r\n                     </td>\r\n                     <td style=\"\" valign=\"top\" width=\"19\"> </td>\r\n                     <td style=\"text-align: center\" valign=\"top\" width=\"331\">\r\n                        <div class=\"ParallelTekst\">\r\n                           <span class=\"Italic\">Lovforslaget</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\"> </td>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"331\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\"> </td>\r\n                     <td style=\"\" valign=\"top\" width=\"19\"> </td>\r\n                     <td style=\"text-align: center\" valign=\"top\" width=\"331\">\r\n                        <div class=\"ParallelTekst\">\r\n                           <span class=\"Bold\">§ 1</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\"> </td>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"331\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\">\r\n                        <div class=\"ParallelTekst\">\r\n                           <span class=\"Bold\">Lov om udendørs hold af svin</span>\r\n                        </div>\r\n                     </td>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"331\">\r\n                        <div class=\"ParallelTekst\">I lov om udendørs hold af svin, jf. lovbekendtgørelse nr. 471 af 15. maj 2014, foretages følgende ændring:</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\"> </td>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"331\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\"> </td>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"331\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\">\r\n                        <div class=\"ParallelTekst\">\r\n                           <span class=\"Bold\">§ 18 a.</span> Ministeren for fødevarer, landbrug og fiskeri fremsætter i folketingsåret 2014-15 forslag til revision af § 12.</div>\r\n                     </td>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"331\">\r\n                        <div class=\"ParallelTekst\">\r\n                           <span class=\"Bold\">1.</span> <span class=\"Italic\">§ 18 a </span>ophæves.</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\"> </td>\r\n                     <td style=\"\" valign=\"top\" width=\"19\"> </td>\r\n                     <td style=\"text-align: center\" valign=\"top\" width=\"331\">\r\n                        <div class=\"ParallelTekst\">\r\n                           <span class=\"Bold\">§ 2</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\"> </td>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"331\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\"> </td>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"331\">\r\n                        <div class=\"ParallelTekst\">Loven træder i kraft dagen efter bekendtgørelsen i Lovtidende.</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>",
    "isHistorical": false,
    "editorialNotes": [],
    "alternativeMedia": [],
    "ressort": "Fødevareministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2014/1 LF 156",
            "stateLabel": "Vedtaget",
            "references": [
                {
                    "shortName": "2014/1 SF.L L 156",
                    "title": "Skriftlig fremsættelse (26. februar 2015) - L 156",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 168123,
                    "eliUri": "/eli/ft/20141XX00597",
                    "externalLink": ""
                },
                {
                    "shortName": "2014/1 LSF 156",
                    "title": "Forslag til Lov om ændring af lov om udendørs hold af svin\\n(Ophævelse af revisionsbestemmelse)",
                    "presentationName": "Lovforslag som fremsat",
                    "documentTypeId": 400,
                    "documentId": 168121,
                    "eliUri": "/eli/ft/201412L00156",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20141/lovforslag/l156/index.htm"
                },
                {
                    "shortName": "2014/1 BTL 156",
                    "title": "Betænkning over Forslag til lov om ændring af lov om udendørs hold af svin\n(Ophævelse af revisionsbestemmelse)",
                    "presentationName": "Betænkning  over lovforslag",
                    "documentTypeId": 420,
                    "documentId": 169901,
                    "eliUri": "/eli/ft/201414L00817",
                    "externalLink": ""
                },
                {
                    "shortName": "2014/1 LSV 156",
                    "title": "Forslag til Lov om ændring af lov om udendørs hold af svin (Ophævelse af revisionsbestemmelse)",
                    "presentationName": "Lovforslag som vedtaget",
                    "documentTypeId": 410,
                    "documentId": 170334,
                    "eliUri": "/eli/ft/201413L00156",
                    "externalLink": ""
                },
                {
                    "shortName": "LOV nr 651 af 18/05/2015",
                    "title": "Lov om ændring af lov om udendørs hold af svin (Ophævelse af revisionsbestemmelse)",
                    "presentationName": "Ændringslov",
                    "documentTypeId": 20,
                    "documentId": 170455,
                    "eliUri": "/eli/lta/2015/651",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "27/02/2015"
        },
        {
            "displayName": "Accession",
            "displayValue": "201412L00156"
        },
        {
            "displayName": "Entydig dokumentidentifikation",
            "displayValue": "AH005494"
        },
        {
            "displayName": "Dato for førstegangsindlæggelse",
            "displayValue": "27/02/2015"
        },
        {
            "displayName": "Dato for indlæggelse",
            "displayValue": "27/02/2015"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "156"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}