{
    "id": 157638,
    "title": "Ankestyrelsens principafgørelse P-22-96 om stedlig kompetence - flytning til udlandet - pension - afslag",
    "documentTypeId": "240",
    "isSagsforlobPeriodValid": true,
    "shortName": "KEN nr 9486 af 15/05/1996",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-22-96 om stedlig kompetence - flytning til udlandet - pension - afslag</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen tiltrådte revaliderings- og pensionsnævnets afslag på pension, selv om sagen på grund af ansøgerens flytning til Sverige burde have været behandlet af Direktoratet for Social Sikring og Bistand (nu Den Sociale Sikringsstyrelse).</p>\r\n   <p class=\"TekstGenerel\">Den omstændighed, at sagen ikke var blevet behandlet af rette myndighed, medførte dog ikke, at afgørelsen måtte betragtes som ugyldig.</p>\r\n   <p class=\"TekstGenerel\">Ankestyrelsen lagde vægt på, at afgørelser om, hvorvidt personer, der er bosat i udlandet, opfylder de helbredsmæssige betingelser for at få pension, træffes efter de samme regler, som gælder for personer, der er bosat her i landet. Lovens henlæggelse til Direktoratet for Social Sikring og Bistand (nu Den Sociale Sikringsstyrelse) af sager om førtidspension til danske borgere med bopæl i udlandet må anses for begrundet i praktiske og administrative hensyn.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>30-05-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 521 af 16. juni 1994 - § 62, stk. 2</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets cirkulære nr. 193 af 3. november 1994 om social pension - § 15, § 21</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøgningen om pension var indgivet den 18. august 1994.</p>\r\n<p>Den 28. oktober 1994 flyttede ansøgeren og ægtefællen til Sverige.</p>\r\n<p>Den 5. december 1994 gav kommunen afslag på pension med den begrundelse, at ansøgeren ikke opfyldte de helbredsmæssige betingelser for at få pension.</p>\r\n<p>Revaliderings- og pensionsnævnet tiltrådte kommunens afgørelse med den begrundelse, at ansøgerens erhvervsevne ikke var varigt nedsat med mindst halvdelen.</p>\r\n<p>Sagen blev behandlet i principielt møde med henblik på afklaring af, om sagen burde have været oversendt til Direktoratet for Social Sikring og Bistand, og i bekræftende fald, om det havde ugyldighedsvirkning, at sagen ikke var blevet behandlet af rette myndighed.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at sagen burde have været oversendt til Direktoratet for Social Sikring og Bistand, da kommunalbestyrelsen modtog underretning om, at ansøgeren var flyttet til Sverige, jf. § 21 i Socialministeriets cirkulære nr. 193 af 3. november 1994.</p>\r\n<p>Den omstændighed, at sagen ikke var blevet behandlet af rette myndighed, medførte dog ikke, at afgørelsen måtte betragtes som ugyldig.</p>\r\n<p>Ankestyrelsen lagde vægt på, at afgørelser om, hvorvidt personer, der er bosat i udlandet, opfylder de helbredsmæssige betingelser for at få pension, træffes efter de samme regler, som gælder for personer, der er bosat her i landet. Lovens henlæggelse til Direktoratet for Social Sikring og Bistand af sager om førtidspension til danske borgere med bopæl i udlandet må anses for begrundet i praktiske og administrative hensyn. Kompetencereglen kan derimod ikke anses for at være begrundet i retssikkerhedsmæssige eller kvalitativt saglige hensyn.</p>\r\n<p>Ankestyrelsen realitetsbehandlede herefter klagen over nævnets afgørelse. Styrelsen fandt ikke, at ansøgeren opfyldte betingelserne for at få førtidspension og tiltrådte derfor revaliderings- og pensionsnævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19960948625"
        },
        {
            "displayName": "Entydig dokumentidentifikation",
            "displayValue": "BS010424"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9486"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/05/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 60281-95"
        },
        {
            "displayName": "Stikord",
            "displayValue": "P-22-96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}