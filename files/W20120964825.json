{
    "id": 144905,
    "title": "Fastholdelse af påbud om risiko for udsættelse for asbest",
    "documentTypeId": "240",
    "isSagsforlobPeriodValid": true,
    "shortName": "KEN nr 9648 af 01/11/2012",
    "documentHtml": "<div class=\"bjelke\">Den fulde tekst</div><p class=\"Titel2\">Fastholdelse af påbud om risiko for udsættelse for asbest</p>\r\n<div class=\"Resume\">\r\n   <p class=\"TekstGenerel\">Arbejdstilsynet var på tilsynsbesøg på en byggeplads og konstaterede, at der på byggepladsen stod opstillet en åben container og 4-5 paller med eternitplader af ældre dato, som efter virksomhedens oplysninger var potentielt asbestholdigt materiale, hvoraf flere af eternitpladerne var gået i stykker.</p>\r\n   <p class=\"TekstGenerel\">De ituslåede eternitplader i containeren og på pallerne var ikke emballeret.</p>\r\n   <p class=\"TekstGenerel\">Det var oplyst, at virksomheden udførte nedrivningsarbejdet, at virksomheden havde 2 medarbejdere på pladsen, som udførte nedrivningsarbejdet, og at eternitpladerne var nedtaget fra den bygning, der skulle nedrives.</p>\r\n   <p class=\"TekstGenerel\">Arbejdstilsynet gav virksomheden påbud om at tilrettelægge arbejdet så personer på arbejdsstedet og i omgivelserne i øvrigt ikke udsættes for eller kan blive udsat for støv fra asbest eller asbestholdigt materiale.</p>\r\n   <p class=\"TekstGenerel\">Nævnet fastholdt afgørelsen, idet nævnet lagde vægt på, at virksomhedens medarbejdere, der opholdte sig på arbejdsstedet kunne blive udsat for asbeststøv, idet knækkede eternitplader, som potentielt indeholder asbest ikke var emballeret efter reglerne om asbest.</p>\r\n   <p class=\"TekstGenerel\">Nævnet lagde endvidere vægt på, at der ved arbejdet på byggepladsen var risiko for, at personer på arbejdspladsen og i omgivelserne i øvrigt blev udsat for støv fra asbest eller asbestholdige materialer.</p>\r\n</div>\r\n<p>[Adressat udeladt]</p>\r\n<p>Arbejdsmiljøklagenævnet har på møde den 30. oktober 2012 behandlet virksomhedens klage over Arbejdstilsynets afgørelse af den 30. maj 2012, hvorved virksomheden fik påbud om:</p>\r\n<p>Straks at tilrettelægge arbejdet på [adresse udeladt] således, at personer på arbejdsstedet og omgivelserne ikke udsættes for eller kan blive udsat for støv fra asbest eller asbestholdige materialer.</p>\r\n<p>Ituslåede eternitplader, der kan indeholde asbest, og andet asbestholdigt materiale, skal opbevares og bortskaffes i egnet, lukket eller tæt emballage, der lukkes med oplysning om, at den indeholder asbest.</p>\r\n<p>Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p>Arbejdsmiljøklagenævnet fastholder Arbejdstilsynets afgørelse således, at virksomheden på [adresse udeladt] straks skulle sikre, at arbejdet var tilrettelagt og udført sikkerheds- og sundhedsmæssigt fuldt forsvarligt på en sådan måde, at personer på arbejdspladsen og i omgivelserne i øvrigt ikke blev udsat for støv fra asbest eller asbestholdige materialer.</p>\r\n<p>Ituslåede eternitplader, der kan indeholde asbest, og andet asbestholdigt materiale, skal opbevares og bortskaffes i egnet, lukket eller tæt emballage, der lukkes med oplysning om, at den indeholder asbest.</p>\r\n<p class=\"Overskriftsnummer2\">B E G R U N D E L S E</p>\r\n<p>Nævnet finder, at der ved arbejdet på byggepladsen [adresse udeladt] var risiko for, at personer på arbejdspladsen og i omgivelserne i øvrigt blev udsat for støv fra asbest eller asbestholdige materialer.</p>\r\n<p>Nævnet lægger vægt på, at Arbejdstilsynet ved tilsynsbesøget den 23. maj 2012 konstaterede, at der på byggepladsen stod opstillet en åben container og 4-5 paller med eternitplader af ældre dato, som efter virksomhedens oplysninger er potentielt asbestholdigt materiale, hvoraf flere af eternitpladerne var gået i stykker.</p>\r\n<p>Nævnet lægger desuden vægt på, at de ituslåede eternitplader i containeren og på pallerne ikke var emballeret.</p>\r\n<p>Nævnet lægger endvidere vægt på, at virksomheden [navn udeladt] udførte nedrivningsarbejdet, og at virksomheden havde 2 medarbejdere på pladsen, som udførte nedrivningsarbejdet, og at eternitpladerne er nedtaget fra den bygning, der skal nedrives.</p>\r\n<p>Nedtagningen er foretaget af en underentreprenør fra [navn udeladt], og nedtagningen af eternitplader fra bygningen var færdig på besøgstidspunktet.</p>\r\n<p>Nævnet lægger endelig vægt på, at virksomhedens medarbejdere, der opholder sig på arbejdsstedet kan blive udsat for asbeststøv, idet knækkede eternitplader, som potentielt indeholder asbest ikke er emballeret efter reglerne om asbest.</p>\r\n<p>Nævnet bemærker, at der ved arbejde med asbest og asbestholdigt materiale kan opstå støv. Støvet indeholder fibre i form af meget tynde nåle. Fibrene er ”respirable”, hvilket vil sige, at de er i en størrelse, der gør, at de nemt optages i luftvejene, og kan medføre asbestose, lungekræft og lungehindekræft efter udsættelse for asbest.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Bemærkninger til klagen:</span>\r\n</p>\r\n<p>Virksomheden har i klagen anført, at tagpladerne i containeren ikke var emballeret, da det var foreskrevet af affaldsmodtageren, at pladerne ikke måtte være emballeret, og at læsset under transporten skal være afdækket, hvilket vognmanden var i gang med, da han blev udsat for en mindre arbejdsulykke.</p>\r\n<p>Virksomheden har endvidere anført, at tagpladerne var hele og ubeskadigede, da de blev lagt i containeren, og at vognmanden, inden afdækningen af læsset, fastspændte dette med et kraftigt spændebånd, og der derved er sket et brud på en del tagplader i containeren.</p>\r\n<p>Virksomheden har herudover anført, at de sidste tagplade- og facadestykker var læsset på en palle forberedt til indpakning i plastfolie.</p>\r\n<p>Virksomheden har desuden anført, at der ikke var tale om ituslåede eternitplader, men enkelte knækkede pladestykker lagt på paller klar til indpakning og mærkning før levering til affaldsmodtageren.</p>\r\n<p>Nævnet henviser herom til Arbejdstilsynets udtalelse af den 24. juli 2012, idet nævnet bemærker følgende:</p>\r\n<p>Nævnet finder, at der er risiko for spredning af asbestholdigt materiale, når der står en åben container fyldt med knækkede tagplader, og der står paller med ituslåede plader, der ikke er emballeret.</p>\r\n<p>Nævnet lægger i den forbindelse vægt på, at billedmaterialet i sagen viser, at der er ituslåede eternitplader i containeren og på pallerne.</p>\r\n<p>Det er virksomheden, der som arbejdsgiver i henhold til arbejdsmiljøloven har ansvaret for, at arbejdet planlægges, tilrettelægges og udføres sikkerheds- og sundhedsmæssigt fuldt forsvarligt.</p>\r\n<p>Nævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p>Arbejdsmiljøklagenævnet har ved afgørelsen anvendt følgende regler:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om Arbejdstilsynets ret til at give påbud:</p>\r\n   <p class=\"Liste2\">\r\n      <span class=\"Liste2Nr\">•</span> § 77, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om arbejdets udførelse:</p>\r\n   <p class=\"Liste2\">\r\n      <span class=\"Liste2Nr\">•</span> § 38, i lov om arbejdsmiljø, jf. lovbekendtgørelse nr. 1072 af 7. september 2010.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om arbejde med asbest:</p>\r\n   <p class=\"Liste2\">\r\n      <span class=\"Liste2Nr\">•</span> § 7 og § 31, i bekendtgørelse nr. 1502 af 21. december 2004 om asbest.</p>\r\n</p>\r\n<p>Reglerne kan læses på de følgende sider.</p>\r\n<p class=\"Overskriftsnummer2\">OPLYSNINGERNE  I  SAGEN</p>\r\n<p>Sagen er afgjort på grundlag af de dokumenter, som klagenævnet har modtaget fra Arbejdstilsynet samt virksomhedens brev af den 9. august 2012.</p>\r\n<p>På klagenævnets vegne</p>\r\n<p class=\"Overskriftsnummer2\">[navn udeladt]</p>\r\n<p class=\"Overskriftsnummer2\">[stilling udeladt]</p>\r\n<p class=\"Overskriftsnummer2\" style=\"text-align: left;\">Kopi til:</p>\r\n<p>[adressat udeladt]</p>\r\n<p>[adressat udeladt]</p>\r\n<p class=\"Overskriftstekst1\" style=\"text-align: left;\">Regler</p>\r\n<p class=\"Overskriftstekst1\" style=\"text-align: left;\">Lov om arbejdsmiljø, jf. lovbekendtgørelse nr. 1072 af 7. september 2010</p>\r\n<p>…</p>\r\n<p class=\"Overskriftstekst1\">Kapitel 5</p>\r\n<p class=\"Overskriftstekst1\">Arbejdets udførelse</p>\r\n<p class=\"NormalInd\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"NormalInd\">\r\n   <span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\r\n   <p class=\"Liste1\">\r\n      <span class=\"Liste1Nr\">2)</span> forbud mod særligt farlige arbejder, arbejdsprocesser og -metoder,</p>\r\n   <p class=\"Liste1\">\r\n      <span class=\"Liste1Nr\">3)</span> opslag eller egnet markering.</p>\r\n</p>\r\n<p class=\"NormalInd\">\r\n   <span class=\"Italic\">Stk. 2.</span> Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.</p>\r\n<p class=\"Overskriftsnummer2\" style=\"text-align: left;\">…</p>\r\n<p class=\"Overskriftstekst1\">Kapitel 13</p>\r\n<p class=\"Overskriftstekst1\">Arbejdstilsynet</p>\r\n<p class=\"Overskriftsnummer2\">…</p>\r\n<p class=\"NormalInd\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"NormalInd\">\r\n   <span class=\"Italic\">Stk. 2.</span> …</p>\r\n<p class=\"Overskriftstekst1\" style=\"text-align: left;\">Bekendtgørelse nr. 1502 af 21. december 2004 om asbest</p>\r\n<p class=\"Overskriftsnummer2\" style=\"text-align: left;\">…</p>\r\n<p class=\"Overskriftstekst1\">Kapitel 3</p>\r\n<p class=\"Overskriftstekst1\">Almindelige bestemmelser</p>\r\n<p class=\"Overskriftsnummer2\">…</p>\r\n<p class=\"NormalInd\">\r\n   <span class=\"Bold\">§ 7.</span> Arbejdet skal tilrettelægges og udføres på en sådan måde, at det i videst muligt omfang sikres, at personer på arbejdspladsen og i omgivelserne ikke udsættes for eller kan blive udsat for støv fra asbest eller asbestholdige materialer. Antallet af personer, der udsættes for eller kan blive udsat for støv fra asbest eller asbestholdigt materiale skal begrænses til et minimum.</p>\r\n<p class=\"NormalInd\">\r\n   <span class=\"Italic\">Stk. 2.</span> Der skal anvendes arbejdsmetoder og værktøj, der begrænser støvudviklingen mest muligt. Værktøj, der frembringer asbestholdigt støv, må kun undtagelsesvis anvendes. I disse tilfælde skal værktøjet være forsynet med effektiv afsugning.</p>\r\n<p class=\"NormalInd\">\r\n   <span class=\"Italic\">Stk. 3.</span> Højtryksspuling af asbestholdige materialer er ikke tilladt.</p>\r\n<p class=\"Overskriftsnummer2\" style=\"text-align: left;\">…</p>\r\n<p class=\"Overskriftstekst1\">Kapitel 9</p>\r\n<p class=\"Overskriftstekst1\">Særlige regler om asbestaffald</p>\r\n<p class=\"NormalInd\">\r\n   <span class=\"Bold\">§ 31.</span> Asbeststøv samt støvende asbestholdigt affald, filtre og lignende skal i befugtet tilstand opbevares og bortskaffes i egnet, lukket, tæt emballage, der mærkes med oplysning om, at den indeholder asbest.</p>\r\n<p class=\"NormalInd\">\r\n   <span class=\"Italic\">Stk. 2.</span> Asbestholdigt affald, der kan støve, som f.eks. bløde lofts- og vægplader, skal under opbevaring og transport være befugtet og overdækket, så afgivelse af støv til omgivelserne hindres.</p>\r\n<p class=\"NormalInd\">\r\n   <span class=\"Italic\">Stk. 3.</span> Bortskaffelse skal i øvrigt ske efter Miljøministeriets regler, jf. bekendtgørelse nr. 619 af 27. juni 2000 om affald.</p>\r\n<p class=\"Overskriftsnummer2\" style=\"text-align: left;\">…</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/01/2013"
        },
        {
            "displayName": "Accession",
            "displayValue": "W20120964825"
        },
        {
            "displayName": "Entydig dokumentidentifikation",
            "displayValue": "BE005336"
        },
        {
            "displayName": "Dato for indlæggelse",
            "displayValue": "29/01/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9648"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "01/11/2012"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "7000397-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}