{
    "id": 99932,
    "title": "Forslag til folketingsbeslutning om forbedring af lejeres retsstilling i forbindelse med usunde lejeboliger, f.eks. som følge af skimmelsvamp og lign.",
    "documentTypeId": "480",
    "isSagsforlobPeriodValid": true,
    "shortName": "2006/1 BSF 152",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 12. april 2007 af Lissa Mathiasen (S) og Bjarne Lausten (S)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n forbedring af lejeres retsstilling i forbindelse med usunde lejeboliger,  \r\n\r\n f.eks.  \r\n\r\n som følge af skimmelsvamp og lign.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget opfordrer  \r\n\r\n regeringen til senest den 1. januar 2008 at udarbejde forslag til regler, der  \r\n\r\n skal sikre,  \r\n\r\n</P>  \r\n\r\n<P class=\"Pind\">  \r\n\r\n 1.  \r\n\r\n &#9;  \r\n\r\n at udlejer, såfremt en lejer har klaget til udlejer over en usund  \r\n\r\n bolig/bygning, f.eks. som følge af skimmelsvamp el.lign., har en frist på 8  \r\n\r\n dage til at iværksætte foranstaltninger via en uafhængig teknisk analyse med  \r\n\r\n henblik på at afklare, om der er skimmelsvamp el.lign. i boligen/bygningen,  \r\n\r\n</P>  \r\n\r\n<P class=\"Pind\">  \r\n\r\n 2.  \r\n\r\n &#9;  \r\n\r\n at udlejer forpligtes til straks at inddrage  \r\n\r\n kommunen/embedslægen&nbsp;ved en positiv teknisk analyse, der viser, at der  \r\n\r\n er  \r\n\r\n skimmelsvamp el.lign. i boligen med henblik på at få afklaret, hvorvidt  \r\n\r\n boligen  \r\n\r\n er usund og dermed uegnet til beboelse,  \r\n\r\n</P>  \r\n\r\n<P class=\"Pind\">  \r\n\r\n 3.  \r\n\r\n &#9;  \r\n\r\n at en lejer, såfremt udlejer ikke har taget initiativ inden for 8  \r\n\r\n dage til denne afklaring, kan henvende sig til kommunen med henblik på at få  \r\n\r\n problemet  \r\n\r\n afklaret og løst,  \r\n\r\n</P>  \r\n\r\n<P class=\"Pind\">  \r\n\r\n 4.  \r\n\r\n &#9;  \r\n\r\n at kommunen, såfremt den modtager en sådan henvendelse fra en  \r\n\r\n lejer, straks skal rekvirere en uafhængig teknisk analyse, der afklarer, om  \r\n\r\n boligen er usund, dvs. om der for eksempel er skimmelsvamp i lejeboligen,  \r\n\r\n</P>  \r\n\r\n<P class=\"Pind\">  \r\n\r\n 5.  \r\n\r\n &#9;  \r\n\r\n at kommunen, såfremt der foreligger en positiv analyse, der viser,  \r\n\r\n at der er skimmelsvamp el.lign. i boligen, herefter kontakter embedslægen,  \r\n\r\n med  \r\n\r\n henblik på at denne herefter afklarer, om boligen på baggrund af den tekniske  \r\n\r\n analyse skal erklæres for usund og dermed uegnet til beboelse,  \r\n\r\n</P>  \r\n\r\n<P class=\"Pind\">  \r\n\r\n 6.  \r\n\r\n &#9;  \r\n\r\n at kommunen, såfremt en bolig af embedslægen er erklæret for  \r\n\r\n uegnet til beboelse, straks skal stille en midlertidig erstatningsbolig,  \r\n\r\n hotel  \r\n\r\n el.lign. til rådighed for lejeren,  \r\n\r\n</P>  \r\n\r\n<P class=\"Pind\">  \r\n\r\n 7.  \r\n\r\n &#9;  \r\n\r\n at kommunen, såfremt en bolig er erklæret usund, påbyder udlejer  \r\n\r\n at udarbejde en renoveringsplan og inden for en frist at udbedre boligen  \r\n\r\n efter  \r\n\r\n denne, og at kommunen efterfølgende kvalitetskontrollerer arbejdet,  \r\n\r\n</P>  \r\n\r\n<P class=\"Pind\">  \r\n\r\n 8.  \r\n\r\n &#9;  \r\n\r\n at der ud af midlerne i Boligselskabernes Landsbyggefond og i  \r\n\r\n Grundejernes Investeringsfond for henholdsvis den almene og den private  \r\n\r\n udlejningssektor afsættes midler til støtte til udbedring af boligerne,  \r\n\r\n</P>  \r\n\r\n<P class=\"Pind\">  \r\n\r\n 9.  \r\n\r\n &#9;  \r\n\r\n at Grundejernes Investeringsfond kan iværksætte arbejder efter §  \r\n\r\n 60 i boligreguleringsloven, såfremt en kommune forgæves har påbudt udlejer at  \r\n\r\n udbedre mangler, der medfører, at boligen er usund, f.eks. som følge af  \r\n\r\n skimmelsvamp el.lign., og  \r\n\r\n</P>  \r\n\r\n<P class=\"Pind\">  \r\n\r\n 10.  \r\n\r\n &#9;  \r\n\r\n at parterne i sagen, dvs. udlejer og lejer, at kommunen løbende  \r\n\r\n informeres om ovennævnte tiltag og resultater af analyser m.v.  \r\n\r\n<BR style='mso-special-character:line-break'>  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til  \r\n\r\n forslaget  \r\n\r\n</P>  \r\n\r\n<P class=\"Tekst9\">  \r\n\r\n Socialdemokratiet  \r\n\r\n fremsatte den 28. april 2006 beslutningsforslag nr. B 136 om lejernes  \r\n\r\n retsstilling i forbindelse med skimmelsvamp og lign. i lejeboliger, jf.  \r\n\r\n Folketingstidende tillæg A side 7810 og 7812 og forhandlingerne side 7939.  \r\n\r\n Beslutningsforslaget her er ikke en genfremsættelse af B 136, da der er  \r\n\r\n foretaget visse ændringer/opstramninger, men en opfølgning på det tidligere  \r\n\r\n fremsatte forslag, da der i det forgangne år har vist sig et endnu større  \r\n\r\n behov  \r\n\r\n for en hurtig og effektiv indgriben for at sikre, at mennesker ikke kommer  \r\n\r\n til  \r\n\r\n at opholde sig i usunde boliger pga. skimmelsvamp el.lign.  \r\n\r\n</P>  \r\n\r\n<P class=\"Tekst9\">  \r\n\r\n Ifølge pjecen »Sunde  \r\n\r\n boliger &#150; sundt liv« fra Lejernes Landsorganisation er hver ottende  \r\n\r\n bolig i  \r\n\r\n større eller mindre grad angrebet af skimmelsvamp og andre former for svamp.  \r\n\r\n Resultatet er, at lejere i tusindvis bliver syge med hovedpine,  \r\n\r\n åndedrætsbesvær  \r\n\r\n eller hoste og i svære tilfælde får livsvarige astmatiske sygdomme. Ofte får  \r\n\r\n lejerne skylden, fordi de ikke lufter ud. Sandheden er, at de fleste  \r\n\r\n problemer  \r\n\r\n skyldes manglende vedligeholdelse, konstruktionsfejl i ejendommen, rørskader  \r\n\r\n eller sjuskeri i byggefasen.  \r\n\r\n</P>  \r\n\r\n<P class=\"Tekst9\">  \r\n\r\n Boligen er helt afgørende  \r\n\r\n for menneskers daglige trivsel og sundhed, derfor er svamp i boliger et meget  \r\n\r\n stort og indgribende problem for de personer, der rammes af det. Det er  \r\n\r\n derfor  \r\n\r\n forslagsstillernes opfattelse, at det er nødvendigt at sætte fokus på at  \r\n\r\n sikre  \r\n\r\n en bedre lejerbeskyttelse på det område.  \r\n\r\n</P>  \r\n\r\n<P class=\"Tekst9\">  \r\n\r\n Mange enkeltsager om skimmelsvamp i boligen  \r\n\r\n vidner om, at lejerens retsbeskyttelse ikke er optimal og kommunikationen  \r\n\r\n mellem lejer og udlejer ikke er god nok. Lejerne føler sig generelt ikke  \r\n\r\n taget  \r\n\r\n alvorligt i denne type sager, og desuden er udfaldet af disse sager typisk  \r\n\r\n ikke  \r\n\r\n i lejers favør.  \r\n\r\n</P>  \r\n\r\n<P class=\"Tekst9\">  \r\n\r\n En lejer, som i dag  \r\n\r\n opdager, at lejligheden er fugtig trods normal udluftning og altså kan være  \r\n\r\n angrebet  \r\n\r\n af skimmelsvamp, står over for et næsten håbløst projekt. Hvis udlejer ikke  \r\n\r\n udbedrer skaderne, må lejeren gå til beboerklagenævnet, huslejenævnet eller  \r\n\r\n boligretten, afhængigt af om lejligheden er beliggende i den almene eller den  \r\n\r\n private  \r\n\r\n udlejningssektor. Typisk forholder beboerklagenævn, huslejenævn og  \r\n\r\n boligretter  \r\n\r\n sig ikke effektivt til disse problemer. Tilsvarende viser mange  \r\n\r\n lejerhenvendelser, at det er meget svært for lejerne ved henvendelser til  \r\n\r\n kommunerne med henvisning til kommunernes tilsynspligt at få kommunerne i  \r\n\r\n tale  \r\n\r\n endsige til hurtigt at reagere samt at få embedslægens vurdering af, hvorvidt  \r\n\r\n en bolig er usund og dermed uegnet til beboelse. Derfor er disse sager ofte  \r\n\r\n meget belastende både økonomisk, sundhedsmæssigt og personligt, idet disse  \r\n\r\n lejere er i en meget usikker situation.  \r\n\r\n</P>  \r\n\r\n<P class=\"Tekst9\">  \r\n\r\n Folketingets Boligudvalg  \r\n\r\n afholdt den 31. januar 2007 en høring om skimmelsvamp. Heraf fremgik det også  \r\n\r\n meget klart, at problemerne er store og med alvorlige konsekvenser til følge  \r\n\r\n for rigtig mange mennesker.&nbsp; Derfor blev nødvendige indgreb efterlyst.  \r\n\r\n Forslagsstillerne deler behovet for at få foretaget nødvendige opstramninger  \r\n\r\n og  \r\n\r\n præciseringer for at sikre, at ingen mennesker kommer til at opholde sig i  \r\n\r\n boliger med helbredstruende skimmelsvamp el.lign.  \r\n\r\n</P>  \r\n\r\n<P class=\"Tekst9\">  \r\n\r\n Under debatten ved  \r\n\r\n behandlingen af beslutningsforslag nr. B 136 den 31. maj 2006 i Folketinget,  \r\n\r\n sagde socialminister Eva Kjer Hansen: »Jeg vil igen understrege, at det for  \r\n\r\n mig  \r\n\r\n er uacceptabelt, hvis borgere skal være nødsaget til at opholde sig i boliger  \r\n\r\n med helbredstruende skimmelsvampeangreb«.  \r\n\r\n</P>  \r\n\r\n<P class=\"Tekst9\">  \r\n\r\n Dette til trods har  \r\n\r\n regeringen valgt ikke at tage de nødvendige skridt for at sikre lejerne mod  \r\n\r\n ophold i helbredstruende boliger.  \r\n\r\n</P>  \r\n\r\n<P class=\"Tekst9\">  \r\n\r\n Det er forslagsstillernes  \r\n\r\n opfattelse, at de gældende regler ikke giver den enkelte lejer tilstrækkelig  \r\n\r\n og  \r\n\r\n hurtig beskyttelse i sager om skimmelsvamp og lign. Lejerne ender ofte i et  \r\n\r\n mangeårigt og meget belastende forløb, som de er uden mulighed for selv at  \r\n\r\n ændre på. Derfor ønsker forslagsstillerne med dette forslag at sikre lejerne  \r\n\r\n en  \r\n\r\n hurtigere og mere sikker indsats og dermed en bedre beskyttelse, så de  \r\n\r\n hurtigt  \r\n\r\n kommer væk fra usunde boliger, der er uegnet til beboelse.  \r\n\r\n</P>  \r\n\r\n<P class=\"Tekstoverskrift\">  \r\n\r\n Bemærkninger til  \r\n\r\n forslagets enkelte punkter  \r\n\r\n</P>  \r\n\r\n<P class=\"NormalInd\">  \r\n\r\n &nbsp;  \r\n\r\n</P>  \r\n\r\n<P class=\"Nummer9\">  \r\n\r\n Til nr. 1  \r\n\r\n &#9;  \r\n\r\n</P>  \r\n\r\n<P class=\"Nummer9\">  \r\n\r\n &#9;  \r\n\r\n</P>  \r\n\r\n<P class=\"Nummer9\">  \r\n\r\n &#9;  \r\n\r\n Når en lejer klager til udlejer over en usund bolig/bygning,  \r\n\r\n f.eks. som følge af skimmelsvamp el.lign., har udlejer en frist på 8 dage til  \r\n\r\n at få foretaget en uafhængig teknisk analyse, med henblik på at afklare, om  \r\n\r\n der  \r\n\r\n er skimmelsvamp el.lign. i boligen/bygningen. Skimmelsvamp og lign. er ofte  \r\n\r\n skjult bag tapet og indvendig isolering eller under gulvbrædder. Derfor  \r\n\r\n foreslås det, at man ved begrundet mistanke hurtigt kræver inddragelse af  \r\n\r\n personer, der har et særligt kendskab til bygnings- og svampeområdet. Det kan  \r\n\r\n eksempelvis være fagfolk fra Teknologisk Institut el.lign. Kun herved kan man  \r\n\r\n få et kompetent svar med i givet fald angivelse af de enkelte svampetyper.  \r\n\r\n</P>  \r\n\r\n<P class=\"Nummer9\">  \r\n\r\n &nbsp;  \r\n\r\n</P>  \r\n\r\n<P class=\"Nummer9\">  \r\n\r\n Til nr. 2  \r\n\r\n &#9;  \r\n\r\n</P>  \r\n\r\n<P class=\"Nummer9\">  \r\n\r\n &nbsp;  \r\n\r\n</P>  \r\n\r\n<P class=\"Nummer9\">  \r\n\r\n &#9;  \r\n\r\n Såfremt der foreligger en positiv teknisk analyse, der viser,  \r\n\r\n at der er skimmelsvamp el.lign. i boligen, forpligtes udlejer til straks at  \r\n\r\n inddrage kommunen/embedslægen med henblik på at få afklaret, hvorvidt boligen  \r\n\r\n er usund og dermed uegnet til beboelse. Hermed inddrages kommunes  \r\n\r\n tilsynspligt  \r\n\r\n og samtidig tilsikres det, at embedslægen inddrages til vurdering af,  \r\n\r\n hvorvidt  \r\n\r\n boligen er sundhedsmæssigt forsvarlig at bebo.  \r\n\r\n</P>  \r\n\r\n<P class=\"Nummer9\">  \r\n\r\n &nbsp;  \r\n\r\n</P>  \r\n\r\n<P class=\"Nummer9\">  \r\n\r\n Til nr. 3  \r\n\r\n &#9;  \r\n\r\n</P>  \r\n\r\n<P class=\"Nummer9\">  \r\n\r\n &nbsp;  \r\n\r\n</P>  \r\n\r\n<P class=\"Nummer9\">  \r\n\r\n &#9;  \r\n\r\n Såfremt en udlejer ikke inden for den fastsatte tidsfrist på 8  \r\n\r\n dage har draget omsorg for iværksættelse af en teknisk analyse og dermed  \r\n\r\n levet  \r\n\r\n op til sit ansvar for at få konstateret, om en bolig er sundhedsskadelig at  \r\n\r\n bo  \r\n\r\n i, og for at tage de nødvendige tiltag med henblik på udbedring af skaderne,  \r\n\r\n kan lejeren gå direkte til kommunen for at få denne til hurtigt at iværksætte  \r\n\r\n den nødvendige tekniske afklaring vedrørende boligen/bygningen og få  \r\n\r\n problemerne løst.  \r\n\r\n</P>  \r\n\r\n<P class=\"Nummer9\">  \r\n\r\n &nbsp;  \r\n\r\n</P>  \r\n\r\n<P class=\"Nummer9\">  \r\n\r\n Til nr. 4  \r\n\r\n &#9;  \r\n\r\n</P>  \r\n\r\n<P class=\"Nummer9\">  \r\n\r\n &nbsp;  \r\n\r\n</P>  \r\n\r\n<P class=\"Nummer9\">  \r\n\r\n &#9;  \r\n\r\n Når en kommune modtager en henvendelse fra en lejer, skal den  \r\n\r\n straks rekvirere en uafhængig teknisk analyse fra f.eks. fagfolk fra  \r\n\r\n Teknologisk Institut el.lign., der afklarer, om der f.eks. er skimmelsvamp i  \r\n\r\n boligen, herunder hvilke typer af skimmelsvamp, der i givet fald er tale om.  \r\n\r\n Hermed udvides kommunernes tilsynspligt med en pligt til at handle hurtigt  \r\n\r\n med  \r\n\r\n hensyn til at sikre lejerne.  \r\n\r\n</P>  \r\n\r\n<P class=\"Nummer9\">  \r\n\r\n &nbsp;  \r\n\r\n</P>  \r\n\r\n<P class=\"Nummer9\">  \r\n\r\n Til nr. 5  \r\n\r\n &#9;  \r\n\r\n</P>  \r\n\r\n<P class=\"Nummer9\">  \r\n\r\n &nbsp;  \r\n\r\n</P>  \r\n\r\n<P class=\"Nummer9\">  \r\n\r\n &#9;  \r\n\r\n Såfremt resultatet af den tekniske analyse viser forekomst af  \r\n\r\n skimmelsvamp el.lign., er det kommunens pligt omgående at inddrage  \r\n\r\n embedslægen  \r\n\r\n med henblik på en vurdering af den tekniske analyse og dermed, hvorvidt  \r\n\r\n boligen  \r\n\r\n skal erklæres for usund og dermed uegnet til beboelse, således at den  \r\n\r\n sundhedsfaglige  \r\n\r\n vurdering på kommunens initiativ forestås af embedslægeinstitutionen med  \r\n\r\n henblik på en konkret vurdering ved eventuelle sundhedsmæssige risici ved  \r\n\r\n fortsat at bebo lejemålet.  \r\n\r\n</P>  \r\n\r\n<P class=\"Nummer9\">  \r\n\r\n &nbsp;  \r\n\r\n</P>  \r\n\r\n<P class=\"Nummer9\">  \r\n\r\n Til nr. 6  \r\n\r\n &#9;  \r\n\r\n</P>  \r\n\r\n<P class=\"Nummer9\">  \r\n\r\n &nbsp;  \r\n\r\n</P>  \r\n\r\n<P class=\"Nummer9\">  \r\n\r\n &#9;  \r\n\r\n Det pålægges kommunen, såfremt en bolig af embedslægen er  \r\n\r\n erklæret uegnet til beboelse, straks at stille en midlertidig  \r\n\r\n erstatningsbolig,  \r\n\r\n hotel el.lign. til rådighed for lejeren. Dermed sikres det, at lejeren  \r\n\r\n hurtigt  \r\n\r\n kommer væk fra den helbredstruende bolig.  \r\n\r\n</P>  \r\n\r\n<P class=\"Nummer9\">  \r\n\r\n &nbsp;  \r\n\r\n</P>  \r\n\r\n<P class=\"Nummer9\">  \r\n\r\n Til nr. 7  \r\n\r\n &#9;  \r\n\r\n</P>  \r\n\r\n<P class=\"Nummer9\">  \r\n\r\n &nbsp;  \r\n\r\n</P>  \r\n\r\n<P class=\"Nummer9\">  \r\n\r\n &#9;  \r\n\r\n Kommunen pålægges, såfremt en bolig er erklæret usund, at  \r\n\r\n påbyde udlejeren straks at få udarbejdet en renoveringsplan og inden for en  \r\n\r\n nærmere fastsat tidsfrist at udbedre boligen/bygningen efter denne plan.  \r\n\r\n Kommunen  \r\n\r\n pålægges at kvalitetskontrollere udbedringerne efterfølgende.  \r\n\r\n</P>  \r\n\r\n<P class=\"Nummer9\">  \r\n\r\n &nbsp;  \r\n\r\n</P>  \r\n\r\n<P class=\"Nummer9\">  \r\n\r\n Til nr. 8  \r\n\r\n &#9;  \r\n\r\n</P>  \r\n\r\n<P class=\"Nummer9\">  \r\n\r\n &nbsp;  \r\n\r\n</P>  \r\n\r\n<P class=\"Nummer9\">  \r\n\r\n &#9;  \r\n\r\n Renovering i forbindelse med skimmelsvamp el.lign. vil oftest  \r\n\r\n være en relativt bekostelig affære. Derfor foreslås det, at der afsættes en  \r\n\r\n særlig pulje penge fra Boligselskabernes Landsbyggefond til at kunne gå ind i  \r\n\r\n forhold til den almene sektors udlejningsboliger med en investeringsramme på  \r\n\r\n 600 mio. årligt. Samtidig gives der mulighed for via Grundejernes  \r\n\r\n Investeringsfond at udbedre den private udlejningssektor. Det er vigtigt for  \r\n\r\n forslagsstillerne, at både lejere og udlejere på denne måde sikres bedre  \r\n\r\n økonomi.  \r\n\r\n</P>  \r\n\r\n<P class=\"Nummer9\">  \r\n\r\n &nbsp;  \r\n\r\n</P>  \r\n\r\n<P class=\"Nummer9\">  \r\n\r\n Til nr. 9  \r\n\r\n &#9;  \r\n\r\n</P>  \r\n\r\n<P class=\"Nummer9\">  \r\n\r\n &nbsp;  \r\n\r\n</P>  \r\n\r\n<P class=\"Nummer9\">  \r\n\r\n &#9;  \r\n\r\n Såfremt en kommune forgæves har påbudt en udlejer at udbedre  \r\n\r\n skader/mangler, der medfører, at boligen er usund, f.eks. som følge af  \r\n\r\n skimmelsvamp el.lign., kan Grundejernes Investeringsfond gives mulighed for  \r\n\r\n at  \r\n\r\n iværksætte arbejder efter § 60 i boligreguleringsloven.  \r\n\r\n</P>  \r\n\r\n<P class=\"Nummer9\">  \r\n\r\n &nbsp;  \r\n\r\n</P>  \r\n\r\n<P class=\"Nummer9\">  \r\n\r\n Til nr. 10  \r\n\r\n &#9;  \r\n\r\n</P>  \r\n\r\n<P class=\"Nummer9\">  \r\n\r\n &nbsp;  \r\n\r\n</P>  \r\n\r\n<P class=\"Nummer9\">  \r\n\r\n &#9;  \r\n\r\n Da sager af ovennævnte karakter oftest er såvel komplicerede  \r\n\r\n som omfangsrige, er det afgørende, at parterne i sagen, dvs. udlejer og lejer  \r\n\r\n løbende informeres om ovennævnte tiltag, herunder resultater af analyser  \r\n\r\n m.v., og  \r\n\r\n den forventede tidshorisont.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Lissa Mathiasen  \r\n\r\n</B>  \r\n\r\n (S):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for  \r\n\r\n forslagsstillerne tillader jeg mig herved at fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til folketingsbeslutning om forbedring af lejeres retsstilling i  \r\n\r\n forbindelse med usunde lejeboliger, f.eks. som følge af skimmelsvamp og  \r\n\r\n lign..  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B  \r\n\r\n 152).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til  \r\n\r\n de bemærkninger, der ledsager forslaget, og anbefaler det til Tingets  \r\n\r\n velvillige  \r\n\r\n behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2006/1 BF 152",
            "stateLabel": "Forkastet",
            "references": [
                {
                    "shortName": "2006/1 BSF 152",
                    "title": "Forslag til folketingsbeslutning om forbedring af lejeres retsstilling i forbindelse med usunde lejeboliger, f.eks. som følge af skimmelsvamp og lign.",
                    "presentationName": "Beslutningsforslag som fremsat",
                    "documentTypeId": 480,
                    "documentId": 99932,
                    "eliUri": "/eli/ft/20061BB00152",
                    "externalLink": ""
                },
                {
                    "shortName": "2006/1 BTB 152",
                    "title": "Betænkning over Forslag til folketingsbeslutning om forbedring af lejeres retsstilling i forbindelse med usunde lejeboliger, f.eks. som følge af skimmelsvamp og lign.",
                    "presentationName": "Betænkning over beslutningsforslag",
                    "documentTypeId": 500,
                    "documentId": 100197,
                    "eliUri": "/eli/ft/20061DB00504",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20061/beslutningsforslag/b152/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "12/04/2007"
        },
        {
            "displayName": "Accession",
            "displayValue": "20061BB00152"
        },
        {
            "displayName": "Entydig dokumentidentifikation",
            "displayValue": "AX009289"
        },
        {
            "displayName": "Dato for førstegangsindlæggelse",
            "displayValue": "12/04/2007"
        },
        {
            "displayName": "Dato for indlæggelse",
            "displayValue": "12/04/2007"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "152"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}