{
    "id": 118256,
    "title": "MOMSVEJL., AFGØRELSER 1988   1068 MN. FRADRAGSRET FOR VARE- OG LASTVOGNE ",
    "documentTypeId": "1490",
    "isSagsforlobPeriodValid": true,
    "shortName": "STV nr 20037 af 01/01/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>1068 Mn. Fradragsret for vare- og lastvogne  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>Nævnet har truffet afgørelse om, at kørsel mellem bopæl og skiftende  \r\n\r\n arbejdspladser, herunder lejlighedsvis kørsel til det faste forretningssted,  \r\n\r\n samt kørsel mellem skiftende arbejdssteder anses som kørsel i forbindelse med  \r\n\r\n virksomhedens omsætning af varer og momspligtige ydelser. <BR>  \r\n\r\n</P>  \r\n\r\n<P>Sagen vedrørte et murerentreprenørfirmas fradragsret for moms ved  \r\n\r\n anskaffelse og drift af vare- og lastvogne med tilladt totalvægt over 3 tons  \r\n\r\n og fradragsret for moms ved anskaffelse af vare- og lastvogne med tilladt  \r\n\r\n totalvægt på 3 tons og derunder. <BR>  \r\n\r\n</P>  \r\n\r\n<P>Firmaet har 100-150 ansatte. Medarbejderne har skiftende arbejdssteder, og  \r\n\r\n endvidere har firmaet tilkaldeordning for de kommunale forsyningsvirksomheder  \r\n\r\n og brandvæsenet af hensyn til hastende reparationer mv. <BR>  \r\n\r\n</P>  \r\n\r\n<P>Firmaet har knap 30 rullende enheder. Heraf er 18 lastvogne over 3 tons,  \r\n\r\n bl a med mobilkraner og stiger, mens de øvrige er varevogne under 3 tons.  \r\n\r\n Varevognene er forsynet med biltelefon og anvendes som formandsvogne, bortset  \r\n\r\n fra 2, der anvendes af firmaets ledere. <BR>  \r\n\r\n</P>  \r\n\r\n<P>Vognene - bortset fra de 2 ledelsesvogne - kommer ret sjældent på  \r\n\r\n forretningsstedet. Det sker kun, når der skal hentes værktøj mv og for  \r\n\r\n formandsvognene fredag eftermiddag, når den følgende uges arbejde skal  \r\n\r\n koordineres, eller der skal hentes tegninger, nøgler, måleudstyr mv på  \r\n\r\n kontoret. Ellers kører vognene direkte fra medarbejderens bopæl til de  \r\n\r\n skiftende arbejdssteder og derfra til sidst til bopæl igen, da det giver den  \r\n\r\n mest effektive og rationelle drift for arbejdskraft og materiel. Det er  \r\n\r\n indskærpet medarbejderne, at vognene ikke må bruges privat, og der sker  \r\n\r\n derfor heller ikke nogen beskatning hos medarbejderne for privat kørsel. <BR>  \r\n\r\n</P>  \r\n\r\n<P>Nævnet har truffet afgørelse om, at vognene, bortset fra de 2  \r\n\r\n ledelsesvogne, udelukkende anvendes erhvervsmæssigt under de af firmaet  \r\n\r\n oplyste omstændigheder. <BR>  \r\n\r\n</P>  \r\n\r\n<P>Kørsel mellem medarbejdernes bopæl og skiftende arbejdspladser, herunder  \r\n\r\n lejlighedsvis kørsel til det faste forretningssted, samt kørsel mellem  \r\n\r\n skiftende arbejdssteder anses herefter som kørsel i forbindelse med  \r\n\r\n virksomhedens omsætning af varer og momspligtige ydelser på betingelse af:  \r\n\r\n<BR>  \r\n\r\n</P>  \r\n\r\n<P>- at vare- eller lastvognene er forsynet med det for arbejdet relevante  \r\n\r\n værktøj, eller der er etableret et lager på medarbejderens bopæl, <BR>  \r\n\r\n</P>  \r\n\r\n<P>- at virksomheden har ret til fuld skattemæssig afskrivning på vare- eller  \r\n\r\n lastvognene, <BR>  \r\n\r\n</P>  \r\n\r\n<P>- at medarbejderne ikke må og ikke anvender vare- eller lastvognene til  \r\n\r\n private formål, og <BR>  \r\n\r\n</P>  \r\n\r\n<P>- at medarbejderne ikke beskattes for benyttelse af vare- eller  \r\n\r\n lastvognene. <BR>  \r\n\r\n</P>  \r\n\r\n<P>Se også Mn.402, Mn.445, Mn.446, Mn.447, Mn.1021, Mn.1066, Mn.1096 og  \r\n\r\n Mn.1099 samt Højesterets dom af 19. oktober 1984. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19887MA0038"
        },
        {
            "displayName": "Entydig dokumentidentifikation",
            "displayValue": "AN007214"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1988"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}