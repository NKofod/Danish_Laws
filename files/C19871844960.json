{
    "id": 63975,
    "title": "Afgiftsvejledning. Spiritus, Mellemhandlere ",
    "documentTypeId": "180",
    "isSagsforlobPeriodValid": false,
    "shortName": "VEJ nr 18449 af 31/07/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afgiftsvejledning. Spiritus, Mellemhandlere  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Spiritus </P>  \r\n\r\n<P>Mellemhandlere </P>  \r\n\r\n<P>Indhold </P>  \r\n\r\n<P>Forord </P>  \r\n\r\n<P>Klagevejledning </P>  \r\n\r\n<P>Afgiftspligtigt vareområde </P>  \r\n\r\n<P>Afgiftens størrelse </P>  \r\n\r\n<P>Registrering </P>  \r\n\r\n<P>Anmeldelse </P>  \r\n\r\n<P>Ændringer i og ophør af virksomheden </P>  \r\n\r\n<P>Tilførsel af ubeskattet spiritus </P>  \r\n\r\n<P>Afgiftsværdi </P>  \r\n\r\n<P>Engrossalg </P>  \r\n\r\n<P>Gratis udlevering, personalesalg og eget forbrug </P>  \r\n\r\n<P>Differencer </P>  \r\n\r\n<P>Prislister </P>  \r\n\r\n<P>Prislisteprisen </P>  \r\n\r\n<P>Mindstebeskatningspriser </P>  \r\n\r\n<P>Interessefællesskab </P>  \r\n\r\n<P>Opgørelse af den afgiftspligtige mængde og omsætning </P>  \r\n\r\n<P>Månedsopgørelse </P>  \r\n\r\n<P>Kvartalsopgørelse </P>  \r\n\r\n<P>Afgiftsfri udleveringer </P>  \r\n\r\n<P>Til andre registrerede virksomheder </P>  \r\n\r\n<P>Brækage </P>  \r\n\r\n<P>Borthældning </P>  \r\n\r\n<P>Indbrud og brand </P>  \r\n\r\n<P>Regnskab </P>  \r\n\r\n<P>Afgiftsregnskab </P>  \r\n\r\n<P>Udleveringsregnskab </P>  \r\n\r\n<P>Faktura </P>  \r\n\r\n<P>Regnskabsmateriale </P>  \r\n\r\n<P>Afregning af afgift </P>  \r\n\r\n<P>Afgiftsangivelse </P>  \r\n\r\n<P>Indbetaling af afgift </P>  \r\n\r\n<P>Hæftelse for afgift </P>  \r\n\r\n<P>Kontrolregler </P>  \r\n\r\n<P>Toldvæsenets kontrolrettigheder </P>  \r\n\r\n<P>Virksomhedens pligter </P>  \r\n\r\n<P>Efterbetalinger og skønsmæssige ansættelser </P>  \r\n\r\n<P>Straffebestemmelser </P>  \r\n\r\n<P>Momsnævnet </P>  \r\n\r\n<P>Bilag </P>  \r\n\r\n<P CLASS=PUNKT> <B>1.</B> Lov om afgift af spiritus mm </P>  \r\n\r\n<P CLASS=PUNKT> <B>2.</B> Fortegnelse over blanketter mv </P>  \r\n\r\n<P>Forord </P>  \r\n\r\n<P>Vejledningen er til brug for virksomheder, der er registreret hos  \r\n\r\n toldvæsenet efter lov om afgift af spiritus mm for mellemhandel med  \r\n\r\n banderoleret spiritus, dvs videresalg en gros til andre handlende mv. </P>  \r\n\r\n<P>Denne vejledning erstatter vejledningen fra marts 1980. </P>  \r\n\r\n<P>Vejledningen indeholder de vigtigste regler for virksomheden. Hvis De  \r\n\r\n behøver yderligere oplysninger, er De velkommen til at henvende Dem til  \r\n\r\n toldvæsenet - dvs det distriktstoldkammer, som virksomheden hører under.  \r\n\r\n Distriktstoldkamrets adresse og telefonnummer står bag på vejledningen. </P>  \r\n\r\n<P>Der er udarbejdet en særlig vejledning til virksomheder, der er  \r\n\r\n registreret hos toldvæsenet for fremstilling eller indførsel af spiritus.  \r\n\r\n</P>  \r\n\r\n<P>Klagevejledning </P>  \r\n\r\n<P>Distriktstoldkamrets afgørelser kan indbringes for Direktoratet for  \r\n\r\n Toldvæsenet, som træffer endelig administrativ afgørelse, medmindre det  \r\n\r\n drejer sig om en sag, der kan indbringes for Momsnævnet, se side 24. </P>  \r\n\r\n<P>Afgørelser, der er truffet af direktoratet i 1. instans, kan indbringes  \r\n\r\n for Ministeriet for Skatter og Afgifter, Departementet for Told- og  \r\n\r\n Forbrugsafgifter. </P>  \r\n\r\n<P>Sager vedrørende fravigelse af bestemmelserne om mindstebeskatningspris  \r\n\r\n efter afgiftslovens § 6 kan dog indbringes for Ministeriet for Skatter og  \r\n\r\n Forbrugsafgifter, uanset distriktstoldkamret har truffet afgørelse i  \r\n\r\n 1.instans. </P>  \r\n\r\n<P>En eventuel klage bedes af praktiske grunde sendt gennem det lokale  \r\n\r\n distriktstoldkammer. </P>  \r\n\r\n<P>Afgiftspligtigt vareområde </P>  \r\n\r\n<P>Følgende varer er omfattet af afgiftspligten: </P>  \r\n\r\n<P CLASS=PUNKT> <B>1.</B> Spiritus, herunder ethanol (alkohol) i ren stand  \r\n\r\n eller blandet med vand (sprit). </P>  \r\n\r\n<P CLASS=PUNKT> <B>2.</B> Hedvin, vermouth o lign med et ethanolindhold over  \r\n\r\n 23 pct volumen (vol). </P>  \r\n\r\n<P CLASS=PUNKT> <B>3.</B> Frugtvin o lign med et ethanolindhold over 20 pct  \r\n\r\n vol. </P>  \r\n\r\n<P CLASS=PUNKT> <B>4.</B> Frugtvin o lign med en massefylde over 1,06 ved 20  \r\n\r\n grader C, bortset fra mjød fremstillet uden tilsætning af ethanol. </P>  \r\n\r\n<P CLASS=PUNKT> <B>5.</B> Hedvin, vermouth, frugtvin o lign som på grund af  \r\n\r\n indhold af bitter- eller aromastoffer, sukker mv har karakter af spiritus.  \r\n\r\n</P>  \r\n\r\n<P CLASS=PUNKT> <B>6.</B> Ethanolholdige ekstrakter, essenser o lign, der  \r\n\r\n uden tilsætning af spiritus eller vin, herunder frugtvin, kan bruges til  \r\n\r\n fremstilling af drikkelige varer med et ikke uvæsentligt ethanolindhold. </P>  \r\n\r\n<P CLASS=PUNKT> <B>7.</B> Varer med et ethanolindhold på mere end 2,5 pct  \r\n\r\n vol, hvis varerne er drikkelige. Øl omfattes ikke af afgiftspligten. Det  \r\n\r\n samme gælder vin og frugtvin, som ikke er afgiftspligtig efter punkt 2-5.  \r\n\r\n</P>  \r\n\r\n<P>Afgiftens størrelse </P>  \r\n\r\n<P>Afgiften er 143 kr pr liter af 100 pct ethanolstyrke + 37,5 pct af  \r\n\r\n afgiftsværdien. </P>  \r\n\r\n<P>Værdisatsen svarer tll 60 pct af engrosprisen, uden værdiafgift og moms,  \r\n\r\n men indbefattet literafgift. </P>  \r\n\r\n<P>Afgiften har siden 1.6.80 udgjort følgende: </P>  \r\n\r\n<P>Periode Liter- Værdi- afgift afgift 1.6.80-14.6.82 95,00 kr 37,5 pct </P>  \r\n\r\n<P>15.6.82-30.9.82 108,00 kr 37,5 pct </P>  \r\n\r\n<P>1.10.82-30.9.83 118,60 kr 37,5 pct </P>  \r\n\r\n<P>1.10.83-31.3.86 126,55 kr 37,5 pct </P>  \r\n\r\n<P>Registrering </P>  \r\n\r\n<P>Enhver, der driver mellemhandel med afgiftspligtige varer, skal anmelde  \r\n\r\n sin virksomhed til registrering hos toldvæsenet. Ved mellemhandel forstås  \r\n\r\n videresalg en gros til andre handlende, restauratører mv af banderoleret  \r\n\r\n spiritus. Salg fra en almindelig detailhandler til restauratører mv betragtes  \r\n\r\n ikke som engrossalg. </P>  \r\n\r\n<P>Før registreringen kan finde sted, skal der stilles sikkerhed for skyldige  \r\n\r\n afgifter på 200 000 kr. Toldvæsenet kan dog i visse tilfælde stille krav om  \r\n\r\n fuld sikkerhed for afgiftsskylden, se afsnittet Afregning af afgift. </P>  \r\n\r\n<P>Anmeldelse </P>  \r\n\r\n<P>Ved anmeldelse af en virksomhed til registrering bruges en blanket, som  \r\n\r\n udleveres af toldvæsenet. </P>  \r\n\r\n<P>Når en mellemhandler er blevet registreret, udsteder toldvæsenet et  \r\n\r\n registreringsbevis, som indeholder oplysning om virksomhedens adgang til  \r\n\r\n ubeskattet indkøb af banderoleret spiritus. </P>  \r\n\r\n<P>Ændringer i og ophør af virksomheden </P>  \r\n\r\n<P>Enhver ændring i virksomhedens forhold skal straks anmeldes skriftligt til  \r\n\r\n toldvæsenet. </P>  \r\n\r\n<P>Det gælder fx følgende ændringer </P>  \r\n\r\n<P>- virksomheden holder op med at drive mellemhandel med spiritus </P>  \r\n\r\n<P>- virksomheden sælges eller overdrages </P>  \r\n\r\n<P>- ejerforholdene ændres </P>  \r\n\r\n<P>- den ansvarlige ledelse ændres </P>  \r\n\r\n<P>- navn eller adresse ændres. </P>  \r\n\r\n<P>Hvis en virksomhed hører op med at drive registreringspligtig virksomhed,  \r\n\r\n skal der betales afgift af beholdningen af ubeskattede varer, eller den skal  \r\n\r\n fratransporteres efter de fastsatte regler. </P>  \r\n\r\n<P>Virksomheden skal ved ophør aflevere registreringsbeviset til toldvæsenet.  \r\n\r\n</P>  \r\n\r\n<P>Tilførsel af ubeskattet spiritus </P>  \r\n\r\n<P>Virksomheden har kun ret til ubeskattet indkøb af banderoleret spiritus,  \r\n\r\n der er bestemt til videresalg en gros. </P>  \r\n\r\n<P>Spiritus til virksomhedens egne detailforretninger skal købes i beskattet  \r\n\r\n stand. </P>  \r\n\r\n<P>Når en registreret virksomhed ønsker at købe ubeskattede varer til  \r\n\r\n videresalg en gros, må den oplyse det til leverandøren. Virksomheden skal da  \r\n\r\n dokumentere, at den har ret til at modtage varerne ubeskattet ved at vise  \r\n\r\n registreringsbeviset. </P>  \r\n\r\n<P>Afgiftsværdi </P>  \r\n\r\n<P>Afgiftsværdien - dvs den værdi, som afgiften skal beregnes af - er varens  \r\n\r\n højeste engrospris uden fradrag. Afgiften skal mindst beregnes af en  \r\n\r\n afgiftsmæssig minimumspris (mindstebeskatningspris). </P>  \r\n\r\n<P>Til afgiftsværdien skal medregnes spiritusafgiften (både literafgift og  \r\n\r\n værdiafgift), men ikke momsen. </P>  \r\n\r\n<P>Den registrerede virksomhed skal udfærdige prislister over den spiritus,  \r\n\r\n som den vil sælge og beskatte. </P>  \r\n\r\n<P>Engrossalg </P>  \r\n\r\n<P>For spiritus, der sælges en gros, er afgiftsværdien den anmeldte  \r\n\r\n engrosprislistepris. </P>  \r\n\r\n<P>Gratis udlevering, personalesalg og eget forbrug </P>  \r\n\r\n<P>For spiritus, der udleveres gratis, sælges til personalet eller udtages  \r\n\r\n til indehaverens eget brug, er afgiftsværdien den anmeldte prislistepris for  \r\n\r\n varen. </P>  \r\n\r\n<P>Diffenrencer </P>  \r\n\r\n<P>Afgiftsværdien for de afgiftspligtige differencer mv, der konstateres ved  \r\n\r\n den kvartalsvise afslutning af afgiftsregnskabet over banderoleret spiritus,  \r\n\r\n fastsættes til virksomhedens gennemsnitlige afgiftsværdi pr liter 100 pct for  \r\n\r\n det pågældende kvartal. </P>  \r\n\r\n<P>Hvis virksomheden kan dokumentere, at differencerne vedrører bestemte  \r\n\r\n varer, kan afgiften beregnes på grundlag af de pågældende prislistepriser.  \r\n\r\n</P>  \r\n\r\n<P>Prislister </P>  \r\n\r\n<P>Den registrerede virksomhed skal udfærdige prislister over den spiritus,  \r\n\r\n den vil afsætte og beskatte. </P>  \r\n\r\n<P>Spiritussen skal tilbydes hele virksomhedens kundekreds til priser, der  \r\n\r\n ikke overstiger prislistepriserne med tillæg af moms. </P>  \r\n\r\n<P>Spiritussen må ikke sælges til en højere pris end prislisteprisen tillagt  \r\n\r\n moms. Selv om spiritussen sælges til en lavere pris end prislisteprisen, skal  \r\n\r\n afgiften beregnes af den anmeldte prislistepris. </P>  \r\n\r\n<P>Prislisterne skal være tilgængelige i den registrerede virksomhed. </P>  \r\n\r\n<P>Virksomheden skal sende et eksemplar af prislisterne til toldvæsenet.  \r\n\r\n Ændringer i prislistepriserne skal anmeldes skriftligt til toldvæsenet senest  \r\n\r\n dagen før deres ikrafttræden. Ændringer i prislistepriserne kan således ikke  \r\n\r\n få tilbagevirkende kraft. </P>  \r\n\r\n<P>Prislisteprisen </P>  \r\n\r\n<P>Prislisteprisen skal omfatte den samlede pris for spiritussen indbefattet  \r\n\r\n spiritusafgift (både literafgift og værdiafgift), men uden moms. Priserne kan  \r\n\r\n dog angives indbefattet moms, hvis det tydeligt anføres på prislisten, at  \r\n\r\n priserne er inkl moms. </P>  \r\n\r\n<P>Til prislisteprisen skal således medregnes rabatter af enhver art, fx </P>  \r\n\r\n<P>- alle rabatter, der har relation til betalingen (kontantrabatter) </P>  \r\n\r\n<P>- mængderabatter </P>  \r\n\r\n<P>- særlige rabatter til bestemte kunder (indkøbsforeninger,  \r\n\r\n sammenslutninger og lignende). </P>  \r\n\r\n<P>Følgende almindeligt beregnede tillæg til prislisteprisen vil indtil  \r\n\r\n videre kunne holdes uden for afgiftsværdien, når tillæggene faktureres  \r\n\r\n særskilt </P>  \r\n\r\n<P>- udgifter til forsendelse af varerne fra den registrerede virksomhed til  \r\n\r\n detailhandler mv </P>  \r\n\r\n<P>- ekspeditionsgebyr, der beregnes med et fast beløb pr ekspedition af en  \r\n\r\n nærmere angiven mængde, og som bortfalder, hvis ordren overstiger  \r\n\r\n mindstemængden. </P>  \r\n\r\n<P>Derimod skal såkaldt anbrudstillæg for spiritus, der leveres i anbrudte  \r\n\r\n kartoner mv, regnes med til afgiftsværdien. Det betyder, at virksomheder, der  \r\n\r\n anvender forskellige priser for henholdsvis spiritus i hele kartoner og  \r\n\r\n spiritus i anbrudte kartoner, skal beskatte spiritussen efter den højeste af  \r\n\r\n disse priser. </P>  \r\n\r\n<P>Til prislisteprisen skal endvidere medregnes betaling for emballage,  \r\n\r\n herunder flaske o lign. </P>  \r\n\r\n<P>Emballage, der ikke direkte tjener som beholder for spiritussen, fx  \r\n\r\n gavekartoner og kurve, skal dog ikke medregnes til prislisteprisen, når  \r\n\r\n prisen i prislisten er angivet uden denne emballage, og emballagen faktureres  \r\n\r\n særskilt. </P>  \r\n\r\n<P>Mindstebeskatningspriser </P>  \r\n\r\n<P>Afgiften skal mindst beregnes af en afgiftsmæssig minimumspris  \r\n\r\n (mindstebeskatningspris). </P>  \r\n\r\n<P>Engrosprislisteprisen skal mindst være lig med den af leverandøren  \r\n\r\n anmeldte engrosprislistepris. Virksomheden har krav på at få oplysning om  \r\n\r\n denne pris fra leverandøren. </P>  \r\n\r\n<P>Hvis leverandøren ikke har anmeldt en engrosprislistepris for varen, må  \r\n\r\n engrosprislisteprisen ikke angives lavere end varens købspris tillagt  \r\n\r\n literafgift og 12 pct af summen af disse beløb, hvortil lægges værdiafgift.  \r\n\r\n Som købspris anses den faktiske købspris, dvs prisen efter fradrag af  \r\n\r\n rabatter mv, der knytter sig til den enkelte leverance. Årsbonus o lign vil  \r\n\r\n derimod ikke kunne fratrækkes købsprisen før beregningen af  \r\n\r\n mindstebeskatningsprisen. </P>  \r\n\r\n<P>Hvis prislisteprisen fastsættes efter en kalkuleret  \r\n\r\n mindstebeskatningspris, skal virksomheden udfærdige en kalkulation, som skal  \r\n\r\n opbevares i virksomheden og være tilgængelig for toldvæsenet. </P>  \r\n\r\n<P>Interessefællesskab </P>  \r\n\r\n<P>Hvis der består et interessefællesskab mellem en registreret virksomhed og  \r\n\r\n en detailforretning - fx ved, at den ene part har interesse i det økonomiske  \r\n\r\n udbytte af den anden virksomhed - kan toldvæsenet pålægge den registrerede  \r\n\r\n virksomhed, at afgiften ved levering til den pågældende detailforretning skal  \r\n\r\n beregnes af detailforretningens detailpris ekskl moms med fradrag af 12 1/2  \r\n\r\n pct. </P>  \r\n\r\n<P>Opgørelse af den afgiftspligtige mængde og omsætning </P>  \r\n\r\n<P>Virksomheden skal opgøre den afgiftspligtige mængde og omsætning for hver  \r\n\r\n måned. Opgørelsen foretages på grundlag af udleveringen af banderoleret  \r\n\r\n spiritus, som virksomheden har fået tilført ubeskattet fra en anden  \r\n\r\n registreret virksomhed. </P>  \r\n\r\n<P>Virksomheden skal også for hvert kvartal opgøre mængden og afgiftsværdien  \r\n\r\n af spiritus, der mangler i beholdningen. </P>  \r\n\r\n<P>Månedsopgørelse </P>  \r\n\r\n<P>Den afgiftspiigtige mængde er den mængde spiritus i liter 100 pct, som  \r\n\r\n virksomheden har udleveret beskattet i månedens løb. Den afgiftspligtige  \r\n\r\n omsætning er den samlede afgiftsværdi af denne udlevering. Spiritussen skal  \r\n\r\n medregnes til udleveringen, uanset om den er endeligt solgt eller leveret i  \r\n\r\n konsignation eller på anden måde. </P>  \r\n\r\n<P>Til udleveringen skal også medregnes spiritus, der er udleveret gratis  \r\n\r\n eller forbrugt af virksomheden. </P>  \r\n\r\n<P>Banderoleret spiritus, der er overført ubeskattet til en anden registreret  \r\n\r\n virksomhed, skal ikke regnes med, se afsnittet Afgiftsfri udleveringer. </P>  \r\n\r\n<P>Opgørelsen foretages på grundlag af udleveringsregnskabet, se afsnittet  \r\n\r\n Regnskab. </P>  \r\n\r\n<P>Kvartalsopgørelse </P>  \r\n\r\n<P>Den registrerede virksomhed skal for hvert kvartal opgøre den udleverede  \r\n\r\n mængde på grundlag af en beholdningsopgørelse M 12 af hensyn til beskatning  \r\n\r\n af differencer i beholdningen som følge af fx fejludleveringer. Opgørelsen  \r\n\r\n foretages på grundlag af mængden af spiritus, som virksomheden har modtaget  \r\n\r\n ubeskattet i banderoleret stand, med tillæg af den formindskelse eller  \r\n\r\n fradrag af den forøgelse, der er sket i kvartalet i beholdningen af sådanne  \r\n\r\n varer, og med fradrag af banderoleret spiritus, der er overført ubeskattet  \r\n\r\n til en anden registreret virksomhed. </P>  \r\n\r\n<P>Hvis udleveringen efter denne opgørelse overstiger summen af den  \r\n\r\n beskattede udlevering ifølge udleveringsregnskabet, skal der betales såvel  \r\n\r\n literafgift som værdiafgift af forskellen. Værdiafgiften beregnes på grundlag  \r\n\r\n af virksomhedens gennemsnitlige afgiftsværdi pr liter 100 pct for det  \r\n\r\n pågældende kvartal, se afsnittet Afgiftsværdi. </P>  \r\n\r\n<P>Opgørelsen foretages på grundlag af afgiftsregnskabet, se afsnittet  \r\n\r\n Regnskab. </P>  \r\n\r\n<P>Afgiftsfri udleveringer </P>  \r\n\r\n<P>Til andre registrerede virksomheder </P>  \r\n\r\n<P>Virksomheden kan overføre banderoleret spiritus ubeskattet til andre  \r\n\r\n registrerede virksomheder, når den er bestemt til videresalg en gros til  \r\n\r\n andre handlende, restauratører mv. </P>  \r\n\r\n<P>Leverandøren må sikre sig, at modtageren er registreret efter  \r\n\r\n spiritusafgiftsloven. Hvis modtageren ikke kan dokumentere registreringen ved  \r\n\r\n at fremlægge legitimationskortet eller registreringsbeviset, kan oplysning  \r\n\r\n herom fås hos toldvæsenet. </P>  \r\n\r\n<P>Leverandøren skal snarest efter udleveringen udfylde en  \r\n\r\n transportanmeldelse M 403 i 2 eksemplarer eller en tilsvarende blanket, som  \r\n\r\n er godkendt af toldvæsenet. </P>  \r\n\r\n<P>I-eksemplaret skal følge varerne til varemodtageren, mens II-eksemplaret  \r\n\r\n samtidig sendes til toldkamret i det distrikt, hvor modtagerens virksomhed  \r\n\r\n ligger (modtagertoldkamret). Efter at modtageren har bogført samt udfyldt og  \r\n\r\n underskrevet I-eksemplaret, videresendes det til modtagertoldkamret. </P>  \r\n\r\n<P>Spiritussen skal fraskrives afsenderens afgiftsregnskab over banderoleret  \r\n\r\n spiritus samme dag, som transportanmeldelsen er dateret. Modtageren skal  \r\n\r\n tilskrive varerne ved modtagelsen i sit afgiftsregnskab over banderoleret  \r\n\r\n spiritus for den måned, hvori transportanmeldelsen er dateret af afsenderen.  \r\n\r\n</P>  \r\n\r\n<P>Brækage </P>  \r\n\r\n<P>Der kan gives afgiftsfritagelse for ubeskattet banderoleret spiritus, der  \r\n\r\n er gået til spilde ved brækage i den registrerede virksomhed eller under  \r\n\r\n transport til eller fra den registrerede virksomhed. </P>  \r\n\r\n<P>Endvidere kan der gives registrerede virksomheder afgiftsgodtgørelse for  \r\n\r\n beskattet spirltus, der er gået til spilde ved brækage under transport til en  \r\n\r\n ikke-registreret handlende (detailhandler, restaurationsvirksomhed) eller i  \r\n\r\n den handlendes opbevaringslokaler. </P>  \r\n\r\n<P>Der kan ikke gives afgiftsfritagelse for spiritus, der er gået til spilde  \r\n\r\n ved brækage hos forbrugere, i en detailhandlers salgslokale eller i en  \r\n\r\n restaurationsvirksomheds serveringslokaler. </P>  \r\n\r\n<P>For afgiftsfritagelsen eller -godtgørelsen gælder følgende regler: </P>  \r\n\r\n<P>Banderolerede ubeskattede flaskevarer </P>  \r\n\r\n<P>Banderoleret flaskebrækage i en registreret virksomheds ubeskattede  \r\n\r\n beholdning opføres straks på brækagelister M 413, der nummereres fortløbende  \r\n\r\n for kalenderåret og udskrives i 2 eksemplarer. </P>  \r\n\r\n<P>I brækagelisten skal der gøres rede for, hvornår brækagen er indtruffet  \r\n\r\n eller konstateret, samt for varens navn, ethanolstyrke, antal flasker,  \r\n\r\n flaskernes cl-indhold og eventuelt for restindhold. </P>  \r\n\r\n<P>Brækagelisten afsluttes ved udgangen af kvartalet, idet flaskernes  \r\n\r\n cl-indhold sammentælles for hver styrke og omregnes til liter 100 pct. </P>  \r\n\r\n<P>Antal liter 100 pct ifølge brækagelisten posteres med nummerhenvisning i  \r\n\r\n afgiftsregnskabet, før det afsluttes. I-eksemplaret af listen sendes til  \r\n\r\n distriktstoldkamret sammen med afgiftsregnskabet. II-eksemplaret opbevares i  \r\n\r\n virksomheden sammen med skår og erklæringer, indtil brækagerne er  \r\n\r\n kontrolleret. </P>  \r\n\r\n<P>Brækagelister kan dog også afsluttes og posteres i månedens løb, fx i  \r\n\r\n tilfælde, hvor brækagerne er kontrolleret. I-eksemplaret indsendes også i  \r\n\r\n sådanne tilfælde sammen med afgiftsregnskabet. </P>  \r\n\r\n<P>Brækage på et større antal flasker ad gangen skal straks anmeldes til  \r\n\r\n toldvæsenet. </P>  \r\n\r\n<P>Før der indrømmes afgiftsfritagelse, skal toldvæsenet kontrollere  \r\n\r\n flaskebrækagen ifølge brækagelisten. </P>  \r\n\r\n<P>Banderolerede beskattede flaskevarer </P>  \r\n\r\n<P>Banderoleret flaskebrækage, der er sket i en ikke-registreret handlendes  \r\n\r\n opbevaringslokaler eller under transport til en sådan virksomhed, opføres på  \r\n\r\n en særlig brækageerklæring, som sendes sammen med skårene og eventuelt  \r\n\r\n restindhold til den registrerede virksomhed, som har udleveret spiritussen.  \r\n\r\n</P>  \r\n\r\n<P>I brækageerklæringen skal der gøres rede for, hvornår og hvorledes  \r\n\r\n brækagen er indtruffet eller konstateret, samt for varens navn,  \r\n\r\n ethanolstyrke, antal flasker, flaskernes cl-indhold, afgiftsværdien og  \r\n\r\n eventuelt restindhold. </P>  \r\n\r\n<P>Virksomheden skal opføre brækagerne ifølge de modtagne erklæringer på et  \r\n\r\n samlebilag, hvorpå der foretages omregning til liter 100 pct samt opgørelse  \r\n\r\n af den samlede afgiftsværdi. Mængden og afgiftsværdien fra samlebilaget  \r\n\r\n fraskrives direkte på afgiftsangivelsen. I-eksemplaret af samlebilaget skal  \r\n\r\n indsendes sammen med afgiftsangivelsen, mens II-eksemplaret opbevares i  \r\n\r\n virksomheden sammen med skår og erklæringer, indtil brækagerne er  \r\n\r\n kontrolleret. </P>  \r\n\r\n<P>Før der indrømmes afgiftsgodtgørelse, skal toldvæsenet kontrollere  \r\n\r\n flaskebrækagerne ifølge brækageerklæringerne. </P>  \r\n\r\n<P>Borthældning </P>  \r\n\r\n<P>Banderoleret spiritus, der er blevet usælgelig, kan opføres på  \r\n\r\n brækagelisten efter samme regler, som gælder for banderoleret flaskebrækage,  \r\n\r\n se punktet Brækage. Spiritussen skal borthældes under toldkontrol. </P>  \r\n\r\n<P>Indbrud og brand </P>  \r\n\r\n<P>Virksomheden kan søge om afgiftsfritagelse hos toldvæsenet, hvis  \r\n\r\n banderoleret spiritus er gået tabt ved indbrud eller brand i den registrerede  \r\n\r\n virksomhed eller under transport til eller fra virksomheden. </P>  \r\n\r\n<P>Det er en betingelse, at virksomheden over for toldvæsenet kan  \r\n\r\n dokumentere, at spiritussen er gået tabt eller er ødelagt, fx ved at  \r\n\r\n fremlægge politirapport. </P>  \r\n\r\n<P>Det er også en betingelse, at virksomheden kan dokumentere, hvor meget der  \r\n\r\n er stjålet eller ødelagt, fx i form af lageroptællinger. </P>  \r\n\r\n<P>Der gives kun afgiftsfritagelse for stjålet spiritus, hvis det drejer sig  \r\n\r\n om indbrud i lokaler, der er forsvarligt aflåst, eller om tyveri under  \r\n\r\n transport til eller fra virksomheden. Som tyveri under transport regnes i  \r\n\r\n denne forbindelse indbrud i forsvarligt aflåste lokaler hos fx fragtmænd,  \r\n\r\n hvor spiritussen i kortere tid opbevares som led i transporten. </P>  \r\n\r\n<P>Der kan derfor ikke gives afgiftsfritagelse for spiritus, som er  \r\n\r\n bortkommet ved hustyveri eller fjernet fra uaflåste lokaler, køretøjer,  \r\n\r\n containere o lign. Køretøjer mm, der alene er forsynet med plombe eller  \r\n\r\n lignende forsegling, regnes i den forbindelse ikke for at være aflåst. </P>  \r\n\r\n<P>Der kan heller ikke gives afgiftsfritagelse for spiritus, der går tabt i  \r\n\r\n en registreret virksomheds detailforretning. </P>  \r\n\r\n<P>I ansøgningen om afgiftsfritagelse skal virksomheden oplyse, hvor stort  \r\n\r\n tabet er, og specificere varernes art, emballagestørrelse, ethanolstyrke,  \r\n\r\n mængde og afgiftspligtige mængde i liter 100 pct samt banderolepåtrykket.  \r\n\r\n</P>  \r\n\r\n<P>I forbindelse med indbrudstyveri eller brand skal virksomheden desuden  \r\n\r\n oplyse, om tabet er eller vil blive meldt til politiet. </P>  \r\n\r\n<P>Hvis spiritussen er gået tabt under transport fra virksomheden efter at  \r\n\r\n være posteret som afgang (i afgiftsregnskabet eller udleveringsregnskabet),  \r\n\r\n skal posteringen straks annulleres ved en negativ postering med fornøden  \r\n\r\n forklaring. </P>  \r\n\r\n<P>Når virksomheden har søgt om afgiftsfritagelse, kan virksomheden medregne  \r\n\r\n den pågældende spiritus som beholdning ved de foreskrevne  \r\n\r\n beholdningsopgørelser, indtil afgørelsen foreligger. </P>  \r\n\r\n<P>Hvis ansøgningen imødekommes, fraskrives spiritussen i virksomhedens  \r\n\r\n afgiftsregnskab under henvisning til toldvæsenets skrivelse. </P>  \r\n\r\n<P>Regnskab </P>  \r\n\r\n<P>Virksomheden skal føre et regnskab over tilgang og udlevering af  \r\n\r\n banderoleret spiritus. </P>  \r\n\r\n<P>Regnskabet består af dels et afgiftsregnskab omfattende virksomhedens  \r\n\r\n ubeskattede begyndelsesbeholdning og slutbeholdning samt den ubeskattede til-  \r\n\r\n og afgang, dels et regnskab over den afgiftspligtige udlevering. </P>  \r\n\r\n<P>Regnskabet, der skal føres på ordentlig og overskuelig måde efter  \r\n\r\n toldvæsenets nærmere anvisning, skal danne grundlag for afgiftsberigtigelsen  \r\n\r\n og for toldvæsenets kontrol. Transportanmeldelser skal straks indføres i  \r\n\r\n regnskabet, mens andre bilag for en dag skal være indført i regnskabet inden  \r\n\r\n udløbet af den følgende hverdag. </P>  \r\n\r\n<P>Afgiftsregnskab </P>  \r\n\r\n<P>I afgiftsregnskabet skal virksomheden gøre rede for den ubeskattede  \r\n\r\n beholdning af banderoleret spiritus ved kvartalets begyndelse og slutning  \r\n\r\n samt den ubeskattede til- og afgang af banderoleret spiritus. </P>  \r\n\r\n<P>Regnskabet føres i liter 100 pct med 2 decimaler på regnskabsblad M 14,  \r\n\r\n der udleveres af toldvæsenet efter virksomhedens behov for et år ad gangen.  \r\n\r\n Regnskabsbladene indsættes i et ringbind, der ligeledes udleveres af  \r\n\r\n toldvæsenet. </P>  \r\n\r\n<P>Regnskabet afsluttes kvartalsvis og danner grundlag for regulering af  \r\n\r\n afgiften af banderoleret spiritus. </P>  \r\n\r\n<P>Posteringer </P>  \r\n\r\n<P>Posteringerne omfatter kun banderoleret ubeskattet spiritus. </P>  \r\n\r\n<P>Som tilgang føres: </P>  \r\n\r\n<P CLASS=PUNKT> <B>1.</B> Beholdningen ved kvartalets begyndelse. Til  \r\n\r\n beholdningen kan ikke medregnes spiritus i detailforretninger eller  \r\n\r\n restaurationer, der ejes af virksomheden. </P>  \r\n\r\n<P CLASS=PUNKT> <B>2.</B> Tilførsel ifølge transportanmeldelse fra en anden  \r\n\r\n registreret virksomhed. </P>  \r\n\r\n<P CLASS=PUNKT> <B>3.</B> Spiritus, som modtages retur fra en anden  \r\n\r\n registreret virksomhed ifølge transportanmeldelse. </P>  \r\n\r\n<P CLASS=PUNKT> <B>4.</B> Returvarer, der ved udleveringen er beskattet efter  \r\n\r\n en tidligere gældende afgiftssats og/eller prislistepris. </P>  \r\n\r\n<P>Som afgang føres: </P>  \r\n\r\n<P CLASS=PUNKT> <B>1.</B> Overførsel ifølge transportanmeldelse tii en anden  \r\n\r\n registreret virksomhed. </P>  \r\n\r\n<P CLASS=PUNKT> <B>2.</B> Brækage ifølge brækageliste. </P>  \r\n\r\n<P CLASS=PUNKT> <B>3.</B> Spiritus, der er gået tabt ved indbrud, brand eller  \r\n\r\n forlis, ifølge toldvæsenets skrivelse. </P>  \r\n\r\n<P CLASS=PUNKT> <B>4.</B> Slutbeholdningen ifølge beholdningsopgørelse M 12.  \r\n\r\n</P>  \r\n\r\n<P>I beholdningsopgørelsen, som udleveres af toldvæsenet efter virksomhedens  \r\n\r\n behov, skal spiritussen anføres med oplysning om vareart og -navn samt det  \r\n\r\n optalte antal flasker af hver størrelse. Spiritus med samme ethanolstyrke  \r\n\r\n anføres samlet og omregnes samlet til liter 100 pct. Omregningen skal ske på  \r\n\r\n grundlag af det virkelige cl-indhold i flaskerne. </P>  \r\n\r\n<P>Beholdningsopgørelse M 12 skal sendes til toldvæsenet sammen med  \r\n\r\n afgiftsangivelsen for den sidste måned i kvartalet. </P>  \r\n\r\n<P>Regnskabsafslutning </P>  \r\n\r\n<P>Afgiftsregnskabet afsluttes ved kvartalets udgang med følgende  \r\n\r\n ultimoposteringer: </P>  \r\n\r\n<P>- brækagelisten afsluttes og posteres under fra </P>  \r\n\r\n<P>- udleveringsregnskabets summer for 1., 2. og 3. kvartalsmåned posteres  \r\n\r\n under fra (tallene skal stemme med de angivne mængder ifølge  \r\n\r\n afgiftsangivelserne) </P>  \r\n\r\n<P>- slutbeholdningerne ifølge beholdningsopgørelsen posteres under fra. </P>  \r\n\r\n<P>Herefter posteres balancen med teksten At beskatte. Hvis fx fejl i  \r\n\r\n udieveringsregnskabet bevirker, at balancen må posteres under til, anvendes  \r\n\r\n teksten At afgiftsgodtgøre. Kolonnerne sammentælles og skal to og to  \r\n\r\n balancere. </P>  \r\n\r\n<P>Dispensation </P>  \r\n\r\n<P>Toldvæsenet kan tillade, at beholdningsopgørelsen udarbejdes på grundlag  \r\n\r\n af virksomhedens lagerkartotek el lign, hvis virksomheden fører et fuldt  \r\n\r\n specificeret lagerkartotek el lign, der til stadighed er ajourført, og  \r\n\r\n virksomheden jævnligt stemmer lageret af med kartoteket. </P>  \r\n\r\n<P>Udleveringsregnskab </P>  \r\n\r\n<P>Virksomheden skal føre regnskab over den afgiftspligtige udlevering af  \r\n\r\n banderoleret spiritus, dvs over enhver udlevering, som virksomheden skal  \r\n\r\n betale afgift af. </P>  \r\n\r\n<P>Regnskabet skal således omfatte spiritussalget til andre handlende,  \r\n\r\n restaurationer mv, gaver, repræsentation og anden gratis udlevering samt eget  \r\n\r\n forbrug. </P>  \r\n\r\n<P>Regnskabet føres i regnskabshæfte M 17, der udleveres af toldvæsenet efter  \r\n\r\n virksomhedens behov. </P>  \r\n\r\n<P>Udleveringsregnskabet skal omfatte den udleverede mængde i liter 100 pct  \r\n\r\n og afgiftsværdien (prislisteprisen) for den udleverede spiritus. </P>  \r\n\r\n<P>Regnskabet skal føres dagligt. Samtlige udleveringsbilag, dvs fakturaer,  \r\n\r\n notaer, følgesedler el lign, skal posteres med oplysning om dato,  \r\n\r\n bilagsnummer og udleveret mængde i liter 100 pct og afgiftsværdien. Da  \r\n\r\n mængden i liter 100 pct ikke kræves anført på fakturaer mv, skal virksomheden  \r\n\r\n for hver enkelt faktura mv beregne den udleverede mængde i liter 100 pct før  \r\n\r\n posteringen i udleveringsregnskabet. </P>  \r\n\r\n<P>Virksomheden kan i stedet for at postere hvert enkelt udleveringsbilag i  \r\n\r\n udleveringsregnskabet samle de enkelte udleveringsbilag for en dag og postere  \r\n\r\n mængden i liter 100 pct og afgiftsværdien med samlede summer. </P>  \r\n\r\n<P>Omregningen af den udleverede mængde til liter 100 pct og opgørelsen af  \r\n\r\n afgiftsværdien for denne mængde kan foretages periodevis, dog mindst ved  \r\n\r\n månedens udløb. </P>  \r\n\r\n<P>Afslutning </P>  \r\n\r\n<P>Regnskabet afsluttes ved hver måneds udgang med en sammentælling af  \r\n\r\n kolonnerne for udleveret mængde og afgiftsværdi. Summerne overføres til  \r\n\r\n afgiftsangivelsen. </P>  \r\n\r\n<P>Ved kvartalets udgang posteres summerne for de 3 kvartalsmåneder i  \r\n\r\n afgiftsregnskabet under fra. </P>  \r\n\r\n<P>Dispensation </P>  \r\n\r\n<P>Toldvæsenet kan tillade, at det særlige udleveringsregnskab helt eller  \r\n\r\n delvis erstattes af virksomhedens egne regnskaber, hvis de regnskaber, der  \r\n\r\n træder i stedet for det særlige udleveringsregnskab, indeholder samme eller  \r\n\r\n tilsvarende oplysninger og er tilrettelagt på en sådan måde, at toldvæsenet  \r\n\r\n får mulighed for en betryggende kontrol. </P>  \r\n\r\n<P>Returvarer </P>  \r\n\r\n<P>Kreditnotaer for beskattet spiritus, der er modtaget retur, posteres  \r\n\r\n således: </P>  \r\n\r\n<P>- Hvis spiritussen ved udleveringen er beskattet efter den samme  \r\n\r\n afgiftssats og prislistepris som ved returneringen, indgår spiritussen som en  \r\n\r\n negativ postering i udleveringsregnskabet. </P>  \r\n\r\n<P>- Hvis spiritussen ved udleveringen er beskattet efter en tidligere  \r\n\r\n gældende afgiftssats og/eller prislistepris, posteres den som tilgang i  \r\n\r\n afgiftsregnskabet, der skal vedlægges en kopi af bilaget. Sådanne  \r\n\r\n tilgangsposter overføres efter månedens udgang til afgiftsangivelsen, hvor  \r\n\r\n den ved udleveringen betalte afgift fradrages. </P>  \r\n\r\n<P>Faktura </P>  \r\n\r\n<P>Virksomheden skal ved hver udlevering af spiritus skrive en faktura i  \r\n\r\n mindst 2 eksemplarer. Det ene sendes til modtageren. Ved udlevering af  \r\n\r\n konsignationsvarer, gratis udlevering mv eller til brug i virksomheden skal  \r\n\r\n der skrives en nota, følgeseddel el lign. Fakturaerne mv skal være nummereret  \r\n\r\n fortløbende. </P>  \r\n\r\n<P>Fakturaer over spiritus, som beskattes ved udleveringen, skal oplyse om  \r\n\r\n</P>  \r\n\r\n<P>- udskrivningsdato </P>  \r\n\r\n<P>- leverandørens navn og adresse </P>  \r\n\r\n<P>- modtagerens navn og adresse </P>  \r\n\r\n<P>- varernes navn </P>  \r\n\r\n<P>- antal flasker og flaskernes cl-indhold </P>  \r\n\r\n<P>- ethanolstyrke </P>  \r\n\r\n<P>- prislistepris pr flaske og den samlede prislistepris (beskatningsprisen)  \r\n\r\n</P>  \r\n\r\n<P>- eventuelle rabatter. </P>  \r\n\r\n<P>Fakturaer over spiritus, som udleveres ubeskattet, skal oplyse om </P>  \r\n\r\n<P>- udskrivningsdato </P>  \r\n\r\n<P>- leverandørens navn og adresse </P>  \r\n\r\n<P>- modtagerens navn og adresse </P>  \r\n\r\n<P>- varernes navn </P>  \r\n\r\n<P>- antal flasker og flaskernes cl-indhold </P>  \r\n\r\n<P>- ethanolstyrke. </P>  \r\n\r\n<P>Desuden skal der tydeligt skrives Uden spiritusafgift. </P>  \r\n\r\n<P>Hvis en faktura omfatter både spiritus og andre varer, fx vin og frugtvin,  \r\n\r\n skal spiritussen opføres særskilt på den øverste del af fakturaen, og der  \r\n\r\n skal foretages sammentælling af prislisteprisen. </P>  \r\n\r\n<P>Eventuelle afgiftsfri varer, herunder emballage o lign, skal opføres til  \r\n\r\n sidst i fakturaen. </P>  \r\n\r\n<P>Dispensation </P>  \r\n\r\n<P>Hvor forholdene i de enkelte tilfælde taler for det, fx af edb-mæssige  \r\n\r\n hensyn, kan virksomheden efter ansøgning hos toldvæsenet få dispensation fra  \r\n\r\n kravet om, at spiritusafgiftspligtige varer opføres særskilt på fakturaen og  \r\n\r\n med særskilt sammentælling af prislisteprisen. En betingelse herfor er, at  \r\n\r\n det af fakturaen fremgår, hvilke varer der er spiritusafgiftspligtige. Dette  \r\n\r\n kan fx ske ved, at de spiritusafgiftspligtige varer markeres med en særlig  \r\n\r\n kode, hvis betydning er påtrykt fakturablanketten. Det er endvidere en  \r\n\r\n betingelse, at den samlede prislistepris angives i fakturaen med fornøden  \r\n\r\n tekst. </P>  \r\n\r\n<P>Regnskabsmateriale </P>  \r\n\r\n<P>Anskaffelse </P>  \r\n\r\n<P>En fortegnelse over regnskabsblanketter mv er optaget i bilag 2. </P>  \r\n\r\n<P>Opbevaring </P>  \r\n\r\n<P>Regnskabsmateriale, der ikke skal afleveres til toldvæsenet, skal  \r\n\r\n opbevares i mindst 5 år efter regnskabsårets udløb. </P>  \r\n\r\n<P>Aflevering </P>  \r\n\r\n<P>Afgiftsregnskabet M 14 over banderoleret spiritus skal afleveres til  \r\n\r\n toldvæsenet i underskrevet stand sammen med afgiftsangivelsen for den sidste  \r\n\r\n måned i kvartalet senest den 15. i den måned, der følger efter kvartalet. Som  \r\n\r\n bilag til afgiftsregnskabet skal sendes beholdningsopgørelsen samt eventuelle  \r\n\r\n brækagelister og brækageerklæringer. </P>  \r\n\r\n<P>Regnskabshæfte M 17 over den afgiftspligtige udlevering for et kalenderår  \r\n\r\n skal afleveres til toldvæsenet i underskrevet stand inden udløbet af februar  \r\n\r\n måned det følgende år. </P>  \r\n\r\n<P>Afregning af afgift </P>  \r\n\r\n<P>Afgiftsangivelse </P>  \r\n\r\n<P>Virksomheden skal opgøre den afgiftspligtige mængde og omsætning for hver  \r\n\r\n måned. </P>  \r\n\r\n<P>Opgørelsen for den sidste måned i kvartalet skal omfatte de kvartalsvise  \r\n\r\n reguleringer vedrørende banderoleret spiritus. </P>  \r\n\r\n<P>Opgørelsen foretages efter reglerne i afsnittet Opgørelse af den  \r\n\r\n afgiftspligtige mængde og omsætning. </P>  \r\n\r\n<P>Virksomheden skal endvidere til brug for beregning af værdiafgift i  \r\n\r\n forbindelse med de kvartalsvise reguleringer mv beregne den gennemsnitlige  \r\n\r\n afgiftsværdi pr liter 100 pct for det pågældende kvartal. </P>  \r\n\r\n<P>Efter udløbet af hver måned og senest den 15. i den efterfølgende måned  \r\n\r\n skal virksomheden angive den afgiftspligtige mængde og omsætning, som der  \r\n\r\n skal betales afgift af. Angivelsen skal afgives på en blanket, som  \r\n\r\n toldvæsenet sender til virksomheden. Hvis virksomheden ikke modtager  \r\n\r\n blanketten, skal den henvende sig til toldvæsenet. </P>  \r\n\r\n<P>Under brækage angives kun brækager, der er sket hos andre handlende, og  \r\n\r\n som der ikke er udleveret erstatningsvarer for. Andre brækager indgår i  \r\n\r\n afgiftsregnskabet. </P>  \r\n\r\n<P>Under returvarer angives kun spiritus, der ved udleveringen er beskattet  \r\n\r\n efter en tidligere gældende afgiftssats. </P>  \r\n\r\n<P>Angivelsen skal underskrives af virksomhedens ansvarlige ledelse. </P>  \r\n\r\n<P>Angivelsen skal også afgives, selv om der ingen afgiftspligtig mængde og  \r\n\r\n omsætning er at beskatte. </P>  \r\n\r\n<P>Hvis en virksomhed ikke afleverer angivelsen inden den nævnte frist, kan  \r\n\r\n toldvæsenet inddrage registreringen, indtil angivelsen er afgivet. </P>  \r\n\r\n<P>Indbetaling af afgift </P>  \r\n\r\n<P>Afgiften for en måned skal indbetales inden udgangen af den følgende  \r\n\r\n måned. </P>  \r\n\r\n<P>Til brug ved indbetalingen sender toldvæsenet et girokort på  \r\n\r\n afgiftsbeløbet. Hvis afgiften ikke betales over postgirokontoen, men direkte  \r\n\r\n til toldvæsenet, skal virksomheden vedlægge eller medbringe girokortet.  \r\n\r\n Modtager virksomheden ikke girokortet, skal den henvende sig til toldvæsenet.  \r\n\r\n</P>  \r\n\r\n<P>Hvis afgiften ikke betales i rette tid, skal virksomheden betale 1,3 pct i  \r\n\r\n månedlig rente for hver påbegyndt måned fra forfaldstidspunktet, dog mindst  \r\n\r\n 10 kr. </P>  \r\n\r\n<P>Hvis forfaldne told- eller afgiftsbeløb ikke er betalt senest den 14. dag,  \r\n\r\n efter at fristen er udløbet, kan toldvæsenet inddrage virksomhedens  \r\n\r\n registrering, indtil de forfaldne beløb er betalt. </P>  \r\n\r\n<P>Hvis virksomheden ikke betaler skyldige told- og afgiftsbeløb i rette tid,  \r\n\r\n eller hvis der for toldvæsenet foreligger oplysninger om virksomhedens  \r\n\r\n forhold, som gør det overvejende sandsynligt, at sådanne beløb ikke vil blive  \r\n\r\n betalt rettidigt, kan toldvæsenet pålægge virksomheden at afgive  \r\n\r\n afgiftsangivelsen for en kortere periode end en måned. Toldvæsenet kan også  \r\n\r\n pålægge virksomheden en kortere betalingsfrist end den normale og kan kræve,  \r\n\r\n at der stilles fuld sikkerhed for afgiften. Disse bestemmelser kan også  \r\n\r\n anvendes af toldvæsenet i forbindelse med registrering af virksomheden. </P>  \r\n\r\n<P>Hvis virksomheden er blevet pålagt en kortere angivelsesfrist eller  \r\n\r\n betalingsfrist end den normale, kan toldvæsenet inddrage virksomhedens  \r\n\r\n registrering straks efter betalingsfristens udløb. </P>  \r\n\r\n<P>Toldvæsenet kan også inddrage registreringen, hvis virksomheden undlader  \r\n\r\n at stille fuld sikkerhed for afgiften, når toldvæsenet har fremsat krav om  \r\n\r\n det. </P>  \r\n\r\n<P>Så længe registreringen er inddraget, må virksomheden ikke udlevere  \r\n\r\n afgiftspligtige varer. </P>  \r\n\r\n<P>Hæftelse for afgift </P>  \r\n\r\n<P>For betaling af afgift hæfter den, der som ejer, forpagter el lign driver  \r\n\r\n virksomheden for egen regning. </P>  \r\n\r\n<P>Kontrolregler </P>  \r\n\r\n<P>Toldvæsenets kontrolrettigheder </P>  \r\n\r\n<P>Toldvæsenet har ret til at foretage eftersyn i lokaler, der bruges af  \r\n\r\n registrerede virksomheder, dvs lager-, kontor- og butikslokaler o lign. </P>  \r\n\r\n<P>Toldvæsenet kan kræve at se virksomhedens varebeholdning, forretningsbøger  \r\n\r\n og andet regnskabsmateriale samt korrespondance mv. </P>  \r\n\r\n<P>Toldvæsenet har også ret til at foretage eftersyn af varebeholdning og  \r\n\r\n regnskaber mv hos ikke-registrerede erhvervsdrivende, som har  \r\n\r\n handelsforbindelse med registrerede virksomheder. Toldvæsenet kan forlange at  \r\n\r\n få oplysninger fra disse erhvervsdrivende om deres salg til eller køb fra  \r\n\r\n registrerede virksomheder. </P>  \r\n\r\n<P>Eftersyn i virksomheden sker normalt i virksomhedens sædvanlige  \r\n\r\n forretningstid, men toldvæsenet kan også kræve at få adgang til virksomheden  \r\n\r\n uden for denne tid. </P>  \r\n\r\n<P>Virksomhedens pligter </P>  \r\n\r\n<P>Virksomhedens indehaver og de personer, der er ansat i virksomheden, skal  \r\n\r\n yde toldvæsenet fornøden vejledning og hjælp ved eftersynene, fx ved  \r\n\r\n optælling af beholdningerne samt ved gennemgang af forretningsbøger,  \r\n\r\n regnskabsmateriale og korrespondance mv. </P>  \r\n\r\n<P>Efterbetalinger og skønsmæssige ansættelser </P>  \r\n\r\n<P>Hvis det konstateres, at en virksomhed har angivet afgiftstilsvaret  \r\n\r\n urigtigt og derved betalt for lidt i afgift, skal virksomheden betale det  \r\n\r\n skyldige beløb senest 14 dage efter, at toldvæsenet har fremsat kravet. </P>  \r\n\r\n<P>Kan det skyldige afgiftsbeløb ikke gøres op på grundlag af virksomhedens  \r\n\r\n regnskab, kan toldvæsenet skønsmæssigt ansætte afgiftstilsvaret. Virksomheden  \r\n\r\n kan anke ansættelsen til momsnævnet. </P>  \r\n\r\n<P>Hvis afgiften ikke betales i rette tid, skal virksomheden betale 1,3 pct i  \r\n\r\n månedlig rente for hver påbegyndt måned fra den 1. i den måned, i hvilken  \r\n\r\n beløbet skal betales af virksomheden, dog mindst 10 kr. </P>  \r\n\r\n<P>Straffebestemmelser </P>  \r\n\r\n<P>Forsætlige eller groft uagtsomme overtrædelser af afgiftsloven eller de  \r\n\r\n forskrifter, som er udstedt i henhold til loven, kan straffes med bøde. </P>  \r\n\r\n<P>I tilfælde af forsætlig afgiftsunddragelse kan straffen stige til hæfte  \r\n\r\n eller fængsel indtil 2 år. </P>  \r\n\r\n<P>For overtrædelser, der begås af aktieselskaber, anpartsselskaber,  \r\n\r\n andelsselskaber el lign, kan der pålægges selskabet som sådant bødeansvar.  \r\n\r\n</P>  \r\n\r\n<P>Momsnævnet </P>  \r\n\r\n<P>Det nævn, der er nedsat efter momsloven, har den endelige administrative  \r\n\r\n afgørelse af </P>  \r\n\r\n<P>- spørgsmål om varers afgiftspligt </P>  \r\n\r\n<P>- spørgsmål om afgiftsværdi </P>  \r\n\r\n<P>- spørgsmål om, hvorvidt betingelserne for fritagelse for afgift af svind  \r\n\r\n er opfyldt </P>  \r\n\r\n<P>- klager over toldvæsenets skønsmæssige ansættelser. </P>  \r\n\r\n<P>Nævnet består af 6 medlemmer: 2 repræsenterer Ministeriet for Skatter og  \r\n\r\n Afgifter og 4 erhvervslivet. Ministeren for skatter og afgifter udpeger  \r\n\r\n formanden for nævnet. </P>  \r\n\r\n<P>Man kan henvende sig til nævnet enten direkte eller gennem toldvæsenet.  \r\n\r\n</P>  \r\n\r\n<P>Hvis en virksomhed ønsker at indbringe en skønsmæssig ansættelse for  \r\n\r\n nævnet, skal den anmode toldvæsenet om det senest 4 uger efter, at  \r\n\r\n virksomheden har fået skriftlig meddelelse om ansættelsen. </P>  \r\n\r\n<P>Virksomheden kan fremstille sin sag mundtligt for nævnet. </P>  \r\n\r\n<P>Bilag 2 </P>  \r\n\r\n<P>Fortegnelse over blanketter mv </P>  \r\n\r\n<P>Blanket nr Blanketnavn </P>  \r\n\r\n<P>M 12 Beholdningsopgørelse </P>  \r\n\r\n<P>M 13 Afgiftsangivelse </P>  \r\n\r\n<P>M 14 Afgiftsregnskab </P>  \r\n\r\n<P>M 17 Udleveringsregnskab </P>  \r\n\r\n<P>M 64 Afgiftsvejledning til kontrollovsvirksomheder </P>  \r\n\r\n<P>M 65 Afgiftsvejledning til mellemhandlere </P>  \r\n\r\n<P>M 92 Registreringsanmeldelse, mellemhandlere </P>  \r\n\r\n<P>M 94 Regestreringsbevis, mellemhandlere </P>  \r\n\r\n<P>M 403 (1762) Transportanmeldelse </P>  \r\n\r\n<P>M 413 (1806) Brækageliste, banderoleret spiritus </P>  \r\n\r\n<P>M 415 (1808) Brækageerklæring, beskattet spiritus. </P>  \r\n\r\n<P>De i parentes anførte numre henviser til Barfod &amp; I Chr Petersen A/S'  \r\n\r\n blanketter, der kan købes hos boghandleren, og som skal anskaffes af  \r\n\r\n virksomheden. De øvrige blanketter udleveres af toldvæsenet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871844960"
        },
        {
            "displayName": "Entydig dokumentidentifikation",
            "displayValue": "CM022996"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18449"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "31/07/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "M 65"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}