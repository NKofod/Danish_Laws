{
    "id": 107802,
    "title": "1987 BTL 17   BETÆNKNING OVER FORSLAG TIL LOV OM ÆNDRING AF LOV OM MUSEER M.V.    NR L 17 1987-88, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1987/2 BTL 17",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 17 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om museer m.v. <BR>  \r\n\r\n Nr L 17 1987-88, 2. samling </P>  \r\n\r\n<P></P>  \r\n\r\n<P>Afgivet af Kulturudvalget </P>  \r\n\r\n<P></P>  \r\n\r\n<P>Afgivet: 19880615 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i 2 møder og har modtaget </P>  \r\n\r\n<P>skriftlige henvendelser fra Dansk kulturhistorisk Museumsforening og </P>  \r\n\r\n<P>Foreningen af danske Kunstmuseer </P>  \r\n\r\n<P>Begge henvendelser er optrykt som bilag til betænkningen. </P>  \r\n\r\n<P>Herefter indstiller <B>udvalget</B> lovforslaget til <B>vedtagelse  \r\n\r\n uændret. </B></P>  \r\n\r\n<P>Et mindretal (Socialdemokratiets og Socialistisk Folkepartis medlemmer af  \r\n\r\n udvalget) opfordrer kulturministeren til straks efter Folketingets åbning i  \r\n\r\n oktober 1988 at fremsætte forslag til revision af museumsloven. </P>  \r\n\r\n<P>Mindretallet opfordrer ministeren til ved udformningen af lovforslaget at  \r\n\r\n tage udgangspunkt i Statens Museumsnævns lovudkast. </P>  \r\n\r\n<P>Ole Bernt Henriksen (KF) Connie Hedegaard (KF) Eva Møller (KF) Povl  \r\n\r\n Brøndsted (V) Helge Sander (V) nfmd. <B>Poulsgaard (FP) Marianne Jelved (RV)  \r\n\r\n Duetoft (CD) Chr. Christensen (KRF) Hanne Andersen (S) Søren Hansen (S) Qvist  \r\n\r\n Jørgensen (S) Lissa Mathiasen (S) Jimmy Stahr (S) Birthe Hansen (SF)  \r\n\r\n Ingerlise Koefoed (SF)</B> fmd. <B>Stillinger (SF) </B></P>  \r\n\r\n<P>Dansk kulturhistorisk Museumsforening  <B>Bilag 1 </B></P>  \r\n\r\n<P>Til Folketingets Kulturudvalg </P>  \r\n\r\n<P>Christiansborg </P>  \r\n\r\n<P>1218 København K </P>  \r\n\r\n<P>Vedr.: Lovforslag nr. L 17. Forslag til lov om ændring af lov om museer  \r\n\r\n m.v. Fremsat den 8. juni 1988 af kulturministeren. Dansk kulturhistorisk  \r\n\r\n Museumsforening beklager, at der endnu ikke har været mulighed for en  \r\n\r\n realitetsbehandling af det forslag til revision af museumsloven, som Statens  \r\n\r\n Museumsnævn efter anmodning fra daværende kultur- og kommunikationsminister  \r\n\r\n H. P. Clausen udarbejdede og afleverede for mere end et år siden. </P>  \r\n\r\n<P>Dette forslag blev støttet af den samlede museumsverden, hvorimod den  \r\n\r\n offentlige debat af ministerens ønske om en udlægning til amterne med stor  \r\n\r\n tydelighed har afdækket, at denne ide hverken ønskes realiseret af kommuner  \r\n\r\n eller museer, og at også amterne er skeptiske. </P>  \r\n\r\n<P>Dansk kulturhistorisk Museumsforening skal derfor foreslå, at ventetiden i  \r\n\r\n forbindelse med forlængelsen af den nuværende lov bl.a. bruges til en  \r\n\r\n behandling af det forslag, som Statens Museumsnævn afleverede til ministeren  \r\n\r\n den 1. april 1987. </P>  \r\n\r\n<P>Vi skal endvidere anbefale kulturudvalget, at man ved behandlingen af  \r\n\r\n lovforslag nr. L 17 tilgodeser de museer og fællesinstitutioner, som i særlig  \r\n\r\n grad rammes af forlængelsen. Her tænkes først og fremmest på de museer, som  \r\n\r\n nu gennem en årrække har &#187;stået i kø&#171; for at blive statsanerkendt,  \r\n\r\n og på den selvejende institution Museumshøjskolen, hvis driftsgrundlag er  \r\n\r\n usikkert, når en egentlig lovrevision ikke gennemføres i indeværende samling.  \r\n\r\n</P>  \r\n\r\n<P>På styrelsens vegne </P>  \r\n\r\n<P>Med venlig hilsen </P>  \r\n\r\n<P>Hans Jeppesen </P>  \r\n\r\n<P>Foreningen af danske KunstmuseerBilag 2 </P>  \r\n\r\n<P>Den 11. juni 1988 </P>  \r\n\r\n<P>Folketingets Kulturudvalg </P>  \r\n\r\n<P>Christiansborg </P>  \r\n\r\n<P>1218 København K I anledning af kulturministerens fremsættelse af  \r\n\r\n lovforslag nr. L 17, hvori museumslovsrevisionen foreslås udsat fra 1987-88  \r\n\r\n til 1988-89, skal Foreningen af danske Kunstmuseer fremføre følgende: </P>  \r\n\r\n<P>Den 1. april 1987 fremsendte Statens Museumsnævn efter aftale med  \r\n\r\n Kulturministeriet et forslag til revision af museumsloven, som var blevet  \r\n\r\n udarbejdet i samarbejde med hele den danske museumsverden. </P>  \r\n\r\n<P>Siden 1. april 1987 har museerne ventet på en realitetsbehandling af det  \r\n\r\n fremsatte forslag. I december måned blev det kendt, at man fra  \r\n\r\n Kulturministeriets side arbejdede med planer om at udlægge statsstøtten til  \r\n\r\n amterne. Fra museumsside og også fra politisk hold er der blevet gjort  \r\n\r\n opmærksom på, at en sådan regionalisering af museumsstrukturen vil betyde en  \r\n\r\n centralisering af museumsvæsenet, ligesom der vil være tale om kraftigt  \r\n\r\n forringede muligheder for at koordinere og samordne det landsdækkende  \r\n\r\n arbejde, som alle museer er med til at udføre. </P>  \r\n\r\n<P>På grund af den forestående museumslovsrevision og de mulige helt  \r\n\r\n anderledes fremtidige vilkår har såvel museer som museernes faglige og  \r\n\r\n koordinerende organer ikke været i stand til at planlægge det kommende  \r\n\r\n arbejde som normalt. Dette har virket stærkt hæmmende for det langsigtede  \r\n\r\n museumsarbejde. </P>  \r\n\r\n<P>Foreningen af danske Kunstmuseer frygter, at en udsættelse på eet år også  \r\n\r\n tilsvarende vil forlænge denne usikkerhed og manglende mulighed for  \r\n\r\n langsigtet planlægning. Fra FDK vil man derfor ikke have noget at indvende,  \r\n\r\n såfremt udsættelsen af museumslovrevisionen bliver af to års varighed,  \r\n\r\n således at revisionen skal ske i folketingsåret 1989-90. </P>  \r\n\r\n<P>Det vil give museer og museumsorganer en tiltrængt mulighed for at  \r\n\r\n planlægge for en periode af godt to år. Det er ligeledes vigtigt, at der  \r\n\r\n bliver mulighed for en grundig drøftelse såvel af museernes lovforslag som af  \r\n\r\n andre ønsker til lovrevision, idet museernes struktur hviler på et meget  \r\n\r\n spinkelt økonomisk fundament, hvilket betyder, at selv beskedne ændringer får  \r\n\r\n meget store følger både for museernes økonomi og dermed for deres  \r\n\r\n virkemuligheder i det hele taget. </P>  \r\n\r\n<P>Vi er imidlertid opmærksomme på, at en udsættelse såvel af eet som af to  \r\n\r\n års varighed, kan få beklagelige følger for de kulturhistoriske museers  \r\n\r\n arbejde med nyere tids kulturhistore, idet der bør tilføres yderligere midler  \r\n\r\n til dette arbejde. </P>  \r\n\r\n<P>Ligeledes er vi bekendt med, at de naturvidenskabelige museer har et  \r\n\r\n ganske presserende behov for en lov om danekræ. </P>  \r\n\r\n<P>Med venlig hilsen </P>  \r\n\r\n<P>Jesper Knudsen </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/07/1988"
        },
        {
            "displayName": "Accession",
            "displayValue": "198724K00017"
        },
        {
            "displayName": "Entydig dokumentidentifikation",
            "displayValue": "CL004633"
        },
        {
            "displayName": "Dato for førstegangsindlæggelse",
            "displayValue": "01/07/1988"
        },
        {
            "displayName": "Dato for indlæggelse",
            "displayValue": "01/07/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "17"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}