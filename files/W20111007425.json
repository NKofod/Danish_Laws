{
    "id": 153374,
    "title": "Ankestyrelsens principafgørelse 35-11 om folkepension - omregning - tidsbegrænset indkomst",
    "documentTypeId": "240",
    "isSagsforlobPeriodValid": true,
    "shortName": "KEN nr 10074 af 31/03/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 35-11 om folkepension - omregning - tidsbegrænset indkomst</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Omberegning af folkepensionens grundbeløb i forbindelse med en tidsbegrænset arbejdsindtægt foretages alene, hvis en beregning på grundlag af den forventede fremtidige indtægt på årsbasis fører til en ændring af pensionens størrelse.</p>\r\n   <p class=\"TekstGenerel\">Kommunen skulle lægge den faktiske indkomst til grund og kunne ikke fastsætte en fiktiv årsindkomst beregnet ved at gange den midlertidige indtægt pr. måned med 12.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 1005 af 19. august 2010 - § 27, stk. 1 og § 39, stk. 2</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse i sagen om pension for at afklare, om en tidsbegrænset indkomststigning giver anledning til omregning af pension.</p>\r\n<p>Resultatet er</p>\r\n<p>• Din folkepension skal ikke omregnes med virkning fra den 1. oktober 2009, idet der alene var tale om en midlertidig arbejdsindtægt i 2 måneder, svarende til i alt 100.000 kr.</p>\r\n<p>Vi ændrer således afgørelsen fra Det Sociale Nævn i Statsforvaltningen.</p>\r\n<p>Du vil høre nærmere fra din kommune</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsen finder, at der ved omregning af din arbejdsindkomst til helårsbasis skal lægges den faktiske indkomst i 2 måneder til grund.</p>\r\n<p>Vi har lagt vægt på, at pensionslovens § 39, stk. 2, nr. 1, om omberegning må forstås således, at pensionen alene omregnes i løbet af året, hvis indtægtsgrundlaget ændres mere end rent midlertidigt og en beregning på grundlag af den forventede fremtidige indtægt fører til en ændring af pensionens størrelse.</p>\r\n<p>Indtægten skal således ikke omregnes ved at gange månedsindtægten med 12.</p>\r\n<p>Pr. 1. januar 2009 nedsættes grundbeløbet, hvis folkepensionisten har en arbejdsindtægt på over 267.800,00 kr. Det betyder, at der kun skal ske omregning, hvis folkepensionisten forventer en arbejdsindtægt, der overstiger grænsen på 267.800,00 kr. i en periode på 12 måneder.</p>\r\n<p>Der var derfor ikke grundlag for at nedsætte grundbeløbet, når din faktiske forventede arbejdsindkomst inden for de nærmeste 12 måneder var 100.000 kr., og fradragsbeløbet for folkepension var på 267.800 kr. (pr. 1. januar 2009).</p>\r\n<p>Vi har lagt vægt på, at din samlever udtrykkeligt gjorde kommunen opmærksom på, at du alene skulle arbejde i oktober og november 2009, og at du i disse måneder samlet ville tjene brutto 100.000 kr.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da det sociale nævn traf afgørelse i sagen.</p>\r\n<p>• Det sociale nævns afgørelse af 18. juni 2010.</p>\r\n<p>• Klagen til Ankestyrelsen af 14. juli 2010.</p>\r\n<p>• Det sociale nævns genvurdering.</p>\r\n<p>• Dit brev af 9. august 2010 til Ankestyrelsen.</p>\r\n<p>Du overgik til folkepension den 1. september 2009.</p>\r\n<p>Din samlever meddelte i mail af 21. oktober 2009 til kommunen, at du havde påtaget dig et arbejde i oktober og november 2009, og at du i disse 2 måneder ville tjene samlet 100.000 kr. Din samlever gjorde samtidig kommunen opmærksom på, at der ikke var tale om yderligere arbejde.</p>\r\n<p>Kommunen traf i november 2009 afgørelse om, at du ikke var berettiget til at få udbetalt folkepensionens grundbeløb i oktober og november 2009. Kommunen har ved deres vurdering lagt til grund, at du har en månedsindtægt på 50.000 kr. , hvilket omberegnet til 12 måneder svarer til 600.000 kr.</p>\r\n<p>Du klagede over kommunens afgørelse.</p>\r\n<p>Nævnet har i afgørelse af 18. juni 2010 tiltrådt kommunens afgørelse.</p>\r\n<p>Det er nævnets vurdering, at kommunen har været berettiget til at omregne pensionen på baggrund af den aktuelle indtægt på årsbasis, jf. pensionslovens § 39, stk. 2 og 3.</p>\r\n<p>Nævnet har lagt vægt på, at folkepensionens grundbeløb beregnes på baggrund af indtægt fra pensionistens arbejde, og at du med virkning fra 1. oktober 2009 har haft en indtægtsstigning, hvorfor din pension skal omregnes med virkning fra dette tidspunkt.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 26. marts 2019, da der er kommet nye regler på området."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111007425"
        },
        {
            "displayName": "Entydig dokumentidentifikation",
            "displayValue": "BS006176"
        },
        {
            "displayName": "Dato for indlæggelse",
            "displayValue": "27/03/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10074"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "31/03/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6200162-10"
        },
        {
            "displayName": "Stikord",
            "displayValue": "35-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}