{
    "id": 39190,
    "title": "Organisationsansvar 3.2.(* 1) (* 2) Dansk Arbejdsgiverforening for Byggeriets Arbejdsgivere (advokat Helge Werner) mod Landsorganisationen i Danmark for Malerforbundet i Danmark på egne vegne samt Malernes Fagforening i Storkøbenhavn (konsulent    Ino Dimsits) Dommere: Arnold Hansen, Carsten Holm, Henrik Lind, Preben A. Petersen, Riis (retsformand), Willy Strube og Nicolai Westergaard. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3853 af 10/12/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Forskellige indlæg i fagforenings medlemsblad ikke  \r\n\r\n overenskomststridige. </I> </P>  \r\n\r\n<P> <I>Nogle indlæg i medlemsbladet &#187;Malernyt&#171; udgivet af Malernes  \r\n\r\n Fagforening i Storkøbenhavn fandtes af arbejdsgiversiden at indeholde  \r\n\r\n opfordring til overenskomststridig blokade mod den klagende organisations  \r\n\r\n medlemsvirksomheder. Klagerne fandt også, at fagforbundet ved ikke at have  \r\n\r\n taget afstand fra et læserbrev i samme blad havde gjort sig skyldig i  \r\n\r\n overenskomstbrud. Indklagede blev frifundet, idet Arbejdsretten lagde vægt  \r\n\r\n på, at Malerforbundet nu i modsætning til tidligere havde to forskellige  \r\n\r\n overenskomster og prislister, og at malere, der arbejdede for en virksomhed,  \r\n\r\n der var medlem af den klagende organisation, havde et større behov for at  \r\n\r\n akkordere, end malere, der arbejdede for en virksomhed, der var medlem af den  \r\n\r\n anden malermesterorganisation. </I> </P>  \r\n\r\n<P> <I>På denne baggrund fandtes indlægget i bladet ikke at indebære brud på  \r\n\r\n Hovedaftalens § 1 eller § 2. Læserbrevet var skrevet af et medlem, der ikke  \r\n\r\n havde nogen tillidspost, og vedrørte ikke de to overenskomster. Herefter blev  \r\n\r\n indklagede i det hele frifundet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Organisationsansvar 3.2.(* 1) (* 2) Dansk  \r\n\r\n Arbejdsgiverforening for Byggeriets Arbejdsgivere (advokat Helge Werner) mod  \r\n\r\n Landsorganisationen i Danmark for Malerforbundet i Danmark på egne vegne samt  \r\n\r\n Malernes Fagforening i Storkøbenhavn (konsulent Ino Dimsits) Dommere: Arnold  \r\n\r\n Hansen, Carsten Holm, Henrik Lind, Preben A. Petersen, Riis (retsformand),  \r\n\r\n Willy Strube og Nicolai Westergaard. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Dansk Arbejdsgiverforening for Byggeriets  \r\n\r\n Arbejdsgivere indklaget Landsorganisationen i Danmark for Malerforbundet i  \r\n\r\n Danmark på egne vegne samt Malernes Fagforening i Storkøbenhavn for  \r\n\r\n Arbejdsretten og nedlagt følgende påstande: </P>  \r\n\r\n<P>1. Malernes Fagforening i Storkøbenhavn har ved at udsende  \r\n\r\n &#187;Malernyt&#171;, nr. 4, juli 1993 handlet i strid med den mellem  \r\n\r\n klageren og Malerforbundet i Danmark gældende overenskomst og de for  \r\n\r\n overenskomstens tilblivelse og eksistens gældende forudsætninger. </P>  \r\n\r\n<P>2. Malernes Fagforening i Storkøbenhavn har handlet i strid med  \r\n\r\n Hovedaftalens § 1 ved i &#187;Malernyt&#171;, nr. 4, juli 1993 i at opfordre  \r\n\r\n virksomheder, der er medlem af den klagende organisation til at udmelde sig  \r\n\r\n af denne. </P>  \r\n\r\n<P>3. Malernes Fagforening i Storkøbenhavn har handlet i strid med  \r\n\r\n Hovedaftalens § 2 ved i &#187;Malernyt&#171;, nr. 4, juli 1993, at opfordre  \r\n\r\n foreningens medlemmer til at etablere en blokade eller en blokadelignende  \r\n\r\n tilstand over for klagerens medlemsvirksomheder. </P>  \r\n\r\n<P>4. Malernes Fagforening i Storkøbenhavn betaler til Dansk  \r\n\r\n Arbejdsgiverforening en efter rettens skøn fastsat bod for de begåede  \r\n\r\n overenskomstbrud. </P>  \r\n\r\n<P>5. Malerforbundet i Danmark har delagtiggjort sig i de begåede  \r\n\r\n overenskomstbrud ved ikke på det af Dansk Arbejdsgiverforening afholdte  \r\n\r\n fællesmøde at ville erkende de overenskomststridige forhold. </P>  \r\n\r\n<P>6. Malerforbundet i Danmark betaler til Dansk Arbejdsgiverforening en  \r\n\r\n efter rettens skøn fastsat bod for delagtigheden i de begåede brud. </P>  \r\n\r\n<P>De indklagede har påstået frifindelse. </P>  \r\n\r\n<P>Sagens omstændigheder er følgende: </P>  \r\n\r\n<P>Malernes Fagforening i Storkøbenhavn, der er medlem af Malerforbundet i  \r\n\r\n Danmark, udgiver et medlemsblad &#187;Malernyt&#171;. Ansvarshavende redaktør  \r\n\r\n efter medieansvarsloven er John Christensen, der er formand for Malernes  \r\n\r\n Fagforening i Storkøbenhavn. En væsentlig del af &#187;Malernyt&#171; nr. 4  \r\n\r\n for juli 1993 indeholder omtalen af en såkaldt &#187;lønkampagne&#171;. På  \r\n\r\n siderne 4-8 og 12-14 er der i hjørnet anført ordet &#187;lønkampagne&#171;  \r\n\r\n med blå indramning. </P>  \r\n\r\n<P>&#187;Malernyt&#171; nr. 4 indeholder på side 2 følgende leder: </P>  \r\n\r\n<P>&#187;Malerløn er A løn </P>  \r\n\r\n<P>Malerfaget er nu kommet i en ulykkelig situation. For første gang i  \r\n\r\n historien er der to forskellige prislister for bygningsmalerne. En justeret A  \r\n\r\n prisliste og en gammel B prisliste. De overenskomstmæssige bestemmelser er  \r\n\r\n også på nogle punkter forskellige. </P>  \r\n\r\n<P>Baggrunden herfor er, at malermestrene har splittet sig op i to  \r\n\r\n forskellige organisationer, der har forhandlet prisliste og overenskomst hver  \r\n\r\n for sig. Vi har tidligere haft to mesterorganisationer i faget, men de  \r\n\r\n tiltrådte begge den samme overenskomst. </P>  \r\n\r\n<P>Uanset problemerne på mestersiden, skal malersvendene ikke gøres til  \r\n\r\n gidsler i arbejdsgivernes spil. Fagforeningen har startet en lønkampagne for  \r\n\r\n at sikre, at malersvendene aflønnes med A løn, ligegyldigt hvilken prisliste  \r\n\r\n der arbejdes efter. Fordi en malersvend's arbejde bliver ikke mindre værd af,  \r\n\r\n at der tilfældigvis arbejdes for en mester, der er på B prisliste. </P>  \r\n\r\n<P>Fagforeningens lønkampagne er vores allesammens værktøj. Dette værktøj  \r\n\r\n skal bruges til at tilvejebringe en rimelig aflønning for det arbejde, som  \r\n\r\n alle kolleger yder. Brug værktøjet. Udnyt akkorden og fagforeningens  \r\n\r\n opmålingsafdeling. En styrkelse af akkorden er nøglen til en positiv  \r\n\r\n lønudvikling i malerfaget.&#171; </P>  \r\n\r\n<P>Bladet indeholder på side 4 følgende artikel: </P>  \r\n\r\n<P>&#187;FART I LØNKAMPEN </P>  \r\n\r\n<P>Der skal fuld fart på lønkampen. Det er konklusionen af den debat som er  \r\n\r\n ført efter afslutningen af overenskomstforhandlingerne for malerne. </P>  \r\n\r\n<P>Debatten blev taget op af John Christensen på mødet i Fagforeningen med  \r\n\r\n alle klubformændene. </P>  \r\n\r\n<P>A og B overenskomst </P>  \r\n\r\n<P>Sagen er den, at der nu er en A og en B prisliste og overenskomst for  \r\n\r\n bygningsmalerne. A overenskomsten er indgået mellem Malerforbundet og Danske  \r\n\r\n Malermestre, og indeholder en ajourført prisliste, som træder i kraft den 1.  \r\n\r\n september 1993. B overenskomsten er påtvunget os p.g.a. Forligsmandsloven's  \r\n\r\n sammenkædningsregler og er indgået mellem Malerforbundet og BYG's  \r\n\r\n Malersektion. B overenskomsten indeholder den gamle prisliste, med visse  \r\n\r\n tillæg. </P>  \r\n\r\n<P>B mestre får ikke malere til B løn </P>  \r\n\r\n<P>Firmaer og malermestre som er medlemmer af BYG og dermed står for B  \r\n\r\n overenskomsten skal ikke tro, at de får malersvende billigere end mestre, der  \r\n\r\n er organiseret i Danske Malermestre. Malersvendene skal ikke gøres til  \r\n\r\n gidsler i den interne kamp, som foregår mellem malermestrene i de to  \r\n\r\n mesterorganisationer, og som har ført til den situation, at der nu er to vidt  \r\n\r\n forskellige svendeprislister for bygningsmalerarbejde. </P>  \r\n\r\n<P>Lønkampagne i klubber og på arbejdspladserne </P>  \r\n\r\n<P>Vores overenskomstmæssige ret og pligt til akkord, skal udnyttes fuldt ud.  \r\n\r\n Det er påvist </P>  \r\n\r\n<P>- at malernes lønstigningstakt er faldende i de senere </P>  \r\n\r\n<P>år </P>  \r\n\r\n<P>- at malernes realløn er faldende, idet priserne har </P>  \r\n\r\n<P>steget mere end lønnen </P>  \r\n\r\n<P>- at den bedre konkurrenceevne generelt er med til at </P>  \r\n\r\n<P>&#187;give plads&#171; til et løft af lønningerne og </P>  \r\n\r\n<P>- at den ajourførte prisliste giver muligheden for at </P>  \r\n\r\n<P>sikre akkordens fortsatte beståen i malerfaget. </P>  \r\n\r\n<P>Derfor skal akkorden udnyttes fuldt ud med hvad deraf følger af nødvendige  \r\n\r\n akkorderinger. Jo mere akkord, jo bedre lønninger. Det viser statistikken  \r\n\r\n simpelthen. Derfor skal der gøres brug af Fagforeningen's opmålingsafdeling  \r\n\r\n og klubbestyrelserne i de enkelte firmaer må sikre, at der er kontakt til  \r\n\r\n alle nye arbejdspladser, for på den måde at styrke akkorden. Fagforeningens  \r\n\r\n daglige ledelse arbejder for, at overenskomstens bestemmelser om akkord  \r\n\r\n overholdes, der hvor der ikke er etableret klubber for malersvendene endnu.'  \r\n\r\n</P>  \r\n\r\n<P>Bladet indeholder på side 5 følgende læserbrev: </P>  \r\n\r\n<P>&#187;Vi har modtaget: </P>  \r\n\r\n<P>Min oplevelse med BYG </P>  \r\n\r\n<P>Jeg vil hermed fortælle jer om mine erfaringer med BYG's Malersektion.  \r\n\r\n</P>  \r\n\r\n<P>Efter et marathon timandsmøde på over fire timer. </P>  \r\n\r\n<P>Hvis I sender jeres ugeseddel skal I gøre det anbefalet. Hvis mesteren  \r\n\r\n selv henter dem, skal I sørge for, at han skriver under på modtagelsen,  \r\n\r\n ellers påstår BYG fanden gale mig, at de er falske, og det er fremlagt  \r\n\r\n skriftligt af dem selv. </P>  \r\n\r\n<P>Hvis nu den kære mester kommer på sine grædende knæ, og spørger om I vil  \r\n\r\n arbejde over et par timer i aften, eller om I vil arbejde i weekenden, skal  \r\n\r\n det stå på en akkordseddel med hans underskrift. Hvis det ikke er tilfældet,  \r\n\r\n påstår BYG fanden gale mig, at I aldrig har været på arbejdspladsen, og så er  \r\n\r\n det lige meget, om der foreligger en skrivelse fra bygherren om at arbejdet  \r\n\r\n skal være færdig mandag morgen - og er det. </P>  \r\n\r\n<P>Så I kan nok forstå gode kollegaer, at jeg vil advare jer mod BYG, og jeg  \r\n\r\n håber, at I vil sørge for, at jeres mester ikke er medlem af BYG. </P>  \r\n\r\n<P>Hvis I forstår, hvad jeg mener </P>  \r\n\r\n<P>Med advarende og kollegial hilsen </P>  \r\n\r\n<P>Preben Baltzersen </P>  \r\n\r\n<P>Malersvend af guds nåde og Danmark's bevarelse&#171; </P>  \r\n\r\n<P>Bladet indeholder på side 6 navne og adresser på 27 B-mestre. Listen er i  \r\n\r\n følgende artikel: </P>  \r\n\r\n<P>&#187;Her er B mestrene </P>  \r\n\r\n<P>Det er meget vigtigt, at alle medlemmer af Fagforeningen gør sig klart, om  \r\n\r\n den mester man arbejder for er på A eller B overenskomst. Er du i tvivl, så  \r\n\r\n henvend dig i Fagforeningen. Alle kollegaer der arbejder i firmaer med B  \r\n\r\n overenskomst, vil i løbet af september måned blive indkaldt til orientering  \r\n\r\n om situationen. Dette orienteringsmøde foregår i Fagforeningen, og der  \r\n\r\n opfordres til så stor tilslutning som muligt. </P>  \r\n\r\n<P>Følgende firmaer og malermestre er på B overenskomst: </P>  \r\n\r\n<P>Denne liste vil løbende blive ajourført, hvis der skulle ske fra- eller  \r\n\r\n tilmeldinger.&#171; </P>  \r\n\r\n<P>Bladet indeholder på side 6 følgende mødeindkaldelse: </P>  \r\n\r\n<P>&#187;Alle malersvende der arbejder for </P>  \r\n\r\n<P>B-mestre indkaldes til </P>  \r\n\r\n<P>informationsmøde mandag den 6. sept. 1993, </P>  \r\n\r\n<P>kl. 16.30 i Malernes Fagforening Storkøbenhavn, </P>  \r\n\r\n<P>Lygten 10,2400 Kbh. NV. - (spisning fra kl. 16.00). </P>  \r\n\r\n<P>Dagsorden: 1. Gennemgang af overenskomsten. </P>  \r\n\r\n<P>2. Lønkampagnen - Gør malerløn til A-løn.&#171; </P>  \r\n\r\n<P>Bladet indeholder på side 12-14 en artikel om prisliste- og  \r\n\r\n overenskomstændringer 1993. Artiklen indledes således: </P>  \r\n\r\n<P>&#187;Faget står efter overenskomst-afslutningen i foråret med to  \r\n\r\n forskellige prislister og overenskomster for bygningsmalere. </P>  \r\n\r\n<P>- En uheldig og absurd situation. </P>  \r\n\r\n<P>Det betyder jo, at det for den enkelte malersvend er blevet uhyre vigtigt  \r\n\r\n at være orienteret om, hvilken organisation firmaet er medlem af, og dermed  \r\n\r\n hvilken overenskomst og prisliste, der skal arbejdes efter. </P>  \r\n\r\n<P>Vi giver her en kort oversigt over de vigtigste ændringer i de nye  \r\n\r\n prislister og overenskomster. </P>  \r\n\r\n<P>Men ønsker du en mere detaljeret gennemgang opfordrer vi dig til at komme  \r\n\r\n til de informationsmøder der afholdes i eftersommeren (omtalt andetsteds i  \r\n\r\n bladet). </P>  \r\n\r\n<P>Vi har valgt at kalde overenskomsten med Danske Malermestre (der tæller  \r\n\r\n langt over 90% af vore medlemmer) for A overenskomsten og BYG's Malersektion  \r\n\r\n for B.&#171; </P>  \r\n\r\n<P>Efter anmodning fra Dansk Arbejdsgiverforening blev sagen den 19. juli  \r\n\r\n 1993 behandlet på et fællesmøde, hvoraf der foreligger følgende referat: </P>  \r\n\r\n<P>&#187;Ved et fællesmøde d.d. i Dansk Arbejdsgiverforening behandledes en  \r\n\r\n af Byggeriets Arbejdsgivere rejst klage over indholdet i medlemsbladet  \r\n\r\n &#187;Malernyt&#171; fra juli 1993 udgivet af Malernes Fagforening  \r\n\r\n Storkøbenhavn vedrørende overenskomsten mellem Byggeriets Arbejdsgivere og  \r\n\r\n Malerforbundet i Danmark. </P>  \r\n\r\n<P>Sagen forhandledes. </P>  \r\n\r\n<P>Fra arbejdsgiverside blev det gjort gældende, at indholdet i ovennævnte  \r\n\r\n publikation strider mod Hovedaftalen og den gældende overenskomst indgået  \r\n\r\n mellem Byggeriets Arbejdsgivere og Malerforbundet i Danmark. </P>  \r\n\r\n<P>Fra arbejdstagerside blev det gjort gældende, at der i ovennævnte  \r\n\r\n publikation alene var sket en information af medlemmerne vedrørende  \r\n\r\n overenskomsterne på malerområdet. </P>  \r\n\r\n<P>Fra arbejdsgiverside forbeholdt man sig at indbringe sagen for  \r\n\r\n Arbejdsretten, med påstand om bl.a. organisationsansvar. </P>  \r\n\r\n<P>Fra arbejdstagerside bestred man, at der var grundlag for  \r\n\r\n organisationsansvar.' </P>  \r\n\r\n<P>Malermester Henrik Steen Nielsen, Hvidovre, har den 18. august 1993  \r\n\r\n tilskrevet Byggeriets Arbejdsgivere således: </P>  \r\n\r\n<P>&#187;Vedr. den i arbejdsretten verserende sag:Byg ctr.Malerforbundet.  \r\n\r\n</P>  \r\n\r\n<P>&#187;B-mestre&#171;. </P>  \r\n\r\n<P>Vi har oplevet at det at være &#187;B-maler&#171; er en i Malerforbundets  \r\n\r\n øjne en udelukkelse af det gode selskab. D.v.s. at afd. Lygten ikke har  \r\n\r\n kunnet være os positivt behjælpelig med at anvise os kvalificeret  \r\n\r\n arbejdskraft. </P>  \r\n\r\n<P>Den nødvendige arbejdskraft har vi således måtte fremskaffe ved  \r\n\r\n annoncering og det har til dato kostet os min. 10.000.00 kr. En, set i  \r\n\r\n relation til de mange arbejdsløse malere, unødvendig omkostning. </P>  \r\n\r\n<P>Man kan næppe bebrejde Malerforbundet at de arbejder for en så god  \r\n\r\n overenskomst som mulig, men man kan bebrejde Malerforbundet at lade sig  \r\n\r\n misbruge som et redskab i Danske Malermestres chikane af alt hvad der står  \r\n\r\n BYG på og det uanset omkostningerne. </P>  \r\n\r\n<P>Som et udtryk for denne chikane er jo at vi som &#187;B-malere&#171; er  \r\n\r\n udelukket fra indflydelse i Fagligt Fællesudvalg, fagets uddannelse. </P>  \r\n\r\n<P>Man kan også bebrejde Dansk Arbejdsgiverforening med hr. dir. Poul-Erik  \r\n\r\n Pedersen i spidsen for ikke i tide at have forudset denne udvikling. </P>  \r\n\r\n<P>Der er meget i denne kedelige sag der peger mod de personer der ønsker at  \r\n\r\n være i magtens centrum, derfor må vi nok også se i øjnene at arbejdsretten  \r\n\r\n nok ikke gør noget ved noget. </P>  \r\n\r\n<P>I øvrigt er det for tidligt at bedømme reaktionene på overenskomsten, vi  \r\n\r\n skal nok godt forbi d. 1. september.' </P>  \r\n\r\n<P>Malermester Peter Hansen, Næstved, har i udateret brev tilskrevet  \r\n\r\n Byggeriets Arbejdsgivere således: </P>  \r\n\r\n<P>&#187;Vedr. Malerforbundet &#187;B-mestre&#171; </P>  \r\n\r\n<P>Jeg skal kort skitsere de ting som jeg har oplevet. </P>  \r\n\r\n<P>Svendene kunne ikke forstå hvorfor der skal være 2 overenskomster. </P>  \r\n\r\n<P>De har fået at vide at DM's overenskomst er langt bedre. </P>  \r\n\r\n<P>Fagforeningens opmåler har fortalt svendene at bla. på facadeafsnittet er  \r\n\r\n der en forskel på 5%. </P>  \r\n\r\n<P>Opmåleren har sagt direkte til svendene at de skulle bede mig om at skrive  \r\n\r\n på arbejdsbeskrivelsen at arbejdet udføres efter DM's overenskomst og  \r\n\r\n prisliste. </P>  \r\n\r\n<P>Jeg føler helt klart at det fremover bliver et krav fra svendene at jeg  \r\n\r\n skriver at DM's overenskomst og prisliste er gældende for arbejdet. </P>  \r\n\r\n<P>Der er ingen tvivl at malerforbundet fremover vil gøre BYG mestrene til  \r\n\r\n andenrangs mestre og at jeg vil få svært ved at skaffe den nødvendige  \r\n\r\n arbejdskraft.' </P>  \r\n\r\n<P>Der er under domsforhandlingen afgivet forklaring af direktør Eigil  \r\n\r\n Vestergaard og fagforeningsformand John Christensen. </P>  \r\n\r\n<P>Direktør Eigil Vestergaard har forklaret, at han siden 1991 har været  \r\n\r\n direktør i Byggeriets Arbejdsgivere. Han reagerede på &#187;Malernyt&#171;  \r\n\r\n for juli måned 1993, idet det var helt anderledes end det, han var vant til.  \r\n\r\n Han har både før og efter fællesmødet spurgt til medlemmernes reaktion. Han  \r\n\r\n har fået både telefoniske og skriftlige henvendelser. De skriftlige  \r\n\r\n henvendelser er fremlagt. De malermestre, der har skrevet de fremlagte  \r\n\r\n skrivelser, har ikke ønsket at afgive forklaring i Arbejdsretten, da de er  \r\n\r\n bange for chikane. Han tør ikke sige, at der står noget forkert i artiklen  \r\n\r\n side 12-14. </P>  \r\n\r\n<P>Fagforeningsformand John Christensen har forklaret, at han siden marts  \r\n\r\n 1993 har været formand for Malernes Fagforening i Storkøbenhavn. Baggrunden  \r\n\r\n for &#187;Malernyt&#171; for juli måned 1993 var, at Danske Malermestre havde  \r\n\r\n meldt sig ud af Byggeriets Arbejdsgivere, og at der herefter var kommet to  \r\n\r\n forskellige overenskomster og prislister med de to  \r\n\r\n arbejdsgiverorganisationer. Man fandt det derfor rigtigt at orientere  \r\n\r\n medlemmerne grundigt herom. Overenskomsten med Danske Malermestre begrænsede  \r\n\r\n behovet for akkordering mere end overenskomsten med Byggeriets Arbejdsgivere.  \r\n\r\n Man har aldrig opfordret svendene til ikke at arbejde for de mestre, der var  \r\n\r\n medlemmer af Byggeriets Arbejdsgivere. Malermester Henrik Steen Nielsen søger  \r\n\r\n altid svende både ved annoncering og i fagforeningen. Man anviste ham en  \r\n\r\n malersvend den samme dag, han den 18. august 1993 skrev skrivelsen til  \r\n\r\n Byggeriets Arbejdsgivere. Man har aldrig blokeret nogen mester, der er  \r\n\r\n organiseret hos Byggeriets Arbejdsgivere. Man har aldrig opfordret nogen  \r\n\r\n mester til at melde sig ud af Byggeriets Arbejdsgivere. Læserbrevet var  \r\n\r\n skrevet af et medlem, der havde tabt en faglig sag og følte sig dårligt  \r\n\r\n behandlet. </P>  \r\n\r\n<P>Klagerne har til støtte for påstand 1 anført, at Malernes Fagforening i  \r\n\r\n Storkøbenhavn som medlem af Malerforbundet i Danmark er undergivet den til  \r\n\r\n enhver tid gældende overenskomst og prisliste indgået mellem forbundet og  \r\n\r\n Byggeriets Arbejdsgivere, at Malernes Fagforening i Storkøbenhavn er  \r\n\r\n forpligtet til at efterleve overenskomsten og prislisten, indtil de er opsagt  \r\n\r\n og bortfaldet, og at Malernes Fagforening i Storkøbenhavn ved at udsende  \r\n\r\n &#187;Malernyt&#171; nr. 4 for juli 1993 med den deri værende leder har brudt  \r\n\r\n den overenskomstmæssige fredspligt og i øvrigt har handlet i strid med  \r\n\r\n forudsætningerne for overenskomstens tilblivelse og eksistens. </P>  \r\n\r\n<P>Klagerne har til støtte for påstand 3 anført at Malernes Fagforening i  \r\n\r\n Storkøbenhavn ved at udsende &#187;Malernyt&#171; nr. 4 for juli 1993 med den  \r\n\r\n deri værende leder, artiklen på side 4, oversigten på side 6 og læserbrevet  \r\n\r\n på side 5 reelt har opfordret fagforeningens medlemmer til at etablere en  \r\n\r\n blokade eller en blokadelignende tilstand over for den klagende organisations  \r\n\r\n medlemsvirksomheder, og at en sådan opfordring strider mod Hovedaftalens § 2  \r\n\r\n og den heraf følgende fredspligt i overenskomstperioden. Klagerne har i  \r\n\r\n relation til læserbrevet anført, at der i bladet ikke er anført noget om, at  \r\n\r\n redaktøren er uenig med afsenderen af læserbrevet. </P>  \r\n\r\n<P>Klagerne har til støtte for påstand 2 anført, at Malernes Fagforening i  \r\n\r\n Storkøbenhavn ved at udsende &#187;Malernyt&#171; nr. 4 for juli 1993 har  \r\n\r\n handlet organisationsfjendtligt, idet bladet såvel i lederen, artiklen side  \r\n\r\n 4, oversigten side 6 og læserbrevet side 5 opfordrer virksomheder organiseret  \r\n\r\n under Byggeriets Arbejdsgivere til at udmelde sig af denne organisation, at  \r\n\r\n bladets indhold er rettet mod malervirksomheder begrundet i disses  \r\n\r\n organisationsforhold, og at sådanne organisationsfjendtlige forhold strider  \r\n\r\n mod Hovedaftalens § 1. </P>  \r\n\r\n<P>Klagerne har til støtte for påstand 5 anført, at Malerforbundet i Danmark  \r\n\r\n ved sin manglende afstandtagen fra indholdet af &#187;Malernyt&#171; nr. 4  \r\n\r\n for juli 1993 under fællesmødet har gjort sig delagtig i de begåede brud på  \r\n\r\n såvel overenskomsten som Hovedaftalen. </P>  \r\n\r\n<P>Klagerne har endelig anført, at de begåede overenskomstbrud er så  \r\n\r\n alvorlige, at der bør pålægges fagforening og forbund hver en bod på ikke  \r\n\r\n under henholdsvis 100.000 kroner og 200.000 kroner. </P>  \r\n\r\n<P>De indklagede har anført, at Malernes Fagforening i Storkøbenhavn i  \r\n\r\n &#187;Malernyt&#171; nr. 4 for juli 1993 alene har forsøgt at vejlede deres  \r\n\r\n medlemmer om, hvorledes de bør forholde sig, når der er to forskellige  \r\n\r\n overenskomster med de to arbejdsgiverorganisationer. Man har navnlig vejledt  \r\n\r\n om akkorderingsmuligheden. Det har man ret til. Man har derimod hverken  \r\n\r\n opfordret medlemmerne til ikke at overholde overenskomsten med Byggeriets  \r\n\r\n Arbejdsgivere, arbejdsgivere til at melde sig ud af Byggeriets Arbejdsgivere  \r\n\r\n eller iværksat blokade overfor virksomheder, der er medlem af Byggeriets  \r\n\r\n Arbejdsgivere. Læserbrevet, der er optaget på side 5, er skrevet af et  \r\n\r\n medlem, der ikke har nogen tillidspost, og som har følt sig dårligt behandlet  \r\n\r\n ved et timandsmøde. Det kan derfor heller ikke udgøre tilstrækkeligt grundlag  \r\n\r\n for at statuere overenskomstbrud. </P>  \r\n\r\n<P>Arbejdsretten skal udtale: </P>  \r\n\r\n<P>Ved bedømmelsen af &#187;Malernyt&#171; nr. 4 for juli 1993 må der lægges  \r\n\r\n vægt på, at Malerforbundet i Danmark nu - i modsætning til tidligere - havde  \r\n\r\n to forskellige overenskomster og prislister, en med Danske Malermestre og en  \r\n\r\n med Byggeriets Arbejdsgivere, og at malere, der arbejdede for en virksomhed,  \r\n\r\n der var medlem af Byggeriets Arbejdsgivere, herefter havde et større behov  \r\n\r\n for at akkordere end malere, der arbejdede for en virksomhed, der var medlem  \r\n\r\n af Danske Malermestre. På baggrund heraf har klagerne ikke godtgjort, at  \r\n\r\n Malernes Fagforening i Storkøbenhavn ved at udsende &#187;Malernyt&#171; nr.  \r\n\r\n 4 for juli 1993 har handlet i strid med overenskomsten mellem Byggeriets  \r\n\r\n Arbejdsgivere og Malerforbundet i Danmark eller Hovedaftalens § 1 eller § 2.  \r\n\r\n Læserbrevet i bladet side 5 kan ikke føre til et andet resultat, da det er  \r\n\r\n skrevet af et medlem, der ikke har nogen tillidspost, og ikke vedrører de to  \r\n\r\n overenskomster. De indklagede må derfor i det hele frifindes. </P>  \r\n\r\n<P>T h i k e n d e s f o r r e t : </P>  \r\n\r\n<P>De indklagede, Landsorganisationen i Danmark for Malerforbundet i Danmark  \r\n\r\n på egne vegne samt Malernes Fagforening i Storkøbenhavn, frifindes. </P>  \r\n\r\n<P>I sagsomkostninger til Arbejdsretten skal klageren, Dansk  \r\n\r\n Arbejdsgiverforening for Byggeriets Arbejdsgivere, betale 2.000 kroner. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.319f, Hasselbalch Kollektivretten s.  \r\n\r\n 134-35, K.90.257 (A 1991, s.62), K.86.149 (A 1987, s.93). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1993, side 147"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19930385313"
        },
        {
            "displayName": "Entydig dokumentidentifikation",
            "displayValue": "CA007125"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3853"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "10/12/1993"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "93.359"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}