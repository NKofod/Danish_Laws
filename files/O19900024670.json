{
    "id": 28560,
    "title": "Klageveje i pensionssager.",
    "documentTypeId": "300",
    "isSagsforlobPeriodValid": true,
    "shortName": "FOU nr 1990.246",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n Den Sociale Ankestyrelse havde i en principiel afgørelse udtalt,  \r\n\r\n at amtsankenævnet er rette instans for klager vedrørende fastsættelse af  \r\n\r\n ansøgningsdato i sager om social pension. Ansøgningsdatoen er ofte af  \r\n\r\n afgørende betydning for, fra hvilket tidspunkt en eventuel pension tilkendes.  \r\n\r\n Fastsættelse af ansøgningdato var efter ankestyrelsens opfattelse en i  \r\n\r\n forhold  \r\n\r\n til pensionsafgørelsen særskilt afgørelse, truffet af kommunalbestyrelsen.  \r\n\r\n Efter de almindelige klageregler var klageinstansen efter denne opfattelse  \r\n\r\n amtsankenævnet, mens den egentlige pensionsafgørelse, som træffes af  \r\n\r\n revaliderings- og pensionsnævnet, kunne påklages (direkte) til ankestyrelsen.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden kunne ikke erklære sig enig i denne opfattelse.  \r\n\r\n Efter pensionslovens kompetenceregler skal revaliderings- og pensionsnævnet  \r\n\r\n bl.a. fastsætte tilkendelsestidspunkt. En konstatering eller bevismæssig  \r\n\r\n bedømmelse af ansøgningstidspunktet i forbindelse med nævnets fastsættelse af  \r\n\r\n tilkendelsestidspunktet kunne ikke efter ombudsmandens opfattelse anses for  \r\n\r\n en  \r\n\r\n selvstændig afgørelse. Ansøgningstidspunktet må fastsættes af nævnet som en  \r\n\r\n integreret del af pensionsafgørelsen. Ombudsmanden henviste bl.a. til, at  \r\n\r\n kommunalbestyrelsen efter loven alene har en indstillingsret over for nævnet.  \r\n\r\n</P>  \r\n\r\n<P class=\"Resume\">  \r\n\r\n Klager vedrørende fastsættelse af ansøgningsdato i forbindelse  \r\n\r\n med rejsning af en sag om social pension burde herefter behandles af  \r\n\r\n ankestyrelsen.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden henstillede, at ankestyrelsen ændrede sin praksis i  \r\n\r\n overensstemmelse med det anførte. (J. nr. 1989-545-43).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Klageveje i pensionssager.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A klagede for B over en  \r\n\r\n afgørelse fra Den Sociale Ankestyrelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sagens faktiske forløb var i  \r\n\r\n korte træk som følger:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved revaliderings- og  \r\n\r\n pensionsnævnets afgørelse af 9. marts 1988 blev B's hustru C tilkendt  \r\n\r\n plejetillæg fra den 1. februar 1988. Kort efter døde hun. Efterfølgende  \r\n\r\n gjorde  \r\n\r\n B - og senere A som advokat for B - gældende, at myndighederne (navnlig  \r\n\r\n social- og sundhedsforvaltningen i X Kommune) ikke havde efterlevet deres  \r\n\r\n vejledningsforpligtelser. A anførte bl.a., at socialforvaltningen  \r\n\r\n &quot;burde have rejst en ansøgning om plejetillæg på et betydelig tidligere  \r\n\r\n tidspunkt, alternativt orienteret om muligheden herfor&quot;. A anførte  \r\n\r\n herved, at C løbende var i kontakt med socialforvaltningen, som i 1987  \r\n\r\n bevilgede hende forskellige hjælpemidler. Endvidere anførte A, at  \r\n\r\n hjemmeplejen  \r\n\r\n &quot;fuldt ud må have været klar over afdødes alvorlige sygdom og  \r\n\r\n plejebehov&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Revaliderings- og  \r\n\r\n pensionsnævnet afviste at være kompetent til at undersøge eller tage stilling  \r\n\r\n til, om en utilstrækkelig vejledning kan bevirke et tidligere  \r\n\r\n tilkendelsestidspunkt.  \r\n\r\n Nævnet anførte følgende som begrundelse for sin afgørelse:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;... Revaliderings- og  \r\n\r\n pensionsnævnet kan kun tilkende det ansøgte fra det tidspunkt, der er anført  \r\n\r\n som sagens rejsning, i Deres afdøde hustrus tilfælde den 11. januar 1988.  \r\n\r\n Revaliderings- og pensionsnævnet har ikke bemyndigelse til at ændre denne  \r\n\r\n dato.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Såfremt denne ansøgning skal  \r\n\r\n ændres under henvisning til, at kommunen har været vidende om og burde have  \r\n\r\n rejst ansøgning, eller har modtaget oplysninger, der burde foranledige, at  \r\n\r\n ansøgning blev rejst på et tidligere tidspunkt, skal det sociale udvalg tage  \r\n\r\n stilling til, om der er sket en fejl i sagsbehandlingen, der kan foranledige,  \r\n\r\n at ansøgningstidspunktet tilbagedateres...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Nævnet videresendte B's klage  \r\n\r\n til socialforvaltningen i X Kommune, som fastholdt ansøgningsdatoen, bl.a.  \r\n\r\n under henvisning til, at forvaltningen først modtog henvendelse om  \r\n\r\n hjemmehjælp  \r\n\r\n i januar måned 1988.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På baggrund af yderligere en  \r\n\r\n henvendelse fra B videresendte nævnet hans klage til det sociale  \r\n\r\n amtsankenævn,  \r\n\r\n som afviste at være kompetent til at behandle spørgsmålet. Nævnet begrundede  \r\n\r\n sin afgørelse således:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;... Ifølge  \r\n\r\n pensionslovens § 59 træffer revaliderings- og pensionsnævnet afgørelse om,  \r\n\r\n fra  \r\n\r\n hvilket tidspunkt betingelserne for tilkendelse af pension, herunder  \r\n\r\n plejetillæg, er opfyldt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Uanset, om det ved  \r\n\r\n amtsankenævnets mellemkomst måtte kunne fastslås, at ansøgningen om pension  \r\n\r\n er  \r\n\r\n indgivet til kommunen tidligere end tilkendelsesdatoen, vil amtsankenævnet  \r\n\r\n således ikke have kompetence til at tage stilling til  \r\n\r\n tilkendelsestidspunktet,  \r\n\r\n men må i givet fald tilbagesende sagen til revaliderings- og pensionsnævnet  \r\n\r\n til  \r\n\r\n afgørelse af, om betingelserne var opfyldt fra dette tidligere tidspunkt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som følge heraf er det  \r\n\r\n amtsankenævnets opfattelse, at kommunens angivelse af ansøgningsdato i  \r\n\r\n pensionsskemaet ikke kan opfattes som en afgørelse i henhold til  \r\n\r\n pensionsloven,  \r\n\r\n men alene må betragtes som en faktisk oplysning, der skal indgå i  \r\n\r\n revaliderings- og pensionsnævnets afgørelse i henhold ti pensionslovens § 59,  \r\n\r\n og hvis rigtighed det i givet fald må påhvile revaliderings- og  \r\n\r\n pensionsnævnet  \r\n\r\n at efterprøve i medfør af det almindelige forvaltningsretlige  \r\n\r\n officialprincip.  \r\n\r\n Revaliderings- og pensionsnævnets afgørelse om tilkendelse af pension,  \r\n\r\n herunder tilkendelsesdato, kan inden for 4 uger påklages til den sociale  \r\n\r\n ankestyrelse i henhold til pensionslovens § 50, stk. 2.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Amtsankenævnet afviste  \r\n\r\n således at behandle sagen og tilbagesendte Deres klage til revaliderings- og  \r\n\r\n pensionsnævnet til videre foranstaltning...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sagen blev herefter ved  \r\n\r\n revaliderings- og pensionsnævnets mellemkomst indbragt for Den Sociale  \r\n\r\n Ankestyrelse. Nævnet fremsendte samtidig med oversendelsen til Den Sociale  \r\n\r\n Ankestyrelse  \r\n\r\n en genpart af klagen til tilsynsrådet, &quot;idet det er denne instans, der  \r\n\r\n skal behandle klagen over sagsbehandlingen i primærkommunen&quot;, jf.  \r\n\r\n nævnets  \r\n\r\n brev af 27. oktober 1988 til B.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Tilsynsrådet afviste i et  \r\n\r\n brev af 2. november 1988 at behandle klagen. Som et led i begrundelsen for  \r\n\r\n sin  \r\n\r\n afvisning henviste tilsynsrådet bl.a. til, at &quot;tilsynsrådet er afskåret  \r\n\r\n fra at behandle klager over lovligheden af kommunale afgørelser på områder,  \r\n\r\n hvor der er etableret særlige klageveje med hensyn til de pågældende  \r\n\r\n afgørelser. I Deres sag har man i denne forbindelse bemærket sig, at  \r\n\r\n revaliderings-  \r\n\r\n og pensionsnævnets sekretariat har oversendt Deres klage over kommunens  \r\n\r\n afgørelse med hensyn til tilkendelsestidspunktet for plejetillægget til  \r\n\r\n Deres hustru til den sociale ankestyrelse som rette klagemyndighed.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den Sociale Ankestyrelse  \r\n\r\n meddelte B, at styrelsen ikke fandt grundlag for at foretage videre i sagen  \r\n\r\n vedrørende revaliderings- og pensionsnævnets afgørelse, idet afgørelsen var  \r\n\r\n i overensstemmelse med bestemmelsen i § 33, stk. 1, i lov om social pension.  \r\n\r\n Efter denne bestemmelse kan ydelser efter loven tidligst tilkendes fra den 1.  \r\n\r\n i  \r\n\r\n måneden efter, at der er ansøgt om pension.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I anledning af klagen anførte  \r\n\r\n jeg bl.a. følgende i et brev til Den Sociale Ankestyrelse:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;... Sagen rejser på  \r\n\r\n denne baggrund spørgsmålet om, hvorvidt myndighederne med rette har afvist at  \r\n\r\n undersøge og vurdere konsekvenserne af en eventuel vejledningsfejl. De  \r\n\r\n relevante bestemmelser om vejledningspligt findes i forvaltningslovens § 7,  \r\n\r\n stk. 1, og i bistandslovens § 28.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er almindeligt antaget,  \r\n\r\n at en myndigheds tilsidesættelse af en vejledningsforpligtelse efter  \r\n\r\n omstændighederne vil kunne være af væsentlig betydning for det nærmere  \r\n\r\n indhold  \r\n\r\n af en afgørelse. De sager, der er refereret i FOB 1976.245, FOB 1978.564, FOB  \r\n\r\n 1978.649, FOB 1981.270, og SM 0-44-88 drejede sig således om, at ansøgerne  \r\n\r\n skulle stilles, som om de havde indgivet ansøgning rettidigt, idet der ikke  \r\n\r\n var  \r\n\r\n givet behørig vejledning om ansøgningskravet. Jeg henviser endvidere til en  \r\n\r\n Østre Landsrets dom, der er refereret i Ugeskrift for Retsvæsen 1990, s. 263,  \r\n\r\n jf. FOB 1986.99.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I tilfælde, hvor et  \r\n\r\n vejledningsspørgsmål således er af betydning for det nærmere indhold af en  \r\n\r\n afgørelse, bør klager vedrørende vejledning efter min opfattelse behandles af  \r\n\r\n de myndigheder, der i øvrigt har kompetence til at tage stilling til eller  \r\n\r\n behandle klager over indholdet af afgørelsen, jf. pkt. 21.1 i  \r\n\r\n Socialministeriets Vejledning af 11. januar 1988 om klageregler og tilsyn på  \r\n\r\n det sociale område. Dette har særlig betydning inden for det sociale område,  \r\n\r\n hvor der ofte er forskellige klageveje for henholdsvis klager over en  \r\n\r\n afgørelses indhold og (rene) formalitetsklager.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter § 59, stk. 1, nr. 2, i  \r\n\r\n lov om social pension træffer revaliderings- og pensionsnævnet afgørelser  \r\n\r\n vedrørende tilkendelsestidspunkt for plejetillæg i første instans. Nævnets  \r\n\r\n afgørelse kan ifølge § 50, stk. 2, indbringes for Den Sociale Ankestyrelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På den baggrund anmoder jeg  \r\n\r\n om, at revaliderings- og pensionsnævnet og Den Sociale Ankestyrelse i sine  \r\n\r\n udtalelser nærmere redegør for, hvorfor myndighederne undlod at  \r\n\r\n realitetsbehandle  \r\n\r\n spørgsmålet om, hvorvidt manglende eller utilstrækkelig vejledning kunne  \r\n\r\n bevirke et tidligere tilkendelsestidspunkt...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I sin besvarelse af mit brev  \r\n\r\n anførte ankestyrelsen bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;... Spørgsmålet om  \r\n\r\n hvilken myndighed, der er klageinstans vedrørende fastsættelsen af  \r\n\r\n ansøgningsdato i forbindelse med rejsning af sag om social pension, har først  \r\n\r\n fundet sin endelige afklaring ved ankestyrelsens principielle afgørelse af  \r\n\r\n 31.  \r\n\r\n oktober 1989, jf. vedlagte SM P 1/1990.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Herefter er det  \r\n\r\n amtsankenævnet - og ikke revaliderings- og pensionsnævnet, der vil være rette  \r\n\r\n klageinstans vedrørende spørgsmålet, om hvorvidt en eventuel manglende  \r\n\r\n vejledning kan medføre en ændring af tilkendelsestidspunktet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det følger af klagereglerne i  \r\n\r\n § 50 i lov om social pension, at amtsankenævnets afgørelser er endelige og  \r\n\r\n kun  \r\n\r\n kan indbringes for Den Sociale Ankestyrelse, såfremt sagen er principiel.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det må imidlertid erkendes,  \r\n\r\n at ankestyrelsen indtil den i SM P 1/1990 omtalte afgørelse i en række  \r\n\r\n tilfælde  \r\n\r\n i forbindelse med en klage over revaliderings- og pensionsnævnets afgørelse  \r\n\r\n om pension, har overvejet og i visse tilfælde ændret tilkendelsestidspunktet  \r\n\r\n på  \r\n\r\n grundlag af oplysninger i kommunens journalark.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen har tidligere  \r\n\r\n truffet afgørelse om, at en manglende eller mangelfuld vejledning fra en  \r\n\r\n kommune om hjælpemuligheder, kan sidestilles med en ansøgning herom.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I den heromhandlede sag  \r\n\r\n drejede det sig ikke om, at pensions- eller rådgivningsafdelingen i den  \r\n\r\n pågældende kommunes socialforvaltning eventuelt havde misligholdt sin  \r\n\r\n vejledningspligt, men om hvorvidt hjælpemiddelafdelingen og de tilsynsførende  \r\n\r\n ved hjemmesygeplejen i tilstrækkelig grad - om overhovedet - havde orienteret  \r\n\r\n pensionsafdelingen om ægtefællens tilstand.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen fandt ikke, at  \r\n\r\n et sådant spørgsmål faldt indenfor ankestyrelsens kompetence. Ankestyrelsen  \r\n\r\n har  \r\n\r\n dog ikke været opmærksom på den af ombudsmanden nævnte sag, der er nævnt i  \r\n\r\n FOB  \r\n\r\n 1981 s. 270.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen har under  \r\n\r\n hensyn til SM P 1/1990 ikke fundet grundlag for at indhente en redegørelse  \r\n\r\n fra  \r\n\r\n revaliderings-og pensionsnævnet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n For en ordens skyld bemærkes  \r\n\r\n at plejetillæg kan tilkendes, hvis invaliditeten bevirker, at ansøgeren må  \r\n\r\n have  \r\n\r\n vedvarende pleje eller tilsyn, der nødvendiggør andres stadige nærværelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Om de nærmere betingelser  \r\n\r\n henvises til vedlagte fotokopi af pkt. 89 i Sikringsstyrelsens vejledning af  \r\n\r\n 25. januar 1988.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det vil således være  \r\n\r\n overordentligt vanskeligt at vurdere, om pågældende har opfyldt betingelserne  \r\n\r\n for plejetillæg før ansøgningsdatoen og i givet fald hvor længe....&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter gennemgang af sagen  \r\n\r\n udtalte jeg følgende i et brev til A:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Sagen vedrører dels det  \r\n\r\n generelle spørgsmål om rette instans for klager over tilkendelsestidspunkt i  \r\n\r\n forbindelse med ansøgning om social pension, dels det konkrete spørgsmål om  \r\n\r\n stillingtagen til eventuelle vejledningsfejl i socialforvaltningen i X  \r\n\r\n Kommune.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter § 50, stk. 1, i lov om  \r\n\r\n social pension kan afgørelser, der er truffet af kommunalbestyrelsen,  \r\n\r\n påklages  \r\n\r\n til amtsankenævnet, i Københavns og Frederiksberg Kommuner til Den Sociale  \r\n\r\n Ankestyrelse. Efter § 50, stk. 2, kan afgørelser, truffet af revaliderings-  \r\n\r\n og  \r\n\r\n pensionsnævnene påklages til Den Sociale Ankestyrelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er Den Sociale  \r\n\r\n Ankestyrelses og Socialministeriets opfattelse, at &quot;fastsættelse af  \r\n\r\n ansøgningsdato&quot; er en afgørelse, der træffes af kommunalbestyrelsen  \r\n\r\n efter  \r\n\r\n § 57, stk. 1, i lov om social pension. Klager over tilkendelsestidspunkt skal  \r\n\r\n som en konsekvens heraf efter myndighedernes opfattelse rettes til  \r\n\r\n amtsankenævnet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hertil bemærker jeg følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter § 59, stk. 1, nr. 2,  \r\n\r\n afgør revaliderings- og pensionsnævnet bl.a., fra hvilket tidspunkt  \r\n\r\n betingelserne for tilkendelse af pension er opfyldt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n For nævnets fastsættelse af  \r\n\r\n tilkendelsestidspunkt gælder bestemmelsen i lovens § 33, hvorefter pension  \r\n\r\n udbetales månedsvis forud fra den 1. i måneden efter, at lovens betingelser  \r\n\r\n er  \r\n\r\n opfyldt, dog tidligst fra den 1. i måneden efter, at der er ansøgt om  \r\n\r\n pension.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som anført i min skrivelse af  \r\n\r\n 3. maj 1990 til Den Sociale Ankestyrelse vil manglende eller utilstrækkelig  \r\n\r\n vejledning af en ansøger efter omstændighederne kunne bevirke, at pension må  \r\n\r\n tilkendes med virkning fra et tidspunkt forud for ansøgningen. I tilfælde,  \r\n\r\n hvor lovens betingelser ikke er opfyldt på tidspunktet for ansøgningen, kan  \r\n\r\n pension først tilkendes med virkning fra det senere tidspunkt, hvor  \r\n\r\n betingelserne er opfyldt, jf. § 33.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er således ikke i alle  \r\n\r\n tilfælde, at ansøgningstidspunktet er af afgørende betydning for  \r\n\r\n tilkendelsestidspunktet.  \r\n\r\n Tilkendelsestidspunktet må af nævnet fastsættes efter en bedømmelse af den  \r\n\r\n konkrete sags faktiske oplysninger. I den forbindelse vil  \r\n\r\n ansøgningstidspunktet  \r\n\r\n være relevant, når det er af betydning for tilkendelsestidspunktet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n En konstatering eller  \r\n\r\n bevismæssig bedømmelse af ansøgningstidspunktet i forbindelse med nævnets  \r\n\r\n fastsættelse af tilkendelsestidspunktet kan efter min opfattelse ikke anses  \r\n\r\n for en selvstændig afgørelse. Ansøgningstidspunktet fastsættes af nævnet som  \r\n\r\n en integreret del af pensionsafgørelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der er endvidere ikke tale  \r\n\r\n om, at kommunalbestyrelsen (socialforvaltningen) ved ansøgninger om pension  \r\n\r\n efter lovens §§ 14, 16 og 18 forud for nævnsbehandlingen træffer selvstændig  \r\n\r\n afgørelse om tilkendelsestidspunktet. Kommunalbestyrelsen har alene en  \r\n\r\n indstillingsret, jf. lovens § 23.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg er derfor ikke enig i  \r\n\r\n myndighedernes opfattelse, hvorefter &quot;det er det sociale udvalg, der  \r\n\r\n efter lov om social pension, § 57, i første instans træffer afgørelse om, fra  \r\n\r\n hvilket tidspunkt der søges om pension&quot;, jf. SM P-nr. - 1/1990 s. 2.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det tilføjes, at bestemmelsen  \r\n\r\n i § 59, stk. 1, nr. 2, efter min opfattelse også dækker de tilfælde, i hvilke  \r\n\r\n ansøgeren gør gældende, at en eventuel pensionsydelse på grund af den  \r\n\r\n kommunale  \r\n\r\n pensionsafdelings vejledningsmangler bør tilkendes fra et tidspunkt, der  \r\n\r\n ligger forud for ansøgningstidspunktet. En stillingtagen til en sådan  \r\n\r\n vejledningsmangel har i disse tilfælde efter min opfattelse en så nær  \r\n\r\n sammenhæng med selve vurderingen af tidspunktet for pensionsberettigelsen, at  \r\n\r\n de to spørgsmål bør behandles under et af den samme myndighed, jf. FOB 81.270  \r\n\r\n og FOB 82.303. Da Den Sociale Ankestyrelse efter lov om social pension § 50,  \r\n\r\n stk. 2, er klageinstans for afgørelser truffet af revaliderings- og  \r\n\r\n pensionsnævnene,  \r\n\r\n er det herefter min opfattelse, at klager over fastsættelse af ansøgningsdato  \r\n\r\n i  \r\n\r\n forbindelse med rejsning af en sag om social pension, bør behandles af Den  \r\n\r\n Sociale Ankestyrelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På denne baggrund har jeg  \r\n\r\n samtidig hermed gjort Den Sociale Ankestyrelse bekendt med min opfattelse og  \r\n\r\n henstillet, at ankestyrelsen ændrer sin praksis i overensstemmelse med det  \r\n\r\n anførte.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det følger af det anførte, at  \r\n\r\n revaliderings- og pensionsnævnet burde have realitetsbehandlet (B's) klage  \r\n\r\n vedrørende tilkendelsestidspunktet. En sådan realitetsbehandling har ikke  \r\n\r\n fundet sted.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har herefter overvejet,  \r\n\r\n hvorvidt der er grundlag for at jeg tager skridt til, at sagen nu undergives  \r\n\r\n realitetsbehandling i revaliderings- og pensionsnævnet som 1. instans.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter min gennemgang af sagen  \r\n\r\n har jeg ikke fundet tilstrækkeligt grundlag for et sådant initiativ. Jeg  \r\n\r\n henviser herved til, at det efter de foreliggende oplysninger må anses for  \r\n\r\n usikkert, hvorvidt indsigelsen om utilstrækkelig vejledning nu nærmere kan  \r\n\r\n dokumenteres, ligesom det må anses for vanskeligt nu at dokumentere, fra  \r\n\r\n hvilket tidspunkt (C) i givet fald opfyldte betingelsen for at få tildelt  \r\n\r\n plejetillæg, jf. ankestyrelsens udtalelse i skrivelsen af 28. juni 1990.  \r\n\r\n Hertil kommer, at det må anses for tvivlsomt om et krav på efterbetaling af  \r\n\r\n en  \r\n\r\n personlig tildelt ydelse som plejetillæg, der fremsættes efter den  \r\n\r\n berettigedes  \r\n\r\n død, kan gøres gældende af boet efter afdøde, jf. Ernst Andersen, Arveret,  \r\n\r\n 1967, s. 288-289, hvor det er antaget, at visse ikke fremsatte krav  \r\n\r\n bortfalder  \r\n\r\n med den berettigedes død.&quot;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/11/2003"
        },
        {
            "displayName": "Accession",
            "displayValue": "O19900024670"
        },
        {
            "displayName": "Entydig dokumentidentifikation",
            "displayValue": "AX005488"
        },
        {
            "displayName": "Dato for førstegangsindlæggelse",
            "displayValue": "03/11/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "246"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Socialministeriet"
        },
        {
            "displayName": "Underskriftdato",
            "displayValue": "01/01/1990"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Rekurs",
            "parents": [
                "Forvaltningsret",
                "Almindelige emner",
                "Administrativ prøvelse mv."
            ]
        },
        {
            "tag": "Social pension",
            "parents": [
                "Forvaltningsret",
                "Enkelte forvaltningsområder",
                "Socialvæsen"
            ]
        }
    ],
    "hasFobTags": true
}