{
    "id": 57168,
    "title": "Redegørelse vedrørende spørgsmål om stråling fra dataskærme ",
    "documentTypeId": "840",
    "isSagsforlobPeriodValid": false,
    "shortName": "RED nr 6970 af 22/12/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Redegørelse vedrørende spørgsmål om stråling fra  \r\n\r\n dataskærme </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>På mødet i statens teknologinævn den 8. december 1986 aftalte  \r\n\r\n personaleorganisationerne og administrationsdepartementet i fællesskab at  \r\n\r\n udarbejde vedlagte redegørelse til statsinstitutionerne vedrørende de  \r\n\r\n verserende spørgsmål om stråling fra dataskærme. </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P>Jens Ulrik Dalgaard </P>  \r\n\r\n<P>Redegørelse vedrørende spørgsmål om stråling fra dataskærme. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Ved behandlingen af spørgsmålet om stråling fra  \r\n\r\n dataskærme er det vigtigt at skelne mellem ioniserende og ikke-ioniserende  \r\n\r\n stråling. Den ioniserende stråling (røntgenstråling) kan som bekendt have  \r\n\r\n skadevirkninger. Målinger fra dataskærme har imidlertid vist, at den  \r\n\r\n stråling, der fremkommer ved skærmarbejde, er betydningsløs. </P>  \r\n\r\n<P>Ikke-ioniserende stråling omfatter såvel radiobølger, lavfrekvente  \r\n\r\n magnetiske og elektrostatiske felter, som mikrobølger, ultraviolet, infrarødt  \r\n\r\n og synligt lys. </P>  \r\n\r\n<P>Debatten om stråling fra dataskærme har været koncentreret om det  \r\n\r\n elektrostatiske felt og den lavfrekvente elektromagnetiske stråling. Begge  \r\n\r\n former må opfattes som uønskede egenskaber, sammenholdt med de funktioner,  \r\n\r\n som dataskærme skal kunne udføre. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Med hensyn til det elektrostatiske felt er det i  \r\n\r\n enkelte tilfælde rapporteret, at øget påvirkning af elektrisk ladede  \r\n\r\n partikler i et lokale kan medføre hudgener. </P>  \r\n\r\n<P>Årsagen hertil kan imidlertid være såvel skærmene som kontormiljøet,  \r\n\r\n herunder materialer, luftfugtighed m.v. </P>  \r\n\r\n<P>Det har vist sig, at luftfugtigheden har stor betydning for størrelsen af  \r\n\r\n det elektrostatiske felt. En høj relativ luftfugtighedsgrad kan afgørende  \r\n\r\n reducere det elektrostatiske felt. Det anbefales derfor institutionerne at få  \r\n\r\n luftfugtigheden målt og i givet fald forøget, såfremt der opstår gener ved  \r\n\r\n skærmarbejdet. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Ved ændringer i det elektromagnetiske felt fra  \r\n\r\n skærmen, opstår en spænding, som frygtes at kunne indvirke på  \r\n\r\n fosterudviklingen. Videnskabelige undersøgelser kan imidlertid ikke be- eller  \r\n\r\n afkræfte denne mistanke. Der pågår i øjeblikket forskellige undersøgelser  \r\n\r\n både i udlandet og herhjemme, hvor arbejdsmedicinsk klinik i Århus forsker  \r\n\r\n specielt i de påvirkninger skærmarbejdet kan have på gravide kvinder. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Som nævnt i administrationsdepartementets skrivelse  \r\n\r\n af 19. november 1986 har administrationsdepartementet anmodet leverandørerne  \r\n\r\n af edb-udstyr om at oplyse strålingsniveauet fra de dataskærme, som er  \r\n\r\n omfattet af indkøbsordningerne og mulighederne for at begrænse strålingen fra  \r\n\r\n skærmene. </P>  \r\n\r\n<P>Af svarene fra leverandørerne fremgår, at ni af de elleve leverandører  \r\n\r\n havde fået testet deres produkter i Sverige på Statens Strålskyddsinstitut  \r\n\r\n (SSI), mens et enkelt firma havde fået foretaget målingerne andetsteds. </P>  \r\n\r\n<P>En oversigt over de foretagne målinger vedlægges som bilag, idet det  \r\n\r\n bemærkes at de svenske målinger er udført i et punkt 30 cm ud for skærmen i 3  \r\n\r\n på hinanden vinkelrette linjer. </P>  \r\n\r\n<P>Oversigten vil blive ajourført sammen med indkøbsaftalerne og udsendt som  \r\n\r\n ændringsmeddelelser fra Direktoratet for Statens Indkøb. </P>  \r\n\r\n<P>Med hensyn til firmaernes indstilling til at begrænse strålingen kan det  \r\n\r\n sammenfattende anføres, at alle leverandørerne, uanset deres usikkerhed  \r\n\r\n vedrørende de svenske kravs videnskabelige holdbarhed, er indstillet på at gå  \r\n\r\n meget langt i bestræbelserne på at nedbringe strålingen. </P>  \r\n\r\n<P>Enkelte af firmaerne er på nuværende tidspunkt i stand til at opfylde de  \r\n\r\n svenske krav om en elektromagnetisk feltvariation på under 10 mT/s, og  \r\n\r\n fjernelse af det elektrostatiske felt, og andre vil inden for kort tid kunne  \r\n\r\n opfylde kravene. Flere firmaer oplyste, at de vil kunne ændre på allerede  \r\n\r\n producerede skærme, således at kravene kan overholdes. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Det kan endvidere oplyses, at Elektronikcentralen  \r\n\r\n har gennemført målinger af den elektromagnetiske stråling på et antal  \r\n\r\n produkter fra forskellige leverandører. Målingerne er bl.a. gennemført i en  \r\n\r\n række punkter i et lodret plan foran dataskærmen og har vist meget betydelige  \r\n\r\n variationer i strålingsniveauet. De hidtidige svenske målinger af strålinger  \r\n\r\n i 30 cm's afstand fra skærme i et enkelt punkt er således ikke  \r\n\r\n tilstrækkelige, og vil ifølge oplysninger fra SSI blive revideret, således at  \r\n\r\n målinger efter mere tilfredsstillende metoder vil kunne gennemføres medio  \r\n\r\n 1987. </P>  \r\n\r\n<P>Arbejdsmiljøinstituttet har iværksat et projekt, hvis formål er at opbygge  \r\n\r\n et måleudstyr til registrering af de elektriske og magnetiske felter ved  \r\n\r\n skærmterminaler, herefter at måle og beskrive disse felter, samt at undersøge  \r\n\r\n mulighederne for at reducere felternes styrke. </P>  \r\n\r\n<P>Projektet forventes afsluttet 1. februar 1988, og  \r\n\r\n administrationsdepartementet vil løbende følge projektet og informere om  \r\n\r\n hvilke resultater, der opnås. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> De statslige indkøbsaftaler for edb-udstyr har  \r\n\r\n eksisteret i ca. 2 år. Som følge af den hurtige tekniske udvikling og  \r\n\r\n fremkomsten af nye leverandører og produkter har det været planlagt, at  \r\n\r\n aftalerne efter en passende periode skulle fornyes. Det er derfor nu  \r\n\r\n besluttet at opsige aftalerne for arbejdepladsdatamater og skærmterminaler i  \r\n\r\n 1987. </P>  \r\n\r\n<P>Der sigtes mod, at nye aftaler om arbejdspladsdatamater kan foreligge  \r\n\r\n inden udgangen af 1987, og at nye aftaler om TTYog 3270 - skærme er indgået 6  \r\n\r\n mdr. senere. </P>  \r\n\r\n<P>I forbindelse med fornyelserne vil der ved vurderingen af de indkomne  \r\n\r\n tilbud, udover de tekniske krav, også blive taget hensyn til at et lavt  \r\n\r\n strålingsniveau vil være en ønskelig egenskab ved skærmene. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>7.</B> Administrationsdepartementet vil i forbindelse med  \r\n\r\n edb-statistikken udarbejde en oversigt over omfanget af institutionernes  \r\n\r\n eksisterende skærm-udstyr, fordelt på leverandør, type og  \r\n\r\n anskaffelsestidspunkt samt søge at vurdere, hvornår udstyret kan forventes  \r\n\r\n udskiftet som følge af den tekniske udvikling. Der vil i forbindelse hermed  \r\n\r\n blive arbejdet på en løsning af spørgsmålet omkring stråling fra eksisterende  \r\n\r\n udstyr, herunder vil man undersøge mulighederne for at få det eksisterende  \r\n\r\n materiel målt på en måde, der kan understøtte en realistisk vurdering af  \r\n\r\n skærmenes kvaliteter. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>8.</B> Under henvisning til ovenstående, kan det  \r\n\r\n sammenfattende meddeles, at man anser stråling fra dataskærme for en uønsket  \r\n\r\n egenskab, der skal søges begrænset mest muligt og at man forventer at dette  \r\n\r\n vil kunne ske, som et led i den teknologiske udvikling. </P>  \r\n\r\n<P>Personaleorganisationerne er af den opfattelse af strålingsniveauet skal  \r\n\r\n ligge under 20 mT/s og påpeger at kravet vil blive revideret i takt med den  \r\n\r\n teknologiske udvikling, idet sigtet er 0 mT/s. Organisationerne har samtidig  \r\n\r\n krævet, at det elektrostatiske felt helt fjernes. </P>  \r\n\r\n<P>Administrationsdepartementet anser det ikke på nuværende tidspunkt for  \r\n\r\n hensigtsmæssigt at fastsætte grænseværdier for den tilladte stråling. </P>  \r\n\r\n<P>Det er fortsat den enkelte institution, der afgør, hvilken type skærm, der  \r\n\r\n ønskes anskaffet, og hvilke kriterier, der skal lægges til grund ved valg af  \r\n\r\n skærme. Administrationsdepartementet forudsætter, at institutionerne, som  \r\n\r\n hovedregel vælger udstyr, der er omfattet af de statslige indkøbsordninger  \r\n\r\n med de heraf følgende fordele. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19860697044"
        },
        {
            "displayName": "Entydig dokumentidentifikation",
            "displayValue": "CM016093"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/11/2009"
        },
        {
            "displayName": "Dokumenttype",
            "displayValue": "Redegørelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6970"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "22/12/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Finansmin. adm.dept. J.nr. 86-615-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}