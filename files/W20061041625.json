{
    "id": 114888,
    "title": "Klage over at tegn på forvridning af testikel ikke blev opdaget af vagtlæge",
    "documentTypeId": "240",
    "isSagsforlobPeriodValid": true,
    "shortName": "KEN nr 10416 af 20/04/2006",
    "documentHtml": "<div class=\"bjelke\">Den fulde tekst</div><p class=\"Titel2\">Klage over at tegn på forvridning af testikel ikke blev opdaget af vagtlæge</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>En 24-årig mand ringede en søndag i 2004 cirka kl. 21.30 til Vagtlægecentralen på grund af hævelse af venstre testikel gennem omkring 2 timer.</div>\r\n        </p>\r\n        <p class=\"Tekst2\">\r\n          <div>Patienten blev undersøgt i Lægevagten en time senere af en vagtlæge. Vagtlægen fandt venstre side af pungen (scrotum) hævet. Patienten havde ikke feber, og der var ingen brok. Både bitestiklen og navnlig testiklen var tydeligt hævet og meget smertende ved berøring, men fremstod som værende i normal position. Tilstanden blev herefter vurderet som betændelse i bitekstiklen, og der blev indledt behandling herfor med antibiotika(Erycin enterotabletter, 500 mg 2 gange dagligt). Patienten blev bedt om at gå til egen læge, hvis tilstanden ikke blev bedre.</div>\r\n        </p>\r\n        <p class=\"Tekst2\">\r\n          <div>To dage senere opsøgte patienten sin egen praktiserende læge med tiltagende smerter i testiklen og uden effekt af antibiotika. Venstre testikel og bitestikel var hævet og øm, og patienten blev henvist til en urologisk afdeling med henblik på ultralydsundersøgelse. Undersøgelsen blev foretaget samme dag og viste ophævet blodgennemstrømning. Ved akut operation senere samme dag fandt man venstre testikel sort og død (nekrotisk), og den blev fjernet.</div>\r\n        </p>\r\n      </div>\r\n      <p class=\"Tekst\">Nævnet fandt grundlag for at kritisere vagtlægen. Nævnet lagde vægt på, at den kliniske situation i patientens tilfælde var, at det kun ved en yderligere vurdering på specialistniveau og en ultralydsscanning kunne afgøres, om der forelå en afklemning af den venstre testikel.</p>\r\n      <p class=\"Tekst\">Nævnet lagde herunder vægt på, at det ved vurdering af mistanke om torsion ikke er i overensstemmelse med gældende retningslinier at tillægge det særskilt betydning, at testiklen fremtræder som normalt lejret.</p>\r\n      <p class=\"Tekst\">Nævnet oplyste, at intet enkelt symptom kan bruges til at udelukke diagnosen torsion. Feber og eventuel helt lokal ømhed svarende epididymis (testikelvedhænget) kan tyde på, at der er tale om betændelse af bitestikel. Ved forekomst af pludselige smerter og kraftig ensidig hævelse af såvel testikel som bitestikel vil kun en ultralydsundersøgelse kunne afgøre, om der foreligger en afklemning af blodforsyningen til testiklen.</p>\r\n      <p class=\"Tekst\">Sundhedsstyrelsen har i den forbindelse anført i en meddelelse i 2003 vedrørende diagnostik af torsio testis, at symptomerne hos den typiske patient, som kun findes i halvdelen af tilfældene, er akut indsættende smerter i pungen med hævelse og rødme af huden. Testiklen vil blandt andet være trukket op under skambenet (symfysen). Sundhedsstyrelsen anbefaler indlæggelse til yderligere undersøgelser, såfremt undersøgeren er det mindste i tvivl om, hvorvidt testiklen er torkveret.</p>\r\n      <p class=\"Tekst\">Nævnet oplyste i forlængelse heraf, at torsion, hvorved blodforsyningen til testiklen er afklemt, skal behandles inden for få timer med operation, såfremt testiklen skal overleve, og det er derfor sædvanlig praksis at henvise til nærmere undersøgelse (scanning) ved mindste mistanke om torsion.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/03/2008"
        },
        {
            "displayName": "Accession",
            "displayValue": "W20061041625"
        },
        {
            "displayName": "Entydig dokumentidentifikation",
            "displayValue": "BK000046"
        },
        {
            "displayName": "Dato for indlæggelse",
            "displayValue": "12/03/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10416"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "20/04/2006"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "J. nr. 0553203"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}