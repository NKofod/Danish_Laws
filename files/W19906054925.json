{
    "id": 39428,
    "title": "Uddannelsesstøtte - forkert telefonisk orientering ",
    "documentTypeId": "240",
    "isSagsforlobPeriodValid": false,
    "shortName": "KEN nr 60549 af 21/02/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Der kan ikke tages hensyn til, at en uddannelsessøgende påstår, at hun  \r\n\r\n ved telefonisk henvendelse til SU-styrelsen har fået forkerte oplysninger om  \r\n\r\n sine støttemuligheder </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uddannelsesstøtte - forkert telefonisk  \r\n\r\n orientering </H1>  \r\n\r\n<P></P>  \r\n\r\n<P>Ankenævnets brev af 21. februar 1990: </P>  \r\n\r\n<P>I et brev af 17. november 1989 har De klaget over, at Styrelsen for  \r\n\r\n Statens Uddannelsesstøtte ikke har tildelt Dem uddannelsesstøtte i 1989/90,  \r\n\r\n hvor De er optaget på videreuddannelsen til ledende og undervisende  \r\n\r\n ergoterapeut. </P>  \r\n\r\n<P>Afslaget skyldes, at De på grund af Deres tidligere indskrivningsperioder  \r\n\r\n ikke har mere støttetid tilbage. </P>  \r\n\r\n<P>De anfører i denne anledning, at De kun har modtaget stipendium i 2 af de  \r\n\r\n 5 år, De tidligere har fulgt videregående uddannelse. </P>  \r\n\r\n<P>Desuden oplyser De, at De to gange er blevet fejlinformeret hos  \r\n\r\n SU-styrelsen, der mundligt har oplyst Dem om, at De ville være  \r\n\r\n støtteberettiget under videreuddannelsen. </P>  \r\n\r\n<P>Styrelsen har i anledning af Deres klage afgivet en udtalelse i et brev af  \r\n\r\n 5. december 1989, hvoraf De har fået tilsendt en kopi. Styrelsen henviser  \r\n\r\n heri til sit brev til Dem af 20. oktober 1989, hvori der er redegjort for den  \r\n\r\n foretagne støtteberegning. </P>  \r\n\r\n<P>Ankenævnet kan tiltræde styrelsens afgørelse, som den fremgår af brevet af  \r\n\r\n 20. oktober 1989. Det har ingen betydning, at De tidligere kun har fået  \r\n\r\n uddannelsesstøtte i 2 år, jf. § 21 i Undervisnings- og Forskningsministeriets  \r\n\r\n bekendtgørelse nr. 178 af 20. marts 1989 om uddannelsesstøtte. Begge Deres  \r\n\r\n tidligere indskrivningperioder skal medregnes, dvs. i alt 5 år. Da den  \r\n\r\n støtteberettigende studietid for Deres ergoterapeutuddannelse og  \r\n\r\n videreuddannelsen er på 58 måneder, er De ikke berettiget til støtte til  \r\n\r\n videreuddannelsen. Der foreligger ingen oplysninger, som kunne begrunde, at  \r\n\r\n der ses bort fra indskrivningsperioden på Københavns Universitet. </P>  \r\n\r\n<P>Ankenævnet kan ikke tillægge det nogen betydning, at De ifølge Deres egen  \r\n\r\n oplysning har fået forkerte oplysninger fra SU-styrelsen. Der kan meget let  \r\n\r\n opstå misforståelser ved telefoniske henvendelser, hvor det kan være  \r\n\r\n vanskeligt for spørgeren at give en fyldestgørende redegørelse for sin sag,  \r\n\r\n og hvor det ikke er muligt for medarbejderne i styrelsen at gå ind i en  \r\n\r\n tilbundsgående bedømmelse af sagen og på stedet tage stilling til samtlige  \r\n\r\n dens omstændigheder. Især kunne dette være vanskeligt i foråret 1989, hvor de  \r\n\r\n nye regler endnu ikke var kendt i den fulde udstrækning. </P>  \r\n\r\n<P>Da De udfyldte Deres ansøgning i slutningen af maj 1989, kunne De  \r\n\r\n imidlertid selv ved at læse vejledningen til støtteansøgningen konstatere, at  \r\n\r\n De ikke ville være støtteberettiget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19906054925"
        },
        {
            "displayName": "Entydig dokumentidentifikation",
            "displayValue": "CA007363"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60549"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "21/02/1990"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "888/89"
        },
        {
            "displayName": "Stikord",
            "displayValue": "FEJLINFORMATION, SU"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}