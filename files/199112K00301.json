{
    "id": 111100,
    "title": "1991 LSF 301   FORSLAG TIL LOV OM ÆNDRING AF LOV OM KOMMUNALE VALG (OPHÆVELSE AF   VALGBARHED OG VALGRET FOR UDLÆNDINGE) ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 301",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 301 </P>  \r\n\r\n<P></P>  \r\n\r\n<P>Forslag til Lov om ændring af lov om kommunale valg (Ophævelse af  \r\n\r\n valgbarhed og valgret for udlændinge) </P>  \r\n\r\n<P></P>  \r\n\r\n<P>Fremsat af Pia Kjærsgaard (FP) Kim Behnke (FP) Tom Behnke (FP) Aage  \r\n\r\n Brusgaard (FP) </P>  \r\n\r\n<P></P>  \r\n\r\n<P>den 16. juni 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov nr. 140 af 8. marts 1989 om kommunale valg foretages følgende  \r\n\r\n ændringer: </P>  \r\n\r\n<P> <B>1.</B>  <I>§ 1, stk. 1,</I> affattes således: </P>  \r\n\r\n<P>&#187;Valgret til kommunalbestyrelsen, herunder Borgerrepræsentationen i  \r\n\r\n Københavns Kommune, og amtsrådet har enhver, der er fyldt 18 år og har fast  \r\n\r\n bopæl i kommunen henholdsvis amtskommunen samt har dansk indfødsret.&#171;  \r\n\r\n</P>  \r\n\r\n<P> <B>2.</B>  <I>§ 3, stk. 1,</I> affattes således: </P>  \r\n\r\n<P>&#187;Valgbar til kommunalbestyrelsen og amtsrådet er enhver, der har  \r\n\r\n valgret til kommunalbestyrelsen henholdsvis amtsrådet, jf. dog § 4, og som  \r\n\r\n senest mandagen 22 dage før valgdagen </P>  \r\n\r\n<P>1) har fast bopæl i kommunen henholdsvis amtskommunen, </P>  \r\n\r\n<P>2) har dansk indfødsret og </P>  \r\n\r\n<P>3) ikke er umyndiggjort med retsvirkning her i landet.&#171; </P>  \r\n\r\n<P> <B>3.</B>  <I>§ 3, stk. 2,</I> ophæves. </P>  \r\n\r\n<P> <B>§ 2 </B></P>  \r\n\r\n<P> Loven træder i kraft dagen efter bekendtgørelsen i Lovtidende. </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P>  <I>Almindelige bemærkninger </I></P>  \r\n\r\n<P> Lovforslaget ændrer betingelserne for valgbarhed ved og valgret til  \r\n\r\n kommunale valg, idet udenlandske statsborgeres valgbarhed og valgret ophæves.  \r\n\r\n</P>  \r\n\r\n<P>Ved en lovændring i 1977 blev statsborgere fra de øvrige nordiske lande  \r\n\r\n tillagt valgret og valgbarhed til de kommunale råd, jf. lov nr. 202 af 18.  \r\n\r\n maj 1977 (se Folketingstidende 1976-77, forhandlingerne sp. 286, 1318, 3340,  \r\n\r\n 3773, tillæg A sp. 671, tillæg B sp. 239 og tillæg C sp. 169), og ved en  \r\n\r\n lovændring i 1981 er også andre personer, der ikke har dansk indfødsret,  \r\n\r\n tillagt valgret og valgbarhed ved de kommunale valg, hvis de - udover at  \r\n\r\n opfylde de almindelige betingelser for valgret til de kommunale råd - har  \r\n\r\n haft ophold i riget i de sidste 3 år forud for valget, jf. lov nr. 143 af 30.  \r\n\r\n marts 1981 (se Folketingstidende 1980-81, forhandlingerne sp. 4040, 4941,  \r\n\r\n 7489, 8423, tillæg A sp. 2501, tillæg B sp. 457, 515 og tillæg C sp. 417).  \r\n\r\n</P>  \r\n\r\n<P>Forslagsstillerne finder, at et af værktøjerne til at sikre den danske  \r\n\r\n befolknings fortsatte selvbestemmelsesret er at afskaffe valgret og  \r\n\r\n valgbarhed for udlændinge. Fremskridtspartiet har tidligere givet udtryk for  \r\n\r\n ønsker om at ophæve reglerne om udlændinges valgret og valgbarhed. Med dette  \r\n\r\n lovforslag banes vejen for, at danskerne kan genvinde noget af de senere års  \r\n\r\n tabte suverænitet. </P>  \r\n\r\n<P>Hvis det under udvalgsarbejdet måtte vise sig, at et flertal af partier  \r\n\r\n ønsker at fastholde nordiske statsborgeres valgret og valgbarhed, vil  \r\n\r\n forslagsstillerne være indstillet på at medvirke til fremsættelsen af  \r\n\r\n ændringsforslag herom. </P>  \r\n\r\n<P>Forslagsstillerne er desuden opmærksom på, at udviklingen i  \r\n\r\n EF-lovgivningen kan tvinge Danmark til at indrømme såkaldte  \r\n\r\n &#187;unionsborgere&#171; valgret og valgbarhed her i landet. Selv efter at  \r\n\r\n den danske befolkning har forkastet Maastrichttraktaten, er der kræfter i  \r\n\r\n Europa, der vil arbejde for stemmeret for såkaldte &#187;unionsborgere&#171;,  \r\n\r\n der opholder sig uden for deres eget hjemland. Af denne grund er det særligt  \r\n\r\n vigtigt nu at få debatteret - og ændret - de i øjeblikket gældende regler.  \r\n\r\n</P>  \r\n\r\n<P> <I>Skriftlig fremsættelse </I></P>  \r\n\r\n<P>  <B>Pia Kjærsgaard</B> (FP): </P>  \r\n\r\n<P>Som ordfører for forslagsstillerne tillader jeg mig hermed at fremsætte:  \r\n\r\n</P>  \r\n\r\n<P> <I>Forslag til lov om ændring af lov om kommunale valg. (Ophævelse af  \r\n\r\n valgbarhed og valgret for udlændinge). </I></P>  \r\n\r\n<P> (Lovforslag nr. L 301). </P>  \r\n\r\n<P>Jeg henviser i øvrigt til de bemærkninger, der ledsager lovforslaget og  \r\n\r\n anbefaler det til tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/06/1992"
        },
        {
            "displayName": "Accession",
            "displayValue": "199112K00301"
        },
        {
            "displayName": "Entydig dokumentidentifikation",
            "displayValue": "CL002638"
        },
        {
            "displayName": "Dato for førstegangsindlæggelse",
            "displayValue": "16/06/1992"
        },
        {
            "displayName": "Dato for indlæggelse",
            "displayValue": "16/06/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "301"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}