{
    "id": 107135,
    "title": "1990 BSF 77   FORSLAG TIL FOLKETINGSBESLUTNING OM SOLIDARISK OG DEMOKRATISK ATP ",
    "documentTypeId": "480",
    "isSagsforlobPeriodValid": false,
    "shortName": "1990/2 BSF 77",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 77 </P>  \r\n\r\n<P></P>  \r\n\r\n<P>Forslag til folketingsbeslutning om solidarisk og demokratisk ATP </P>  \r\n\r\n<P></P>  \r\n\r\n<P>Fremsat af Lilli Gyldenkilde (SF) Tommy Dinesen (SF) Gade (SF) Rahbæk  \r\n\r\n Møller (SF) </P>  \r\n\r\n<P></P>  \r\n\r\n<P>den 30. april 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen senest ved begyndelsen af </P>  \r\n\r\n<P>folketingsåret 1991-92 at fremsætte lovforslag til ikrafttrædelse 1. </P>  \r\n\r\n<P>marts 1993 om: </P>  \r\n\r\n<P>1. at indbetalingerne til ATP omlægges fra faste krone- og ørebeløb til en  \r\n\r\n procentdel af lønnen, </P>  \r\n\r\n<P>2. at tre fjerdedele af ATP-midlerne forvaltes af regionale fonde, hvis  \r\n\r\n ledelse vælges ved direkte valg af og blandt lønmodtagerne i regionen, </P>  \r\n\r\n<P>3. at ATP, Lønmodtagernes Dyrtidsfond og Arbejdsmarkedets Pensionskasse,  \r\n\r\n ifald en sådan oprettes, samlet kaldet Arbejdsmarkedsfonden (AM-fonden), får  \r\n\r\n fælles ledelse valgt af og blandt de regionale fondsledelser, jf. punkt 2, og  \r\n\r\n</P>  \r\n\r\n<P>4. at det sikres, at AM-fonden gennem sin investeringspolitik arbejder for  \r\n\r\n at styrke lønmodtagerdemokratiet på den enkelte arbejdsplads og for en  \r\n\r\n økologisk bæredygtig udvikling. </P>  \r\n\r\n<P> <I> </I></P>  \r\n\r\n<P>Bemærkninger til forslaget </P>  \r\n\r\n<P>  <I>Almindelige bemærkninger </I></P>  \r\n\r\n<P> Da Arbejdsmarkedets Tillægspension blev oprettet i 1964, var hensigten,  \r\n\r\n at ordningen efterhånden skulle udbygges, så den udgjorde et mærkbart  \r\n\r\n supplement til folkepensionen. Udviklingen kom ikke til at gå den vej;  \r\n\r\n ATP-beløbene er så langtfra at være forøget blevet udhulet af inflation og  \r\n\r\n manglende reguleringer, og samtidig fik og får flere og flere grupper en  \r\n\r\n arbejdsmarkedspensionsordning. Selv om nogle af principperne bag  \r\n\r\n ATP-ordningen stadig er holdbare, er der grund til en omlægning af ordningen  \r\n\r\n på baggrund af denne udvikling. Konkret mener SF, at der er behov for: </P>  \r\n\r\n<P>- et nyt, solidarisk element i den samlede pensionsdækning, </P>  \r\n\r\n<P>- et regionalt element i det samlede pensionsfondssystem, </P>  \r\n\r\n<P>- en demokratisering af ledelsen af ATP-fonden og </P>  \r\n\r\n<P>- en stærkere indsats for virksomhedsdemokrati og en økologisk bæredygtig  \r\n\r\n udvikling. </P>  \r\n\r\n<P>Samtidig er den selvstændige administration og ledelse for ATP- og  \r\n\r\n LD-fonden udtryk for overflødigt dobbeltarbejde. Disse funktioner bør derfor  \r\n\r\n lægges sammen, og denne fælles ledelse og administration bør også fungere for  \r\n\r\n den nye Arbejdsmarkedets Pensionskasse (AP), der skal oprettes i henhold til  \r\n\r\n SF's beslutningsforslag om arbejdsmarkedspension for alle, som er fremsat  \r\n\r\n dags dato. </P>  \r\n\r\n<P>Dette beslutningsforslag skal desuden ses i sammenhæng med forslag til  \r\n\r\n folketingsbeslutning om fjernelse af køns- og invaliditetsrisikobetinget  \r\n\r\n diskrimination i arbejdsmarkedspensionsordninger, som ligeledes er fremsat  \r\n\r\n dags dato. </P>  \r\n\r\n<P> <I>Bemærkninger til de enkelte punkter </I></P>  \r\n\r\n<P>  <I>Ad 1 </I></P>  \r\n\r\n<P> Princippet i arbejdsmarkedspensionsordninger er, at indbetalingerne er en  \r\n\r\n procentdel af lønnen, og at udbetalingerne afhænger cirka proportionalt af  \r\n\r\n indbetalingerne. I ATP er indbygget det solidariske element, at  \r\n\r\n udbetalingerne er ens for personer med lige stor arbejdsmarkedstilknytning.  \r\n\r\n Dette element ønsker SF bevaret. Men i dag modsvares det af, at alle  \r\n\r\n (fuldtidsbeskæftigede) indbetaler samme beløb uanset løn; det vil sige, at de  \r\n\r\n lavestlønnede belastes relativt mest. Derfor ønsker SF indbetalingerne omlagt  \r\n\r\n til en procentdel af lønnen. Procentdelen bør som målsætning fastsættes til  \r\n\r\n 3, hvoraf 2 betales af arbejdsgiveren og 1 af lønmodtageren. </P>  \r\n\r\n<P>I første omgang bør omlægningen dog gøres omkostningsneutral, hvilket  \r\n\r\n giver lidt mindre bidragsprocenter. Omlægningen skal ske i forbindelse med  \r\n\r\n overenskomstfornyelsen i 1993, dvs. den 1. marts dette år. </P>  \r\n\r\n<P>For grupper af offentligt ansatte er ATP-bidraget lidt mindre, hvilket  \r\n\r\n også påvirker størrelsen af deres udbetalinger. For disse fastsættes  \r\n\r\n tilsvarende mindre bidragsprocenter, men målet er også her en bidragsprocent  \r\n\r\n på 3. </P>  \r\n\r\n<P> <I>Ad 2 </I></P>  \r\n\r\n<P> For at styrke selvstyre og nærdemokrati opdeles ATP-fonden  \r\n\r\n ledelsesmæssigt i en landsdækkende fond med 25 pct. af kapitalen og et antal  \r\n\r\n regionale fonde med tilsammen 75 pct. af kapitalen. Ledelsen i de regionale  \r\n\r\n fonde vælges ved direkte listevalg (som ved kommunale valg) af og blandt  \r\n\r\n lønmodtagerne i regionen. Ved valget skal anvendes kønskvotering.  \r\n\r\n Administrationen af fondene bibeholdes af effektivitetsgrunde centralt. </P>  \r\n\r\n<P>Udbetalingerne fra ATP gøres afhængige af det afkast, der er opnået i den  \r\n\r\n regionale fond (de regionale fonde), som modtageren har været tilknyttet.  \r\n\r\n</P>  \r\n\r\n<P> <I>Ad 3 </I></P>  \r\n\r\n<P> For at undgå dobbeltadministration sammenlægges ledelse og administration  \r\n\r\n af ATP, LD og Arbejdsmarkedets Pensionskasse. Den samlede fond ledes af et  \r\n\r\n repræsentantskab bestående af medlemmerne af ledelsen af de regionale fonde i  \r\n\r\n plenum og en bestyrelse valgt af og blandt repræsentantskabets medlemmer.  \r\n\r\n</P>  \r\n\r\n<P>Den samlede ydelse fra fonden beregnes som summen af de ydelser, der  \r\n\r\n udbetales fra hver af de tre ordninger. </P>  \r\n\r\n<P>Punkterne 2 og 3 indebærer, at arbejdsgiverne ikke får nogen indflydelse  \r\n\r\n på fondens administration, ligesom de i dag ikke er repræsenteret i LD's  \r\n\r\n ledelse, men derimod i ATP's. SF finder, at der ikke er nogen grund  \r\n\r\n overhovedet til, at arbejdsgiverne skal være med til at disponere over de  \r\n\r\n penge, der skal bruges til lønmodtagernes pension. Det er rent formynderi.  \r\n\r\n</P>  \r\n\r\n<P> <I>Ad 4 </I></P>  \r\n\r\n<P> SF finder det ønskværdigt, at alle pensionsfonde i deres  \r\n\r\n investeringspolitik dels tager økologiske hensyn, dels arbejder for øget  \r\n\r\n lønmodtagerdemokrati på den enkelte arbejdsplads. Sådanne hensyn behøver ikke  \r\n\r\n at stride mod hensynet til et højt og sikkert afkast til pensionerne. Det  \r\n\r\n fremgår både af, at mange pensionskasser allerede tager hensyn til økologien  \r\n\r\n i deres investeringspolitik, og af internationale erfaringer, der viser, at  \r\n\r\n &#187;grønne investeringer&#171; ofte giver et endog større afkast end det  \r\n\r\n gennemsnitlige. Endvidere viser mange undersøgelser, at øget  \r\n\r\n medarbejderindflydelse giver større effektivitet og dermed også større afkast  \r\n\r\n i virksomhederne. </P>  \r\n\r\n<P>Uanset disse betragtninger ønsker SF ikke, at pensionskasser m.v. direkte  \r\n\r\n pålægges at føre en bestemt investeringspolitik. Anderledes med AM-fonden,  \r\n\r\n hvis vilkår fastsættes i lovgivningen: Som minimum skal der være en  \r\n\r\n hensigtserklæring i loven om, at de nævnte hensyn skal tilgodeses. </P>  \r\n\r\n<P>Endvidere bør regler, der direkte forhindrer, at hensynene tilgodeses,  \r\n\r\n ændres. Det gælder bl.a. regler, der begrænser mulighederne for at foretage  \r\n\r\n aktive investeringer ud over, hvad der tilsiges af hensynet til sikkerheden  \r\n\r\n for pensionernes værdi. F.eks. er de fleste &#187;grønne virksomheder&#171;  \r\n\r\n ikke-børsnoterede, hvilket med den nuværende lovgivning afskærer ATP fra at  \r\n\r\n investere i dem. </P>  \r\n\r\n<P>AM-fonden pålægges at overføre stemmeretten på indenlandske aktieposter  \r\n\r\n til de ansatte i virksomheden, såfremt disse ønsker det og under forudsætning  \r\n\r\n af, at der udarbejdes en rimelig aftale mellem fonden og de ansatte til  \r\n\r\n sikring af udbytte og investeret kapital. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/04/1991"
        },
        {
            "displayName": "Accession",
            "displayValue": "19902BA00077"
        },
        {
            "displayName": "Entydig dokumentidentifikation",
            "displayValue": "CL002736"
        },
        {
            "displayName": "Dato for førstegangsindlæggelse",
            "displayValue": "30/04/1991"
        },
        {
            "displayName": "Dato for indlæggelse",
            "displayValue": "30/04/1991"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "77"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}