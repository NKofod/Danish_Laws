{
    "id": 142272,
    "title": "Skrivelse om a-kassens samtaler under tilbud mv. ",
    "documentTypeId": "200",
    "isSagsforlobPeriodValid": true,
    "shortName": "SKR nr 9239 af 07/06/2012",
    "documentHtml": "<div class=\"bjelke\">Den fulde tekst</div><p class=\"Titel2\">A-kassernes afholdelse af CV-, vejlednings- og rådighedssamtaler, mens medlemmet er omfattet af en mindre intensiv indsats, deltager i tilbud efter lov om en aktiv beskæftigelsesindsats, deltager i selvvalgt uddannelse eller er i en periode med dagpenge som lån.</p>\r\n<p class=\"Tekst\">Der kan kun udbetales dagpenge til et ledigt medlem af en a-kasse, hvis medlemmet står til rådighed for arbejdsmarkedet.</p>\r\n<p class=\"Tekst\">At stå til rådighed for arbejdsmarkedet kræver bl.a., at medlemmet er aktivt jobsøgende, og at medlemmet kan og vil deltage i vejledningssamtaler, CV-samtaler og rådighedssamtaler i a-kassen med dags varsel.</p>\r\n<p class=\"Tekst\">Vejledningssamtaler, CV-samtaler og rådighedssamtaler skal som udgangspunkt gennemføres ved, at medlemmet møder personligt frem til samtalen.</p>\r\n<p class=\"Tekst\">Der er dog tilfælde, hvor kravet om personligt fremmøde til samtaler i a-kassen kan fraviges.</p>\r\n<p class=\"Tekstoverskrift\">1. Afholdelse af samtaler for medlemmer, der er omfattet af en mindre intensiv indsats</p>\r\n<p class=\"Tekst\">Der er fastsat regler om, at medlemmer af en a-kasse, som er omfattet af en mindre intensiv indsats for visse persongrupper, ikke har pligt til at møde personligt op til samtaler, som medlemmet er indkaldt til af jobcenteret, a-kassen eller anden aktør. Se kap. 7 a i lov om en aktiv beskæftigelsesindsats.</p>\r\n<p class=\"Tekst\">For at blive omfattet af den mindre intensive indsats skal medlemmet henvende sig til sit jobcenter med dokumentation for, at pågældende opfylder betingelserne.</p>\r\n<p class=\"Tekst\">Et medlem, der overfor jobcenteret har dokumenteret at opfylde betingelserne, er omfattet af den mindre intensive indsats, medmindre jobcenteret ud fra en konkret vurdering meddeler medlemmet, at pågældende skal være omfattet af pligten til at møde personligt frem.</p>\r\n<p class=\"Tekst\">Medlemmet, der er omfattet af den mindre intensive indsats, har dog fortsat pligt til at deltage i samtalerne, der kan gennemføres på anden vis: telefonisk, digitalt eller ved brev. Se § 13, stk. 1, i bekendtgørelse nr. 61 af 25. januar 2012 om rådighed, som ændret ved bekendtgørelse nr. 497 af 29. maj 2012, og § 11 i bekendtgørelse nr. 53 af 25. januar 2012 om en a-kasses pligt til at vejlede mv., som ændret ved bekendtgørelse nr. 499 af 29. maj 2012.</p>\r\n<p class=\"Tekstoverskrift\">2. Afholdelse af samtaler for medlemmer, der er omfattet af forsøg med ”Den gode samtale”</p>\r\n<p class=\"Tekst\">Nogle udvalgte a-kasser eller afdelinger i a-kasserne er omfattet af et forsøg, hvor der kan afprøves nye metoder i dele af opgaveløsningen overfor deres ledige medlemmer.</p>\r\n<p class=\"Tekst\">De omfattede medlemmer har mulighed for selv at vælge at bruge Webcam, webtelefon eller telefon i stedet for at møde personligt.</p>\r\n<p class=\"Tekst\">Medlemmer, der er omfattet, og som deltager i tilbud, kan også vælge kontakt digitalt eller ved brev.</p>\r\n<p class=\"Tekst\">Se bekendtgørelse nr. 193 af 29. februar 2012 om forsøg og udviklingsaktiviteter efter lov om arbejdsløshedsforsikring m.v.</p>\r\n<p class=\"Tekstoverskrift\">3. Afholdelse af samtaler, mens medlemmet deltager i tilbud efter lov om en aktiv beskæftigelsesindsats</p>\r\n<p class=\"Tekstoverskrift\">3.1. Rådighedssamtaler</p>\r\n<p class=\"Tekst\">Medlemmer, som deltager i tilbud efter lov om en aktiv beskæftigelsesindsats skal rådighedsvurderes senest hver gang, medlemmet har haft 3 måneders sammenlagt ledighed.</p>\r\n<p class=\"Tekst\">Der er mulighed for, at rådighedssamtalen holdes telefonisk, digitalt eller ved brev. Se § 9 a, stk. 5, 2. pkt., i bekendtgørelse nr. 61 af 25. januar 2012 om rådighed, som ændret ved bekendtgørelse nr. 203 af 29. februar 2012.</p>\r\n<p class=\"Tekst\">Rådighedssamtalerne skal tilrettelægges, så de tager hensyn til medlemmets pligt til at deltage i aktiveringstilbuddet. A-kassen må derfor om nødvendigt indkalde medlemmet til rådighedssamtale i a-kassen på et tidspunkt, der ligger uden for medlemmets deltagelse i tilbud efter lov om en aktiv beskæftigelsesindsats.</p>\r\n<p class=\"Tekst\">Et medlem, som deltager i tilbud, og som jobcentret i denne forbindelse har fritaget for pligten til at være aktivt jobsøgende og stå til rådighed for henvist arbejde, skal dog ikke rådighedsvurderes, så længe fritagelsen gælder, og medlemmet deltager i aktiveringstilbuddet.</p>\r\n<p class=\"Tekst\">For disse medlemmer skal perioden med fritagelse anses for en ”død periode” i relation til tre-måneders-fristen for afholdelse af en rådighedssamtale. Det betyder fx, at hvis et medlem har haft 1 måneds sammenlagt ledighed fra seneste rådighedssamtale og til fritagelsen indtræder, skal der holdes en rådighedssamtale med medlemmet senest efter to måneders sammenlagt ledighed regnet fra fritagelsens ophør.</p>\r\n<p class=\"Tekstoverskrift\">3.2. CV-samtaler</p>\r\n<p class=\"Tekst\">A-kassen skal inden 3 uger, efter et medlem er blevet ledigt, holde en CV-samtale, hvor a-kassen bistår medlemmet med at oprette et relevant og fyldestgørende CV i Jobnet.</p>\r\n<p class=\"Tekst\">Hvis der inden for de seneste 3 måneder fra tidspunktet for tilmeldingen som ledig hos jobcenteret har været afholdt en samtale om medlemmets CV i a-kassen eller jobcenteret, er der ikke pligt til at holde en CV-samtale. Se § 14, stk. 2, i lov om en aktiv beskæftigelsesindsats, senest bekendtgjort ved lovbekendtgørelse nr. 710 af 23. juni 2011 (aktivloven).</p>\r\n<p class=\"Tekst\">Hvis der er tale om a jour føring af et eksisterende CV, kan CV-samtalen ske telefonisk, jf. § 13, stk. 2, i bekendtgørelse nr. 199 af 1. marts 2012 om en aktiv beskæftigelsesindsats.</p>\r\n<p class=\"Tekst\">Hvis der er tale om et nyt CV, er der mulighed for, at CV-samtalen holdes telefonisk, digitalt eller ved brev. Se § 9 a, stk. 5, 2. pkt., i bekendtgørelse nr. 61 af 25. januar 2012 om rådighed, som ændret ved bekendtgørelse nr. 203 af 29. februar 2012.</p>\r\n<p class=\"Tekst\">CV-samtalen skal i øvrigt tilrettelægges, så den tager hensyn til medlemmets pligt til at deltage i tilbuddet. A-kassen må derfor om nødvendigt afholde CV-samtalen på et tidspunkt, der ligger uden for tidsrummet for medlemmets deltagelse i tilbud efter lov om en aktiv beskæftigelsesindsats.</p>\r\n<p class=\"Tekstoverskrift\">3.3. Vejledningssamtaler</p>\r\n<p class=\"Tekst\">A-kassen skal inden 4 uger, efter et medlem er blevet ledigt, holde en vejledningssamtale i a-kassen ved et møde, hvor a-kassen vejleder medlemmet om rettigheder og pligter og sikrer sig, at medlemmet er bekendt med den information, der er givet skriftligt ved ledighedens indtræden.</p>\r\n<p class=\"Tekst\">Vejledningssamtalen kan holdes telefonisk, digitalt eller ved brev. Se § 9 a, stk. 5, 2. pkt., i bekendtgørelse nr. 61 af 25. januar 2012 om rådighed, som ændret ved bekendtgørelse nr. 203 af 29. februar 2012.</p>\r\n<p class=\"Tekst\">Vejledningssamtalen skal tilrettelægges, så den tager hensyn til medlemmets pligt til at deltage i aktiveringstilbuddet. Hvis det er nødvendigt, må a-kassen derfor afholde samtalen på et tidspunkt, der ligger uden for tidsrummet for medlemmets deltagelse i tilbud efter lov om en aktiv beskæftigelsesindsats.</p>\r\n<p class=\"Tekstoverskrift\">4. Afholdelse af samtaler, mens medlemmet deltager i 6 ugers selvvalgt uddannelse</p>\r\n<p class=\"Tekst\">Medlemmer, der fra 5. marts 2012 har ret til og deltager i selvvalgt uddannelse, får ikke længere uddannelsesydelse, men dagpenge under deltagelsen.</p>\r\n<p class=\"Tekst\">Et medlem, der deltager i selvvalgt uddannelse på deltid, er omfattet af de almindelige regler om pligten til at deltage i samtaler og være aktiv i sin jobsøgning for de timer, hvor medlemmet ikke har undervisning, og hvor der udbetales dagpenge.</p>\r\n<p class=\"Tekstoverskrift\">4.1. Rådighedssamtaler</p>\r\n<p class=\"Tekst\">Et medlem skal under deltagelse i selvvalgt uddannelse stå til rådighed for henvist arbejde, men har ikke pligt til aktivt at søge arbejde.</p>\r\n<p class=\"Tekst\">Se § 7 i bekendtgørelse nr. 631 af 26. juni 2009 om 6 ugers selvvalgt uddannelse til forsikrede ledige (bekendtgørelse nr. 631) og § 13 a i bekendtgørelse nr. 61 af 25. januar 2012 om rådighed, som ændret ved bekendtgørelse nr. 203 af 29. februar 2012.</p>\r\n<p class=\"Tekst\">Et medlem har ikke pligt til at deltage i en rådighedssamtale, så længe medlemmet deltager i selvvalgt uddannelse. Det skyldes den indsnævrede rådighedsforpligtelse, der gælder for medlemmer, der deltager i selvvalgt uddannelse, herunder særligt det forhold, at medlemmet ikke har pligt til aktiv jobsøgning.</p>\r\n<p class=\"Tekst\">Når den selvvalgte uddannelse er afsluttet, må a-kassen hurtigst muligt afholde rådighedssamtalen, hvis fristen for at holde rådighedssamtalen udløb under deltagelsen i selvvalgt uddannelse.</p>\r\n<p class=\"Tekst\">A-kassen kan sende indkaldelsen til samtalen, mens medlemmet deltager i selvvalgt uddannelse, forudsat at datoen for samtalen ligger efter afslutningen af uddannelsen.</p>\r\n<p class=\"Tekstoverskrift\">4.2. CV-samtaler</p>\r\n<p class=\"Tekst\">Medlemmer, der deltager i selvvalgt uddannelse, er også omfattet af kravet om, at de senest 3 uger efter tilmeldingen hos jobcenteret skal have et godkendt og tilgængeligt CV i Jobnet.</p>\r\n<p class=\"Tekst\">Det følger af vejledningen til § 7 i bekendtgørelse nr. 631, jf. vejledning nr. 9399 af 1. juli 2010 til bekendtgørelse om 6 ugers selvvalgt uddannelse til forsikrede ledige.</p>\r\n<p class=\"Tekst\">Medlemmet har derfor pligt til at deltage i en CV-samtale, som a-kassen indkalder til.</p>\r\n<p class=\"Tekst\">CV-samtalen skal tilrettelægges, så den tager hensyn til medlemmets ret til at deltage i selvvalgt uddannelse. A-kassen må derfor om nødvendigt afholde CV-samtalen på et tidspunkt, der ligger uden for tidsrummet for medlemmets deltagelse i selvvalgt uddannelse.</p>\r\n<p class=\"Tekst\">Også i denne sammenhæng gælder, at hvis der inden for de seneste 3 måneder fra tidspunktet for tilmeldingen hos jobcenteret har været afholdt en samtale om medlemmets CV i a-kassen eller jobcenteret, er der ikke pligt til at holde en CV-samtale.</p>\r\n<p class=\"Tekstoverskrift\">4.3. Vejledningssamtaler</p>\r\n<p class=\"Tekst\">Under vejledningssamtalen har a-kassen pligt til at sikre sig, at medlemmet er bekendt med den skriftlige vejledning, a-kassen sendte, da medlemmet blev ledig.</p>\r\n<p class=\"Tekst\">A-kassen har under vejledningssamtalen også pligt til sammen med medlemmet at udarbejde en skriftlig plan for jobsøgning og udlevere den til medlemmet.</p>\r\n<p class=\"Tekst\">A-kassen skal i denne forbindelse informere medlemmet om, at medlemmet ved en efterfølgende rådighedssamtale skal kunne redegøre for sin jobsøgning, og at a-kassens rådighedsvurdering vil tage udgangspunkt i planen for jobsøgning.</p>\r\n<p class=\"Tekst\">Vejledningssamtalen er således med til at sikre, at medlemmet er bekendt med reglerne, herunder kravene til jobsøgning.</p>\r\n<p class=\"Tekst\">Et medlem, der deltager i selvvalgt uddannelse har pligt til at deltage i en vejledningssamtale, som a-kassen indkalder til.</p>\r\n<p class=\"Tekst\">Det skyldes, at medlemmet skal kunne leve op til reglerne, herunder reglerne om jobsøgning, fra første dag efter selvvalgt uddannelse er afsluttet.</p>\r\n<p class=\"Tekst\">Vejledningssamtalen skal tilrettelægges, så den tager hensyn til medlemmets ret til at deltage i selvvalgt uddannelse. A-kassen må derfor om nødvendigt afholde CV-samtalen på et tidspunkt, der ligger uden for tidsrummet for medlemmets deltagelse i selvvalgt uddannelse.</p>\r\n<p class=\"Tekstoverskrift\">5 Afholdelse af CV-, vejlednings- og rådighedssamtaler, mens medlemmet er i en periode, hvor medlemmet får dagpenge som lån</p>\r\n<p class=\"Tekst\">For at få udbetalt dagpenge som lån, skal medlemmet opfylde betingelserne for at modtage dagpenge.</p>\r\n<p class=\"Tekst\">Det indebærer bl.a., at medlemmet skal være tilmeldt jobcenteret, have et godkendt CV senest 3 uger efter tilmeldingen i jobcenteret og i øvrigt stå til rådighed for arbejdsmarkedet, herunder være jobsøgende.</p>\r\n<p class=\"Tekst\">Perioder med dagpenge som lån, som tilbagebetales til a-kassen, regnes imidlertid ikke som ledighed i relation til reglerne i bekendtgørelse om beskæftigelseskrav for lønmodtagere og dagpengeperiode.</p>\r\n<p class=\"Tekst\">A-kassen skal afholde CV- og vejledningssamtaler med medlemmer, som får udbetalt dagpenge som lån. Det skyldes rådighedsforpligtelsen og pligten til at begrænse tab over for Lønmodtagernes Garantifond.</p>\r\n<p class=\"Tekst\">Derimod skal a-kassen ikke afholde rådighedssamtaler med medlemmer, som får udbetalt dagpenge som lån. A-kassen skal dog være opmærksom på, hvornår perioden med dagpenge som lån slutter eller forventes at slutte, sådan at a-kassen kan afholde rådighedssamtale med medlemmet senest, når medlemmet har haft tre måneders sammenlagt ledighed som opgjort efter reglerne i bekendtgørelse om beskæftigelseskrav for lønmodtagere og dagpengeperiode.</p>\r\n<p class=\"Tekstoverskrift\">6. A-kassernes notatpligt</p>\r\n<p class=\"Tekst\">Uanset at a-kassen i henhold til ovenstående afholder en CV-, vejlednings- eller rådighedssamtale telefonisk, digitalt eller på anden måde, skal a-kassen fortsat notere, hvad der er blevet vejledt om samt oplysninger af betydning for rådighedsvurderingen.</p>\r\n<p class=\"Tekst\">Se § 32 i bekendtgørelse nr. 53 af 25. januar 2012 om en a-kasses pligt til at vejlede mv. med senere ændringer og § 25, stk. 2, i bekendtgørelse nr. 61 af 25. januar 2012 om rådighed.</p>\r\n<p class=\"Tekstoverskrift\">7. Øvrigt:</p>\r\n<p class=\"Tekst\">Rundskrivelse nr. 42/2007 af 23. august 2007 fra det tidligere Arbejdsdirektoratet ophæves med denne skrivelse.</p><div class=\"Givet\" id=\"Givet\"><p class=\"Givet\" align=\"center\">Arbejdsskadestyrelsen, den 7. juni 2012</p><p class=\"Sign1\" align=\"center\">Kristine Gude</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/06/2012"
        },
        {
            "displayName": "Accession",
            "displayValue": "C20120923954"
        },
        {
            "displayName": "Entydig dokumentidentifikation",
            "displayValue": "BE005103"
        },
        {
            "displayName": "Dato for førstegangsindlæggelse",
            "displayValue": "09/06/2012"
        },
        {
            "displayName": "Dato for indlæggelse",
            "displayValue": "15/06/2016"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9239"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "07/06/2012"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsskadestyrelsen"
        },
        {
            "displayName": "Ressortministeriets journalnummer",
            "displayValue": "12-22-0020"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}