{
    "id": 66543,
    "title": "Retningslinier for administration af Formidlingsrådets midler til iværksættelse af forundersøgelser og projekter ",
    "documentTypeId": "930",
    "isSagsforlobPeriodValid": false,
    "shortName": "RTL nr 10005 af 05/05/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Retningslinier for administration af  \r\n\r\n Formidlingsrådets midler til iværksættelse af forundersøgelser og projekter  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Midlernes anvendelsesområde </P>  \r\n\r\n<P>1.1 Finansiering af forundersøgelsessamarbejde mellem industrivirksomheder  \r\n\r\n og offentlige institutioner, herunder statslige, kommunale, amtskommunale,  \r\n\r\n organisationer, offentlige driftsvirksomheder og koncessionerede  \r\n\r\n virksomheder. </P>  \r\n\r\n<P>Forundersøgelserne kan typisk resultere i angivelse af produktideer til  \r\n\r\n imødekommelse af fremtidige offentlige behov under anvendelse af  \r\n\r\n videreudviklet teknologi. </P>  \r\n\r\n<P>1.2 Midlerne vil desuden kunne anvendes til mere generelle projekter, som  \r\n\r\n kan bedre en virksomheds/-virksomheders muligheder for at udvikle til og  \r\n\r\n afsætte til den offentlige sektor. </P>  \r\n\r\n<P CLASS=PUNKT> <B>2.</B> Iværksættelse af forundersøgelser og projekter </P>  \r\n\r\n<P>2.1 Forundersøgelser og projekter kan iværksættes på initiativ af  \r\n\r\n industrivirksomheder, offentlige institutioner, erhvervsorganisationer eller  \r\n\r\n Formidlingsrådet. </P>  \r\n\r\n<P CLASS=PUNKT> <B>3.</B> Bevillingsposter </P>  \r\n\r\n<P>3.1 Tilskuddet kan dække op til 100 pct. af de omkostninger, der direkte  \r\n\r\n vedrører den finansierede forundersøgelse/det finansierede projekt. </P>  \r\n\r\n<P>3.2 Tilskuddet kan dække lønomkostninger til personer, ansat i den  \r\n\r\n offentlige sektor, i industrivirksomheder og erhvervsorganisationer m.fl.  \r\n\r\n Lønomkostningerne budgetteres og beregnes som antal timer multipliceret med  \r\n\r\n timeaflønningen incl. et beløb til dækning af rimelige overheadomkostninger.  \r\n\r\n</P>  \r\n\r\n<P>Hvor udgifter til forundersøgelser/projekter fremkommer i form af  \r\n\r\n kontrakthonorering eller andre udlæg afholdt af bevillingshaveren, kan disse  \r\n\r\n finansieres i det omfang, de direkte vedrører forundersøgelsen/projektet.  \r\n\r\n</P>  \r\n\r\n<P>Såfremt forundersøgelsens/projektets aktiviteter repræsenterer en  \r\n\r\n momspligtig ydelse, skal til projektets omkostninger lægges moms. </P>  \r\n\r\n<P CLASS=PUNKT> <B>4.</B> Administration af tilskud ydet af Formidlingsrådet  \r\n\r\n</P>  \r\n\r\n<P>4.1 Budget, som angiver de samlede omkostninger, tidsplan m.v. for  \r\n\r\n forundersøgelsen/projektet, skal være fastlagt på det tidspunkt, hvor  \r\n\r\n arbejdet med forundersøgelsen/projektet påbegyndes. På et datakort for  \r\n\r\n FR-tilskud anføres, hvorledes tilskuddet til projektet er fordelt på de  \r\n\r\n finansår, projektarbejdet strækker sig over. </P>  \r\n\r\n<P>4.2. FR har kun mulighed for at give endeligt tilsagn om den del af  \r\n\r\n tilskuddet, der bevilges til forbrug i det finansår, i hvilket tilsagn  \r\n\r\n meddeles. Men FR er dog principielt indstillet på også at ville give tilsagn  \r\n\r\n om den del af tilskuddet, der bevilges til forbrug i det eller de følgende  \r\n\r\n finansår, såfremt FR opnår de forventede bevillinger i disse finansår. FR vil  \r\n\r\n hurtigst muligt efter påbegyndelsen af hvert nyt finansår meddele, om  \r\n\r\n tilskud, der tidligere måtte være givet tilsagn om til forbrug i det nye  \r\n\r\n finansår, kan betragtes som endeligt bevilget. </P>  \r\n\r\n<P>4.3 Udbetaling af tilskuddet </P>  \r\n\r\n<P>Projekttilskuddet kan udbetales a conto forud til 3 måneders forbrug efter  \r\n\r\n skriftlig anmodning fra tilskudsmodtageren. Det andet og de efterfølgende a  \r\n\r\n conto deludbetalinger foretages først, når opgørelse over forbruget af  \r\n\r\n projekttilskuddet i det forudgående kvartal er modtaget (se afsnit 4.5). </P>  \r\n\r\n<P>Udbetalingen vil også kunne finde sted som en samlet eengangsudbetaling  \r\n\r\n efter projektets afslutning. </P>  \r\n\r\n<P>4.4 Annullering af tilskud </P>  \r\n\r\n<P>Hvis projektet ikke er påbegyndt senest 3 måneder efter projektets  \r\n\r\n planlagte starttidspunkt, kan FR annullere tilskuddet. </P>  \r\n\r\n<P>4.5 Afregning af tilskuddet </P>  \r\n\r\n<P>Forbrug af FR-tilskuddet må først påbegyndes fra den dato, der på  \r\n\r\n datokortet er anført herfor. Forbrug af eventuelt resterende tilskud må ikke  \r\n\r\n finde sted efter den dato, som på datakortet ligeledes er anført herfor. </P>  \r\n\r\n<P>Efter afslutningen af hvert af årets kvartaler udarbejder  \r\n\r\n tilskudsmodtageren en rapportering og opgørelse til FR vedrørende  \r\n\r\n forundersøgelser/projekter - også selv om slutdatoen for forbruget af  \r\n\r\n FR-tilskuddet ligger i det afsluttende kvartal. Rapporteringen og opgørelsen  \r\n\r\n foretages ved hjælp af vedlagte standardfølgebrev: &#187;Kvartalsopgørelse og  \r\n\r\n -rapportering vedrørende FR-støttet forundersøgelse/projekt&#171; med  \r\n\r\n tilhørende skema. Rapportering og opgørelse tilsendes FR (med mindre andet  \r\n\r\n meddeles fra Formidlingsrådet) senest en måned efter afslutningen af hvert  \r\n\r\n kvartal. </P>  \r\n\r\n<P>Slutregnskabet indsendes senest 3 måneder efter  \r\n\r\n forundersøgelsens/projektets afslutning, således at det kan sammenholdes med  \r\n\r\n det senest godkendte budget. En eventuel ikke benyttet del af det a conto  \r\n\r\n udbetalte tilskud skal tilbagebetales til FR samtidig med indsendelsen af  \r\n\r\n slutregnskabet. </P>  \r\n\r\n<P>Såfremt materiale, indkøbt under projektforløbet, eller produkter,  \r\n\r\n udviklet af disse materialer, har en handelsværdi ved projektafslutningen,  \r\n\r\n skal denne modregnes i bevillingstilskuddet. </P>  \r\n\r\n<P>Alle indtægter, der i undersøgelses-/projektperioden måtte tilflyde  \r\n\r\n bevillingsmodtageren/bevillingsmodtagerne som direkte følge af undersøgelsen/  \r\n\r\n projektet, skal medtages i slutregnskabet. </P>  \r\n\r\n<P>FR's tilskud vil blive reduceret med det beløb, hvormed indtægterne måtte  \r\n\r\n overstige en eventuel difference mellem de totale udgifter ved projektet og  \r\n\r\n FR's tilskud. </P>  \r\n\r\n<P>Slutregnskabet skal - hvis ikke andet aftales - være attesteret af  \r\n\r\n tilskudsmodtagerens revisor. </P>  \r\n\r\n<P>Ved sin attestering giver revisor dels udtryk for, at tilskudsmodtageren  \r\n\r\n har en betryggende og effektiv forretningsgang omkring sin regnskabsføring og  \r\n\r\n de regnskabsmæssige områder (time- og omkostningsregistrering), og dels for,  \r\n\r\n at han har påset, at forretningsgangen er overholdt i forbindelse med  \r\n\r\n forundersøgelsens/projektets gennemførelse. </P>  \r\n\r\n<P>Såfremt tilskuddet er under 300.000 kr., kan modtageren frit vælge, om han  \r\n\r\n ønsker at benytte en statsautoriseret revisor eller en registreret revisor.  \r\n\r\n Er beløbet over 300.000 kr., skal modtageren vælge en statsautoriseret  \r\n\r\n revisor. </P>  \r\n\r\n<P>4.6. Budget- og aktivitetsafvigelser </P>  \r\n\r\n<P>Såfremt det under forundersøgelsens/projektets udførelse viser sig, at det  \r\n\r\n resultat, der forventedes ved gennemførelsen, ikke kan ventes opnået, eller  \r\n\r\n at der vil ske væsentlige afvigelser fra det budget, på grundlag af hvilket  \r\n\r\n FR-tilskuddet blev bevilget, eller at den aftalte finansårsfordeling af det  \r\n\r\n samlede FR-tilskud er uhensigtsmæssig, eller at den aftalte tidsplan ikke kan  \r\n\r\n overholdes, skal tilskudsmodtageren uden opsættelse forelægge sagen for FR.  \r\n\r\n</P>  \r\n\r\n<P>Som hovedregel gælder, at anmodninger om ændringer ikke kan forventes  \r\n\r\n imødekommet med tilbagevirkende kraft. Specielt henledes opmærksomheden på,  \r\n\r\n at ansøgninger om ekstratilskud skal sendes til FR, snarest muligt efter at  \r\n\r\n behov for supplerende tilskud måtte være konstateret, og under alle  \r\n\r\n omstændigheder inden de tilsvarende omkostninger er afholdt. </P>  \r\n\r\n<P>Den på datakortet anførte finansårsfordeling af FR-tilskuddet skal  \r\n\r\n opfattes som en bindende aftale, således forstået, at en tilskudsmodtager  \r\n\r\n ikke kan påregne større FR-tilskud i de finansår, forundersøgelsen/projektet  \r\n\r\n løber over, end anført på datakortet. </P>  \r\n\r\n<P>Eventuelle FR-tilsagn om administrativ ændring af et givet finansårs  \r\n\r\n tilskud (med tilhørende formindskelse eller forhøjelse af tilskuddet det  \r\n\r\n eller de følgende finansår) skal af finanslovsmæssige grunde være afgivet  \r\n\r\n inden det pågældende finansårs udløb. Af denne grund skal anmodninger om  \r\n\r\n administrative reguleringer af denne karakter være FR i hænde senest 2  \r\n\r\n måneder inden finansårets udløb - ellers vil de som hovedregel ikke blive  \r\n\r\n imødekommet. </P>  \r\n\r\n<P>4.7 Faglig rapportering </P>  \r\n\r\n<P>Som en del af hver af de i afsnit 11 omtalte kvartalsopgørelser fremsendes  \r\n\r\n til FR en meget kortfattet generel orientering dels om arbejdet i det  \r\n\r\n forløbne kvartal, dels om planerne for det følgende. Større delrapporter  \r\n\r\n fremsendes i et enkelt eksemplar til FR's orientering, efterhånden som de  \r\n\r\n udarbejdes. Et eksemplar af slutrapporten fremsendes snarest og senest 3  \r\n\r\n måneder efter projektets afslutning til FR. </P>  \r\n\r\n<P CLASS=PUNKT> <B>5.</B> Resultatet af forundersøgelsen og anvendelsen heraf  \r\n\r\n</P>  \r\n\r\n<P>5.1 Resultatet af en forundersøgelse finansieret af FR-midler vil oftest  \r\n\r\n være en rapport, som kan danne grundlag for en efterfølgende produktudvikling  \r\n\r\n eller et feasibilitystudy. </P>  \r\n\r\n<P>Et projektresultat vil eksempelvis kunne være en rapport indeholdende  \r\n\r\n forslag til ændring af specifikationskrav til produkter til den offentlige  \r\n\r\n sektor, forslag til ændrede indkøbsprocedurer, eller en redegørelse for,  \r\n\r\n hvorvidt der er økonomisk basis for udvikling af og afgivelse af tilbud ved  \r\n\r\n større offentlige projekter/investeringer. </P>  \r\n\r\n<P>5.2 Såfremt myndighederne og/eller virksomheden ikke anvender de  \r\n\r\n produktideer, som måtte blive udviklet under en forundersøgelse, skal disse  \r\n\r\n frigives, således at også andre danske virksomheder og myndigheder kan  \r\n\r\n udnytte dette til eventuel iværksættelse af produktudvikling. </P>  \r\n\r\n<P>Hvis de medvirkende myndigheder eller virksomheder har deltaget med en  \r\n\r\n væsentlig medfinansiering af forundersøgelsen, vil dennes resultater dog i en  \r\n\r\n periode på indtil 6 mdr. efter undersøgelsens afslutning alene stå til de  \r\n\r\n pågældende myndigheders/virksomheders disposition. </P>  \r\n\r\n<P>Nærmere betingelser vedr. dette samt vedr. resultater af projekter, kan  \r\n\r\n fastsættes i bevillingsskrivelsen efter aftale med de involverede parter.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [
        "Formidlingsorganisationen er oprettet på basis af Folketingets finansudvalgs aktstykke nr. 373 af 25. april 1980"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19811000553"
        },
        {
            "displayName": "Entydig dokumentidentifikation",
            "displayValue": "CM025685"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Retningslinier"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10005"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "05/05/1981"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Industri- og Handelsstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}