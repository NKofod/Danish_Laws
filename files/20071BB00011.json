{
    "id": 105184,
    "title": "Forslag til folketingsbeslutning om ændring af registreringsafgiften til en grøn bilkøbsafgift\\n",
    "documentTypeId": "480",
    "isSagsforlobPeriodValid": true,
    "shortName": "2007/1 BSF 11",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 11. oktober 2007 af Morten Homann (SF), Poul Henrik Hedeboe (SF), Anne Grete Holmsgaard (SF) og Ole Sohn (SF)</p><p class=\"TitelPrefiks1\">Forslag til folketingsbeslutning</p><p class=\"Titel2\">om ændring af registreringsafgiften til en grøn bilkøbsafgift</p><p class=\"Tekst2\"><div>Folketinget opfordrer regeringen til i indeværende samling at fremsætte forslag til ændring af registreringsafgiften med følgende indhold:</div></p><p class=\"Tekst2\"><div>Brugen af elbiler fremmes ved, at fritagelsen for registreringsafgift forlænges, og der ydes rabat på registreringsafgiften for hybridbiler.</div></p><p class=\"Tekst2\"><div>Øget belønning for god brændstoføkonomi og højere merafgift for dårlig brændstoføkonomi.</div></p><p class=\"Tekst2\"><div>Regulering af kravene til brændstoføkonomi i takt med den teknologiske udvikling.</div></p><p class=\"Tekst2\"><div>Ingen rabat på biler på gule plader til privat brug.</div></p><p class=\"Tekst2\"><div>Rabatordningen for taxier omlægges, så den tilskynder til køb af brændstoføkonomiske biler, elbiler og hybridbiler.</div></p><p class=\"Tekst2\"><div>Afgiften omdøbes herefter til grøn bilkøbsafgift.</div></p><p class=\"Bemaerkninger\">Bemærkninger til forslaget</p><p class=\"BemaerkningTekst\"> </p><p class=\"Tekst2\"><div>Efter lang tids pres fra bl.a. SF gennemførte regeringen i foråret 2007 en mindre omlægning af registreringsafgiften. Klimaeffekten af omlægningen er dog yderst beskeden, selv hvis man bruger regeringens tal, og måske er der slet ikke nogen effekt. Det var tydeligt, at regeringen var mest optaget af at gøre de fleste biler billigere, herunder også biler med ringe brændstoføkonomi. Samtidig var regeringen også optaget af at overholde skattestoppet, som i den forbindelse blev fortolket så snævert, at den samlede registreringsafgift ikke måtte stige.</div></p><p class=\"Tekst2\"><div>Dermed beviste regeringen endnu en gang, at den ikke fører en ambitiøs klimapolitik. Det er fortsat en gåde, hvordan regeringen vil leve op til sin egen målsætning om at reducere CO<span class=\"Subscript\">2</span>-udslippet fra transportsektoren med 30 pct. i 2030 forhold til 1990, når det faktisk er vokset med 27 pct. frem til 2006.</div></p><p class=\"Tekst2\"><div>SF er ikke imod biler, men vi mener, det er helt nødvendigt, at bilerne kører meget længere på literen, og vi ser helst, at de går over til at bruge el, brint og andre drivmidler, hvilket ud over at mindske drivhusudslippet også vil give en række sundhedsmæssige fordele: Partikler, NO<span class=\"Subscript\">X</span>’er og andre udslip fra biler drevet af fossile brændstoffer udgør et betydeligt sundhedsproblem og medfører formentlig mere end 1.000 dødsfald hvert år.</div></p><p class=\"Tekst2\"><div>De biler, der bliver købt nu, skal køre rundt på vejene i måske 20 år. Det er derfor helt afgørende, at det allerede nu sikres, at de forurener så lidt som muligt. Ved at ændre registreringsafgiften gør SF det lettere at være miljøbevidst, også når man køber bil!</div></p><p class=\"Tekst2\"><div>Forslaget vil reducere CO<span class=\"Subscript\">2</span>-udslippet med 200.000 t årligt, hvortil kommer effekten af øget brug af el- og hybridbiler. Hvis forslagets punkt 3 ikke gennemføres, vil der omvendt ske en yderligere forøgelse af CO<span class=\"Subscript\">2</span>-udslippet, fordi bilkøb bliver billigere. Hertil kommer, at forslaget vil have en række andre positive miljøkonsekvenser: færre partikler, mindre NO<span class=\"Subscript\">X</span>-udslip etc.</div></p><p class=\"Tekst2\"><div>Økonomisk vil forslaget betyde, at staten undgår det ufinansierede provenutab på henved 2 mia. kr. årligt, der er konsekvensen af regeringens omlægning af afgiften fra foråret 2007.</div></p><p class=\"Tekst2\"><div><span class=\"Italic\">Bemærkninger til de enkelte punkter</span></div></p><p class=\"Tekst2\"><div>1. Fremme af el- og hybridbiler</div></p><p class=\"Tekst2\"><div>Elbiler har flere fordele. Strømmen kan fremstilles fra vindmøller eller anden form for vedvarende energi (VE), og der er ingen lokal forurening med CO<span class=\"Subscript\">2</span>, NO<span class=\"Subscript\">X</span>’er, partikler eller andet. Det sidste gør dem specielt attraktive til kørsel i byer. Elbiler er allerede fritaget for registreringsafgift til og med 2009, men den fritagelse bør forlænges for at fremme markedsføringen af elbiler.</div></p><p class=\"Tekst2\"><div>Hybridbiler kan både køre på el og på benzin eller diesel. Det gør dem også attraktive til bykørsel, hvor bilerne typisk vil køre på elmotorerne. Det er en særlig fordel, hvis der er plug-in-kontakter, således at batterierne kan oplades fra elnettet med f.eks. VE-strøm.</div></p><p class=\"Tekst2\"><div>Hybridbiler koster imidlertid noget ekstra, bl.a. fordi der er to motorsystemer. For at merprisen kan udlignes, ønsker SF, at der bliver ydet en særlig rabat på f.eks. 50.000 kr. på registreringsafgiften for hybridbiler. Det er korrekt, at en hybridbil kan være økonomisk fordelagtig med de gældende regler, hvis man ser på omkostningerne i hele bilens levetid, men fakta er, at det gør folk ikke – de har det med at købe det, der er billigst hos bilhandleren. Derfor ønsker SF at fjerne merprisen for hybridbiler.</div></p><p class=\"Tekst2\"><div>Konkret kunne man give rabatten til hybridbiler og forlænge afgiftsfritagelsen for elbiler til og med 2012. Så kunne man i f.eks. 2010 vurdere, om ordningerne skulle forlænges.</div></p><p class=\"Tekst2\"><div>2. Skærpet tilskyndelse til at købe brændstoføkonomiske biler</div></p><p class=\"Tekst2\"><div>Med lovændringen fra foråret 2007 blev der indført en straf/rabatordning baseret på, hvor mange kilometer bilerne kunne køre på 1 liter benzin eller diesel. Det er et forslag, som oprindelig blev fremlagt af SF allerede i valgkampen 2005 og senere fremsat i Folketinget, jf. beslutningsforslag nr. B 91 fra 8. februar 2007. SF’s beslutningsforslag havde dog et langt højere ambitionsniveau.</div></p><p class=\"Tekst2\"><div>I regeringens udgave blev straffen fastsat til beskedne 1.000 kr. pr. kilometer, der køres mindre end normen på 16 km/l for benzin og 18 km/l for diesel. Det betyder, at en bil, der bruger dobbelt så meget benzin som »normen«, straffes med beskedne 8.000 kr. Det er alt for lidt.</div></p><p class=\"Tekst2\"><div>Rabatten for at købe brændstoføkonomisk er mere mærkbar, nemlig 4.000 kr. pr. kilometer.</div></p><p class=\"Tekst2\"><div>SF ønsker at både straf og rabat forøges til 6.000 kr. pr. kilometer.</div></p><p class=\"Tekst2\"><div>Omlægningen vil ifølge Skatteministeriet give et beskedent provenutab på 10 mio. kr. årligt og vil reducere CO<span class=\"Subscript\">2</span>-udslippet fra bilparken med 145.000 t årligt, jf. svar på SAU alm. del – spm. 386, folketingsåret 2006-07.</div></p><p class=\"Tekst2\"><div>3. Normen for brændstoføkonomi flyttes i takt med den teknologiske udvikling</div></p><p class=\"Tekst2\"><div>Den under punkt 2 nævnte norm for brændstoføkonomi fastholdes som en konstant i loven, selvom den teknologiske udvikling trods alt går i den rigtige retning.</div></p><p class=\"Tekst2\"><div>Såfremt Europa-Kommissionens forslag om en norm på 1,20 g CO<span class=\"Subscript\">2</span> pr. kilometer i 2012 gennemføres, vil det svare til en forøgelse af antallet af kilometer pr. liter i forhold til i dag med ca. 5 og dermed en afgiftslettelse på 20.000 kr. for en bil, der ligger på normen. Det vil øge bilkøbet og dermed modvirke intentionen om at nedbringe transport-CO<span class=\"Subscript\">2</span>-udslippet.</div></p><p class=\"Tekst2\"><div>Det vil i øvrigt også betyde et ufinansieret provenutab på ca. 2 mia. kr., jf. svar på SAU alm. del – spm. 385, folketingsåret 2006-07, som der ikke er taget højde for i regeringens 2015-plan.</div></p><p class=\"Tekst2\"><div>SF foreslår derfor, at normen flyttes op – det kan f.eks. ske med 1 km/l hvert år frem til 2012. På et senere tidspunkt kan der så tages stilling til, om den teknologiske udvikling tilsiger en yderligere regulering.</div></p><p class=\"Tekst2\"><div>4. Ingen rabat på biler på gule plader til privat brug</div></p><p class=\"Tekst2\"><div>En af de mere bizarre bestemmelser i dansk skattelovgivning er rabatten til gulpladebiler til privat brug. Den betyder, at notorisk stærkt forurenende biler, der i øvrigt ikke kan bruges af familier, er billigere end andre biler.</div></p><p class=\"Tekst2\"><div>Med lovændringen fra foråret 2007 blev afgiftsgevinsten for gulpladebiler reduceret en hel del. Men hvorfor ikke bare afskaffe en absurd rabat? Det har jo helt forudsigeligt vist sig, at branchen nu bare finder på nye krumspring for at bygge biler om, så de lever op til de mærkværdige krav, der skal opfyldes for at få en gul nummerplade.</div></p><p class=\"Tekst2\"><div>Ifølge Skatteministeriet vil den i dette forslag foreslåede ændring føre til et provenutab på ca. 50 mio. kr. årligt, jf. svar på SAU alm. del – spm. 386, folketingsåret 2006-07, og en reduktion i CO<span class=\"Subscript\">2</span>-udslippet på 25.000 t årligt. Dette regnestykke forudsætter, at bilkøberne handler fuldt rationelt derved, at de løbende afgifter på biler indgår i beslutningen på samme måde som registreringsafgiften. Dette er i strid med alle undersøgelser af, hvordan forbrugerne reagerer på afgifter – købsprisen har større betydning end de løbende afgifter. Det betyder, at effekten på CO<span class=\"Subscript\">2</span>-udslippet formentlig vil være noget højere.</div></p><p class=\"Tekst2\"><div>5. Miljørigtig rabatordning for taxier</div></p><p class=\"Tekst2\"><div>I dag får taxier en klækkelig rabat på registreringsafgiften, og de har samtidig mulighed for – under bestemte betingelser – at sælge bilen videre til private uden påligning af yderligere afgift. Det giver mulighed for at sælge bilen med en betydelig fortjeneste og fungerer således som et tilskud til taxikørsel.</div></p><p class=\"Tekst2\"><div>SF anerkender, at der kan være grunde til at give tilskud til taxikørsel, som er et nødvendigt supplement til cykel, bus og tog for dem, der har valgt ikke at have bil. Men rabatten gives i dag på en absurd måde: Den er ugennemsigtig. Der er ingen tilskyndelse til at købe miljørigtige taxier (dog er eltaxier også fritaget for registreringsafgift, men fordi afgiften er så lav, er tilskyndelsen så lille, at der ikke findes eltaxier). Og reglerne for »frikørsel« kan i visse tilfælde betyde, at ejeren vælger at køre en masse kilometer i tomgang for at få videresolgt bilen uden yderligere registreringsafgift.</div></p><p class=\"Tekst2\"><div>Der er grund til at omlægge rabatten. En radikal måde at gøre det på ville være, at taxier fremover skulle betale fuld registreringsafgift – med de miljøtilskyndelser, som alle andre har – og at der i stedet blev ydet et tilskud pr. kørt kilometer. Mindre vidtgående kunne man tænke sig, at de forskellige miljøtiltag, der er beskrevet under punkt 1, 2 og 3, også kom til at gælde for taxierne. Dette bør dog kombineres med en vis forhøjelse af registreringsafgiften for at øge incitamentet til at bruge el- og hybridbiler. Eftersom der kører mange taxier i byerne, vil det være vigtigt også for at mindske den lokale forurening.</div></p><p class=\"Tekst2\"><div>I New York har man simpelthen besluttet, at alle nye taxier skal være hybridbiler, jf. Ritzau 23/5 2007. I 2012 forventes alle taxier i New York at køre som hybridbiler.</div></p><p class=\"Tekst2\"><div>Taxier står for et CO<span class=\"Subscript\">2</span>-udslip på ca. 100.000 t årligt, jf. svar på SAU alm. del – spm. 386, folketingsåret 2006-07. De har et forholdsvis højt brændstofforbrug – de kører kun 13,2 km pr. liter diesel – og de videresælges til private, der kører i dem i mange år, hvor de jo stadig bruger meget brændstof. Udslippet fra tidligere taxier må vurderes at være på mindst yderligere 100.000 t CO<span class=\"Subscript\">2</span>.</div></p><p class=\"Tekst2\"><div>Det skønnes, at en omlægning på lang sigt vil kunne reducere CO<span class=\"Subscript\">2</span>-udslippet med 50.000 t CO<span class=\"Subscript\">2</span>.</div></p><p class=\"Tekst2\"><div>6. Grøn bilkøbsafgift</div></p><p class=\"Tekst2\"><div>Med ovenstående ændringer fortjener registreringsafgiften et nyt navn.</div></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2007/1 BF 11",
            "stateLabel": "Bortfaldet",
            "references": [
                {
                    "shortName": "2007/1 BSF 11",
                    "title": "Forslag til folketingsbeslutning om ændring af registreringsafgiften til en grøn bilkøbsafgift\\n",
                    "presentationName": "Beslutningsforslag som fremsat",
                    "documentTypeId": 480,
                    "documentId": 105184,
                    "eliUri": "/eli/ft/20071BB00011",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20071/beslutningsforslag/b11/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "12/10/2007"
        },
        {
            "displayName": "Accession",
            "displayValue": "20071BB00011"
        },
        {
            "displayName": "Entydig dokumentidentifikation",
            "displayValue": "AX009680"
        },
        {
            "displayName": "Dato for førstegangsindlæggelse",
            "displayValue": "12/10/2007"
        },
        {
            "displayName": "Dato for indlæggelse",
            "displayValue": "12/10/2007"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "11"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}