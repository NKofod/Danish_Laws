{
    "id": 225500,
    "title": "Forslag til folketingsbeslutning om at udvide ordningen for grundkøbslån til at bygge almene boliger i kommuner med høje grundpriser",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 11",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 12. oktober 2021 af Halime Oguz (SF), Jacob Mark (SF) og Trine Torp (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at udvide ordningen for grundkøbslån til at bygge almene boliger i kommuner med høje grundpriser</p>\r\n<p class=\"NormalInd\">Folketinget pålægger regeringen at udvide ordningen for grundkøbslån til etablering af almene boliger, så flere kommuner kan yde støtte til et grundkøbslån, når nye almene boliger skal etableres. Ordningen bør omfatte alle de kommuner, hvor høje grundpriser forhindrer nyetablering af almene boliger inden for maksimumbeløbets rammer. Folketinget pålægger derudover regeringen at gøre ordningen for grundkøbslån permanent.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Det er Socialistisk Folkepartis ambition, at vi skal have et land, hvor mennesker med forskellige ressourcer og baggrunde kan bo side om side. Socialistisk Folkeparti vil ikke have byer, hvor kun kirurgerne og karrierekometerne bor, mens rengøringsassistenterne og social- og sundhedshjælperne må pendle langvejsfra for at servicere de borgere, som bor på de dyreste adresser. Socialistisk Folkeparti ønsker et samfund, hvor der bygges bro mellem forskellige befolkningsgrupper, så vi på den måde kan skabe en stærk fællesskabsfølelse og øge forståelsen og tolerancen mellem mennesker fra forskellige miljøer og med forskellige baggrunde.</p>\r\n<p class=\"NormalInd\">\r\n</p>\r\n<p class=\"NormalInd\">I Lyngby-Taarbæk Kommune er et projekt med 150 almene studieboliger blevet opgivet, da de høje grundpriser i området betød, at maksimumbeløbet for, hvad et alment boligbyggeri må koste, ikke kunne overholdes. Prisen pr. kvadratmeter for nybyggeriet, inklusive grundkøbet, blev ganske enkelt højere, end hvad lovgivningen tillader, og planerne om de 150 nye almene ungdomsboliger blev i stedet for til privat ustøttet byggeri (»K-borgmester: Nordsjælland risikerer at blive en velhaverghetto«, kommentar af Sofia Osmani, Berlingske.dk, den 24. februar 2019).</p>\r\n<p class=\"NormalInd\">\r\n</p>\r\n<p class=\"NormalInd\">Ønsket om at bygge alment i form af almene studieboliger i Lyngby-Taarbæk Kommune, hvor den konservative borgmester, Sofia Osmani, sidder i spidsen, måtte således droppes.</p>\r\n<p class=\"NormalInd\">\r\n</p>\r\n<p class=\"NormalInd\">Den manglende mulighed for at bygge almene boliger og fortrængningen af alment byggeri på grund af for høje grundpriser og rammerne for den nuværende ordning med grundkøbslån resulterer i en boligsituation med huslejer, som det forventes at bl.a. social- og sundhedshjælperen eller den unge studerende på f.eks. DTU i Lyngby umuligt kan betale.</p>\r\n<p class=\"NormalInd\">\r\n</p>\r\n<p class=\"NormalInd\">Kommunerne ønsker, at deres by og kommune har plads til bl.a. social- og sundhedshjælperen, lastbilchaufføren og den studerende. Men mange kommuner, herunder flere omegnskommuner til hovedstaden, har i øjeblikket ikke mulighed for at bygge gode almene boliger til disse grupper, fordi grundpriserne i kommunen er for høje, hvilket ovennævnte eksempel fra Lyngby-Taarbæk Kommune også illustrerer.</p>\r\n<p class=\"NormalInd\">\r\n</p>\r\n<p class=\"NormalInd\">Hvis der ikke sættes ind, er der risiko for, at de dyreste områder i Danmark i endnu højere grad bliver omdannet til liebhaverkvarterer, som helt almindelige mennesker ikke kan flytte til. Regeringens ønske om mere blandede byer og et mere sammenhængende Danmark bør også fokusere på at skabe blandede byer i kommunerne rundt omkring de største byer.</p>\r\n<p class=\"NormalInd\">Socialistisk Folkeparti fremsætter derfor dette beslutningsforslag, der skal give en håndsrækning til de kommuner, hvor alment boligbyggeri ikke kan lade sig gøre på grund af for høje grundpriser. Enkelte kommuner har i dag mulighed for at yde et grundkøbslån til alment byggeri. Lånet – som er rente- og afdragsfrit i 50 år – skal dække den del af udgiften til grundkøbet, som overstiger 20 pct. af maksimumbeløbet for alment byggeri. Hensigten er at give mulighed for alment byggeri i kommuner med høje grundpriser. Det er i dag et krav for ordningen med grundkøbslån, at den forventede befolkningstilvækst i perioden 2014-25 er på mindst 10.000 personer, jf. § 119 a, stk. 3 i lovbekendtgørelse nr. 1203 af 3. august 2020 om almene boliger m.v.  For mindre kommuner, eksempelvis en kommune med 50.000 indbyggere, er det et stejlt krav. Grundkøbslånsordningen omfatter i dag således kun de fem største kommuner med den største forventede befolkningstilvækst: København, Frederiksberg, Aarhus, Odense og Aalborg (Indenrigs- og Boligudvalget, alm. del – svar på spørgsmål 267, folketingsåret 2020-21).</p>\r\n<p class=\"NormalInd\">\r\n</p>\r\n<p class=\"NormalInd\">Socialistisk Folkeparti foreslår derfor, at ordningen udvides, så flere kommuner inkluderes og får mulighed for at yde grundkøbslån til etablering af nyt alment byggeri, så der kan blive bygget flere almene boliger, som folk kan betale. Dette kan eksempelvis gøres ved, at man fjerner kravet om befolkningstilvækst. Socialistisk Folkeparti mener, at ordningen skal omfatte alle de kommuner, hvor høje grundpriser forhindrer nyetablering af almene boliger inden for maksimumbeløbets rammer.</p>\r\n<p class=\"NormalInd\">\r\n</p>\r\n<p class=\"NormalInd\">Endelig foreslår Socialistisk Folkeparti, at ordningen for grundkøbslån gøres permanent. Ordningen med grundkøbslån i dens nuværende udformning er pt. en forsøgsordning, der løber frem til 2025. Denne ordning bør sammen med revideringerne i medfør af dette beslutningsforslag gøres permanent, således at kommunerne kan planlægge herefter og herved sikre mere alment boligbyggeri.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Halime Oguz </span>(SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at udvide ordningen for grundkøbslån til at bygge almene boliger i kommuner med høje grundpriser.</p>\r\n<p class=\"ForslagsNummer\">(Beslutningsforslag nr. B 11)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 11",
            "stateLabel": "Tilbagetaget",
            "references": [
                {
                    "shortName": "2021/1 BSF 11",
                    "title": "Forslag til folketingsbeslutning om at udvide ordningen for grundkøbslån til at bygge almene boliger i kommuner med høje grundpriser",
                    "presentationName": "Beslutningsforslag som fremsat",
                    "documentTypeId": 480,
                    "documentId": 225500,
                    "eliUri": "/eli/ft/20211BB00011",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b11/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "13/10/2021"
        },
        {
            "displayName": "Accession",
            "displayValue": "20211BB00011"
        },
        {
            "displayName": "Entydig dokumentidentifikation",
            "displayValue": "AX026755"
        },
        {
            "displayName": "Dato for førstegangsindlæggelse",
            "displayValue": "13/10/2021"
        },
        {
            "displayName": "Dato for indlæggelse",
            "displayValue": "13/10/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "11"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}