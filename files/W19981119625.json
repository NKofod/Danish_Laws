{
    "id": 41315,
    "title": "Internetadgang til helbredsoplysninger",
    "documentTypeId": "240",
    "isSagsforlobPeriodValid": false,
    "shortName": "KEN nr 11196 af 15/04/1998",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at adgang til et hospitalsregister med helbredsoplysninger om  \r\n\r\n kræftpatienter ikke burde etableres via Internet </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Internetadgang til helbredsoplysninger </H1>  \r\n\r\n<P></P>  \r\n\r\n<P>Hovedstadens Sygehusfællesskab har ved brev af 15. september 1997 rettet  \r\n\r\n henvendelse til Registertilsynet med en forespørgsel om muligheden for  \r\n\r\n oprettelse af et register på Rigshospitalet med internetadgang. </P>  \r\n\r\n<P>Det fremgår, at registeret er led i et projekt benævnt CITMAS - Clinical  \r\n\r\n Internet Trial Management System. </P>  \r\n\r\n<P>Registeret skal fysisk placeres i Rigshospitalets Informatikafdeling, og  \r\n\r\n Rigshospitalets Finsencenter, som afprøver nye behandlingsmetoder for  \r\n\r\n kræftsygdomme, skal have administrativ internetadgang til registeret. </P>  \r\n\r\n<P>Registeret påtænkes oprettet på den måde, at en sygehuslæge, som har en  \r\n\r\n patient med kræft, opretter patienten i registeret. Lægen indberetter i den  \r\n\r\n forbindelse oplysninger om patienten, herunder navn, personnummer og  \r\n\r\n diagnose, via Finsencenterets hjemmeside, dvs. via Internet. Herefter  \r\n\r\n randomiseres patienten af systemet, dvs. at der foreskrives en bestemt  \r\n\r\n behandling af patienten, som lægen skal udføre. Patienten har givet sit  \r\n\r\n samtykke til deltagelsen i projektet. </P>  \r\n\r\n<P>Herefter skal lægen via Internet indberette oplysninger om  \r\n\r\n behandlingsforløbet til registeret. </P>  \r\n\r\n<P>Registeret skal samtidig anvendes til at gribe ind i behandlingen af den  \r\n\r\n enkelte patient, eksempelvis ved bivirkninger, der viser sig ved lægens  \r\n\r\n indberetninger. Der er således tale om et kombineret statistik- og  \r\n\r\n behandlingsregister. </P>  \r\n\r\n<P>Lægen har kun adgang til oplysninger om patienter, som lægen selv har  \r\n\r\n oprettet i registeret, og kun ved indtastning af to adgangskoder. Endvidere  \r\n\r\n skal der ske kryptering af data, som overføres via Internet. Der anvendes en  \r\n\r\n krypteringsteknik benævnt &quot;Secure Socket Layer&quot; fra Microsoft. </P>  \r\n\r\n<P>Registertilsynet, der har behandlet sagen på et møde i Registerrådet, skal  \r\n\r\n herefter udtale: </P>  \r\n\r\n<P>Efter lov om offentlige myndigheders registre § 12, stk. 1, skal der  \r\n\r\n træffes de fornødne sikkerhedsforanstaltninger mod, at personoplysninger i en  \r\n\r\n offentlig myndigheds edb-register misbruges eller kommer til uvedkommendes  \r\n\r\n kendskab. </P>  \r\n\r\n<P>Registertilsynet finder, at adgang til det påtænkte register ikke bør  \r\n\r\n etableres via Internet. </P>  \r\n\r\n<P>Registertilsynet har til grund for sin opfattelse lagt vægt på, at der for  \r\n\r\n det omhandlede registers vedkommende er tale om registrering af  \r\n\r\n helbredsoplysninger, det vil sige oplysninger om enkeltpersoners rent private  \r\n\r\n forhold, og at der ved internetadgang til registeret må antages at være en  \r\n\r\n risiko for, at oplysningerne kommer til uvedkommendes kendskab. </P>  \r\n\r\n<P>Endvidere er der tale om registreringer, som i vid udstrækning vil danne  \r\n\r\n grundlag for valg af behandling og ændring af igangværende behandling for den  \r\n\r\n enkelte patient. Dermed opstår der yderligere en risiko, idet ødelæggelse  \r\n\r\n eller forvanskning af disse oplysninger må formodes at kunne være af stor  \r\n\r\n betydning for den enkelte patient. </P>  \r\n\r\n<P>Det er Registertilsynets opfattelse, at adgang til registre af den  \r\n\r\n omhandlede art i stedet bør etableres via lukkede net, f.eks. ved brug af  \r\n\r\n fastopkoblede linier. </P>  \r\n\r\n<P>Registertilsynet er i forbindelse med sagen i øvrigt blevet opmærksom på,  \r\n\r\n at der på Rigshospitalet er etableret en firewall. Tilsynet skal i den  \r\n\r\n anledning anmode om, at Hovedstadens Sygehusfællesskab redegør for forholdene  \r\n\r\n omkring Rigshospitalets internettilslutning. Det bedes herunder blandt andet  \r\n\r\n oplyst, om der er adgang til Internet via Rigshospitalets interne net med  \r\n\r\n hospitalets patientsystemer. Registertilsynet skal endvidere anmode  \r\n\r\n Hovedstadens Sygehusfællesskab om at oplyse, hvorvidt der på de øvrige  \r\n\r\n hospitaler i HS er etableret internetopkoblinger, og i givet fald tillige at  \r\n\r\n redegøre for forholdene omkring disse. </P>  \r\n\r\n<P>Med venlig hilsen </P>  \r\n\r\n<P>Hugo Wendler Pedersen </P>  \r\n\r\n<P>/ Henrik Waaben </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/05/1998"
        },
        {
            "displayName": "Accession",
            "displayValue": "W19981119625"
        },
        {
            "displayName": "Entydig dokumentidentifikation",
            "displayValue": "CA009286"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11196"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/04/1998"
        },
        {
            "displayName": "Ressortministeriets journalnummer",
            "displayValue": "Registertilsynet 1197-214-074"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}