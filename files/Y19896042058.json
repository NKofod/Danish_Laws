{
    "id": 39285,
    "title": "Arbejdskrav. Døgnpleje. ",
    "documentTypeId": "250",
    "isSagsforlobPeriodValid": false,
    "shortName": "UDT nr 60420 af 17/03/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved indgåelsen af medlemmets plejekontrakt havde lønnen en sådan  \r\n\r\n størrelse, at plejeforholdet kunne betragtes som lønarbejde. Da det maksimale  \r\n\r\n dagpengebeløb efterfølgende er steget, opfylder plejeaftalen ikke længere  \r\n\r\n betingelserne for at være lønarbejde. </I> </P>  \r\n\r\n<P> <I>Direktoratet finder, at der kan ses bort fra, at plejelønnen ved  \r\n\r\n ledighedens indtræden er lavere end det maksimale månedlige dagpengebeløb.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Arbejdskrav. Døgnpleje. </H1>  \r\n\r\n<P></P>  \r\n\r\n<BR>  \r\n\r\n<P> Vedr. Medlem nr. 201253-, X. </P>  \r\n\r\n<P>Direktoratet har modtaget kassens forespørgsel af 1. marts 1989 vedrørende  \r\n\r\n definition af lønarbejde for døgnplejere. </P>  \r\n\r\n<P>Kassens forespørgsel er foranlediget af et konkret tilfælde, hvor  \r\n\r\n ovennævnte medlem blev overflyttet til kassen den 1. september 1986, idet  \r\n\r\n hendes beskæftigelse som døgnplejer på dette tidspunkt opfyldte lovens krav  \r\n\r\n for at anses for lønarbejde, idet plejelønnen oversteg det i  \r\n\r\n arbejdsløshedsforsikringslovens § 47 fastsatte højeste dagpengebeløb. Dette  \r\n\r\n var tilfældet indtil 1. juli 1988, hvor dagpengegrundlaget forhøjedes så  \r\n\r\n kraftigt, at medlemmets plejeløn nu var mindre end det højeste dagpengebeløb.  \r\n\r\n Kassen ønsker således oplyst, om medlemmets beskæftigelse som døgnplejer  \r\n\r\n efter den 1. juli 1988 ikke længere kan anses for lønarbejde, således at  \r\n\r\n indtægten derfor ikke kan danne grundlag for dagpengeberegning. </P>  \r\n\r\n<P>Såfremt dette er tilfældet, ønsker kassen oplyst, om medlemmets  \r\n\r\n dagpengeret i stedet skal beregnes på baggrund af medlemmets bibeskæftigelse  \r\n\r\n ved rengøring. </P>  \r\n\r\n<P>Direktoratet skal hertil bemærke, at der af vejledningen til direktoratets  \r\n\r\n bekendtgørelse nr. 451 af 11. oktober 1985 om beregning af arbejdskravet  \r\n\r\n fremgår visse retningslinier for, hvornår døgnpleje kan betragtes som  \r\n\r\n lønarbejde, dvs. der skal foreligge en skriftlig ansættelseskontrakt mellem  \r\n\r\n den anbringende myndighed og døgnplejemoderen/-faderen personligt,  \r\n\r\n indeholdende opsigelsesvarsel, plejevederlaget skal være a-skattepligtigt,  \r\n\r\n pågældende skal være omfattet af lov om ATP, ferieloven, sygedagpengeloven og  \r\n\r\n lov om arbejdsskadeforsikring, og plejevederlaget skal mindst svare til det i  \r\n\r\n arbejdsløshedsforsikringslovens § 47 fastsatte højeste dagpengebeløb.  \r\n\r\n Endvidere er det en betingelse, at beskæftigelsen udøves som hovederhverv.  \r\n\r\n</P>  \r\n\r\n<P>Direktoratet må som udgangspunkt fastholde, at alle disse betingelser skal  \r\n\r\n være opfyldt for, at døgnpleje kan anses for lønarbejde. I et tilfælde som  \r\n\r\n det foreliggende, hvor plejelønnen på tidspunktet for kontraktens indgåelse  \r\n\r\n oversteg det maksimale dagpengebeløb, og hvor der endvidere er sket en  \r\n\r\n berettiget overflytning til kassen på baggrund af døgnpleje, finder  \r\n\r\n direktoratet, at der kan ses bort fra, at plejelønnen ved ledighedens  \r\n\r\n indtræden er lavere end det maksimale månedlige dagpengebeløb. </P>  \r\n\r\n<P>Direktoratet må dog pointere, at såfremt medlemmet på ny indgår en  \r\n\r\n døgnplejekontrakt, må det påses, at plejelønnen igen mindst svarer til det  \r\n\r\n maksimale dagpengebeløb. </P>  \r\n\r\n<P>Direktoratet skal for god ordens skyld bemærke, at man har konstateret, at  \r\n\r\n de øvrige af de ovenfor nævnte betingelser er opfyldt. </P>  \r\n\r\n<P>Direktoratet anser hermed kassens forespørgsel for besvaret. </P>  \r\n\r\n<P>P.D.V. </P>  \r\n\r\n<P>E.B. </P>  \r\n\r\n<P> Anja Ritz-Andersen </P>  \r\n\r\n<P> fuldmægtig </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "Y19896042058"
        },
        {
            "displayName": "Entydig dokumentidentifikation",
            "displayValue": "CA007220"
        },
        {
            "displayName": "Dato for indlæggelse",
            "displayValue": "20/08/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "60420"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "17/03/1989"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "4. kt. 89-1231-5828"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}