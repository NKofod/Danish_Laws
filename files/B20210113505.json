{
    "id": 223799,
    "title": "Bekendtgørelse om restriktioner for skoler og uddannelsesinstitutioner på Kulturministeriets område i forbindelse med håndtering af covid-19",
    "documentTypeId": "60",
    "isSagsforlobPeriodValid": true,
    "shortName": "BEK nr 1135 af 03/06/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om restriktioner for skoler og uddannelsesinstitutioner på Kulturministeriets område i forbindelse med håndtering af covid-19</p>\r\n<p class=\"Indledning2\">I medfør af § 34 og § 66, stk. 3, i epidemiloven, lov nr. 285 af 27. februar 2021, og efter forhandling med sundhedsministeren og forelæggelse for Epidemiudvalget i henhold til § 9, stk. 1, i epidemiloven fastsættes:</p>\r\n<p class=\"ParagrafGruppeOverskrift\">\r\n   <span>Folkehøjskoler</span>\r\n</p>\r\n<p class=\"Paragraf\" id=\"id1c803043-57e6-408a-a497-46d10123a2c9\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Folkehøjskoler under lov om folkehøjskoler på Kulturministeriets område, der i en periode har været helt eller delvist lukket af hensyn til at forebygge eller inddæmme udbredelse af covid-19, genåbnes, jf. dog § 3.</p>\r\n<p class=\"Stk2\">\r\n   <span class=\"StkNr\" id=\"id74724391-ad81-42ed-b946-87a58a090166\">Stk. 2.</span> Folkehøjskolens ledelse iværksætter og tilrettelægger genåbningen efter stk. 1 under hensyntagen til sundhedsmyndighedernes retningslinjer herom.</p>\r\n<p class=\"ParagrafGruppeOverskrift\">\r\n   <span>Videregående kunstneriske uddannelser</span>\r\n</p>\r\n<p class=\"Paragraf\" id=\"id5ab2aa71-e69b-4b01-8110-f207f8534101\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Videregående kunstneriske uddannelsesinstitutioner på Kulturministeriets område, der i en periode har været helt eller delvist lukket af hensyn til at forebygge eller inddæmme udbredelse af covid-19, genåbnes, jf. dog § 3.</p>\r\n<p class=\"Stk2\">\r\n   <span class=\"StkNr\" id=\"id2eda593b-653b-440a-bd48-7c70b88e824a\">Stk. 2.</span> Uddannelsesinstitutionen iværksætter og tilrettelægger genåbning efter stk. 1 under hensyntagen til sundhedsmyndighedernes retningslinjer herom.</p>\r\n<p class=\"ParagrafGruppeOverskrift\">\r\n   <span>Krav om covid-19-test</span>\r\n</p>\r\n<p class=\"Paragraf\" id=\"id2fb40572-d44e-42f2-a2df-595b055ad5a6\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Det er en betingelse for, at elever, studerende, kursister og deltagere, som er omfattet af § 1 og § 2, samt ansatte på skoler og institutioner m.v., der modtager disse elever, studerende, kursister og deltagere, fysisk kan fremmøde eller opholde sig på en skole eller institution m.v., at eleven, den studerende, kursisten, deltageren eller den ansatte kan dokumentere, at vedkommende inden for de seneste 72 timer, dog højst to gange jævnt fordelt over de seneste syv dage, har opnået et negativt undersøgelsesresultat ved gennemførelse af enten antigen- eller PCR-test for covid-19 uden for skolen eller institutionen m.v., eller ved gennemførelse af antigentest for covid-19 på skolen eller institutionen m.v. Ved antigentest forstås en test, der på kort tid viser, om der er immunkemisk påvisning af virusproteiner (antigener). Ved PCR-test forstås polymerase chain reaction-test.</p>\r\n<p class=\"Stk2\">\r\n   <span class=\"StkNr\" id=\"id71be8cc1-f9de-4913-bdda-2ba6c7f3d2bd\">Stk. 2.</span> Stk. 1 gælder ikke for elever, studerende, kursister, deltagere og ansatte, der:</p>\r\n<p class=\"Liste1\">\r\n   <span class=\"Liste1Nr\" id=\"id3899f2e0-fcf4-4712-a630-52af2204f586\">1)</span> af medicinske årsager ikke bør få foretaget en PCR- eller antigentest for covid-19,</p>\r\n<p class=\"Liste1\">\r\n   <span class=\"Liste1Nr\" id=\"idea4e9e51-ff2b-4b65-b6fa-3f62be70ceca\">2)</span> som følge af en fysisk eller psykisk funktionsnedsættelse ikke bør få foretaget en PCR- eller antigentest for covid-19,</p>\r\n<p class=\"Liste1\">\r\n   <span class=\"Liste1Nr\" id=\"id6c1027a4-1d03-4f4a-bf2f-c8fa149ec93e\">3)</span> tidligere har været smittet med covid-19 inden for et nærmere bestemt tidsrum, i det omfang de kan fremvise dokumentation for et positivt undersøgelsesresultat, som er foretaget ved PCR-test for covid-19, og som på fremvisningstidspunktet er mindst 14 dage og højst 8 måneder gammelt,</p>\r\n<p class=\"Liste1\">\r\n   <span class=\"Liste1Nr\" id=\"id6b373259-1e60-48aa-84f4-4c8f33be1b94\">4)</span> kan fremvise dokumentation for et påbegyndt vaccinationsforløb mod covid-19, hvor et vaccinationsforløb mod covid-19 anses for påbegyndt mindst 14 dage og højst 42 dage efter den første dosis, eller</p>\r\n<p class=\"Liste1\">\r\n   <span class=\"Liste1Nr\" id=\"id9ee3b298-b274-4549-954f-ed765ae8dd54\">5)</span> kan fremvise dokumentation for et gennemført vaccinationsforløb mod covid-19. Kræver et vaccinationsforløb mod covid-19 to eller flere doser, anses det for gennemført umiddelbart efter den afsluttende dosis. Kræver et vaccinationsforløb mod covid-19 alene én dosis, anses det for gennemført 14 dage efter denne ene dosis.</p>\r\n<p class=\"Stk2\">\r\n   <span class=\"StkNr\" id=\"idf8961b90-3657-4c33-b027-4f8f91a96402\">Stk. 3.</span> Tidspunktet for undersøgelsen bestemmer, hvilken dag undersøgelsen er gennemført.</p>\r\n<p class=\"Stk2\">\r\n   <span class=\"StkNr\" id=\"id282763a8-6b2c-4f78-8d87-5ffa48e9a000\">Stk. 4.</span> Dokumentation for covid-19-test kan foreligge både i papirformat og elektronisk. Af dokumentationen for covid-19-testen skal følgende oplysninger fremgå:</p>\r\n<p class=\"Liste1\">\r\n   <span class=\"Liste1Nr\" id=\"idcceb0764-6b9c-4edf-aadc-b188cd800e03\">1)</span> Den testede persons navn svarende til navnet på personens medbragte pas, kørekort, sundhedskort eller andet offentligt udstedt identitetskort. 1. pkt. gælder ikke for dokumentation ved fremvisning af sundhedsmyndighedernes app ”Coronapas”, hvor skærmen viser ”Gyldigt i Danmark” kombineret med bevægelige elemeter på skærmen eller ved verifikation i form af scanning af QR-koden i appen, hvor skærmen viser ”Gyldigt i Danmark” samt af sundhedsmyndighedernes app ”MinSundhed” med bevægelige elementer, der beskytter mod kopiering fra appen.</p>\r\n<p class=\"Liste1\">\r\n   <span class=\"Liste1Nr\" id=\"ideb5809d7-92fb-43b0-9ebc-a294975b8dca\">2)</span> Tidspunktet for testtagningen.</p>\r\n<p class=\"Liste1\">\r\n   <span class=\"Liste1Nr\" id=\"id70953cca-676f-4b9b-8b45-7b62e04865d0\">3)</span> Resultatet af testen.</p>\r\n<p class=\"Stk2\">\r\n   <span class=\"StkNr\" id=\"id9d5dbd17-0ac8-4f10-96f5-cc6bc713f032\">Stk. 5.</span> Det er en betingelse for, at skolen eller institutionen m.v. kan modtage en elev, studerende, kursist eller deltager, som er omfattet af § 1 og § 2, at skolen eller institutionen m.v. mindst to gange ugentligt gennemfører kontrol af, at de elever, studerende, kursister og deltagere, der kan fremmøde fysisk, opfylder betingelsen i stk. 1, medmindre de pågældende er undtaget efter stk. 2. Enhver fremmødt elev, studerende, kursist og deltager skal med henblik herpå til enhver tid og efter skolens eller institutionens anvisninger herom fremvise dokumentation for sin opfyldelse af betingelsen i stk. 1.</p>\r\n<p class=\"Paragraf\" id=\"id7355fb8b-cd11-4a16-9a09-dbdf9d25b791\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Kan der ikke fremvises dokumentation for en covid-19-test med et negativt testresultat efter § 3, stk. 1, kan der ske bortvisning.</p>\r\n<p class=\"ParagrafGruppeOverskrift\">\r\n   <span>Testkapacitet, supervision, selvpodning m.v.</span>\r\n</p>\r\n<p class=\"Paragraf\" id=\"id53174b17-a938-4790-8101-6b53aab94012\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Folkehøjskoler og uddannelsesinstitutioner, hvis elever, studerende og ansatte er omfattet af § 3, stk. 1, skal have kapacitet på folkehøjskolen eller uddannelsesinstitutionen til at gennemføre undersøgelse for covid-19, jf. stk. 2-4 og §§ 6-8, af elever, studerende og ansatte, i det omfang de pågældende har pligt til at dokumentere gennemført test efter § 3.</p>\r\n<p class=\"Stk2\">\r\n   <span class=\"StkNr\" id=\"id566e66e6-5324-4eae-8ead-e045a7f0085f\">Stk. 2.</span> Folkehøjskolen og uddannelsesinstitutionen kan etablere kapaciteten i samarbejde med en eller flere andre skoler og institutioner.</p>\r\n<p class=\"Stk2\">\r\n   <span class=\"StkNr\" id=\"id50a5774b-3967-43b6-858a-92a98936e92b\">Stk. 3.</span> Undersøgelser efter stk. 1 skal ske ved antigentest for covid-19 ved brug af testudstyr (testkit) udleveret af regionsrådet i den region, som folkehøjskolen eller uddannelsesinstitutionen geografisk er beliggende i.</p>\r\n<p class=\"Stk2\">\r\n   <span class=\"StkNr\" id=\"id6bb10ce4-8759-404a-96d9-e4edd4af80a3\">Stk. 4.</span> Lederen af folkehøjskolen eller uddannelsesinstitutionen skal sørge for, at folkehøjskolen eller uddannelsesinstitutionen overholder de regler og retningslinjer og lignende, som sundhedsmyndighederne og Kulturministeriet har fastsat om bl.a. følgende forhold:</p>\r\n<p class=\"Liste1\">\r\n   <span class=\"Liste1Nr\" id=\"id4816d472-87e7-4fc0-b24c-d78d1fd0df25\">1)</span> De fysiske rammer, hvorunder undersøgelsen finder sted.</p>\r\n<p class=\"Liste1\">\r\n   <span class=\"Liste1Nr\" id=\"ida506f068-cf28-468f-81e7-5dc971151c83\">2)</span> Hygiejnemæssige retningslinjer for undersøgelsen.</p>\r\n<p class=\"Liste1\">\r\n   <span class=\"Liste1Nr\" id=\"idf7395915-0547-4235-bf7d-5cb5e01c6078\">3)</span> Indberetning af alle undersøgelsesresultater til Statens Serum Institut.</p>\r\n<p class=\"Liste1\">\r\n   <span class=\"Liste1Nr\" id=\"id5a1c84a0-9d7a-4114-93d6-ff4913e64c9d\">4)</span> Såfremt der ikke kan indberettes til Statens Serum Institut skal alle positive undersøgelsesresultater indberettes til Styrelsen for Patientsikkerhed via sikker mail.</p>\r\n<p class=\"Liste1\">\r\n   <span class=\"Liste1Nr\" id=\"id54820fae-0854-44ea-b504-4499a5af05da\">5)</span> Håndtering af elever, studerende og ansatte med positivt undersøgelsesresultat.</p>\r\n<p class=\"Paragraf\" id=\"id8ee3be22-d29a-41bb-b22d-abf43e609e95\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Folkehøjskolens eller uddannelsesinstitutionens undersøgelser af elever, studerende og ansatte efter § 5, stk. 1, skal finde sted på eller i umiddelbar nærhed af folkehøjskolen eller uddannelsesinstitutionen.</p>\r\n<p class=\"Stk2\">\r\n   <span class=\"StkNr\" id=\"idae5e3066-b68b-4f48-aa98-d2b549a67855\">Stk. 2.</span> Undersøgelserne efter § 5, stk. 1, skal finde sted i elevens, den studerendes og ansattes undervisnings- og arbejdstid, jf. dog 3. pkt. Folkehøjskolens eller uddannelsesinstitutionens leder kan beslutte at afbryde, fremskynde eller udskyde undervisning for at gennemføre undersøgelse af elever efter 1. pkt. Lederen kan beslutte, at undersøgelse af elever i særlige tilfælde kan ske i fastsatte perioder.</p>\r\n<p class=\"Paragraf\" id=\"idf9b66700-f541-4e46-a42d-b120846d4227\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Ved en undersøgelse efter § 5, stk. 1, foretager eleven, den studerende eller den ansatte selv podningen og den efterfølgende håndtering af podningen, jf. dog § 8. Folkehøjskolen eller uddannelsesinstitutionen kan dog i særlige tilfælde tilbyde eleven, den studerende eller den ansatte, at en supervisor, jf. § 8, foretager podningen og den efterfølgende håndtering af podningen.</p>\r\n<p class=\"Paragraf\" id=\"idb91191a6-9375-4429-bd4f-e8471fbd7d45\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Folkehøjskolen eller uddannelsesinstitutionen gennemfører undersøgelser efter § 5, stk. 1, herunder podning og efterfølgende håndtering af podningen, under medvirken af personer (supervisorer), som er ansat af og udpeget hertil af lederen af folkehøjskolen eller uddannelsesinstitutionen. Supervisoren kan dog være udpeget hertil af lederen af folkehøjskolen eller uddannelsesinstitutionen, hvis supervisoren ledelsesmæssigt direkte er til rådighed for folkehøjskolen eller uddannelsesinstitutionen ved en aftale herom mellem på den ene side folkehøjskolen eller uddannelsesinstitutionen og på den anden side en anden skole eller institution, et vikarbureau eller lignende.</p>\r\n<p class=\"Stk2\">\r\n   <span class=\"StkNr\" id=\"ide606ae41-4f9f-4b96-b05e-ec4e83212838\">Stk. 2.</span> Folkehøjskolens eller uddannelsesinstitutionens supervisorer skal have modtaget oplæring i at gennemføre folkehøjskolens eller uddannelsesinstitutionens undersøgelser i overensstemmelse med reglerne herfor.</p>\r\n<p class=\"Stk2\">\r\n   <span class=\"StkNr\" id=\"id33c33a4e-beca-4b93-a6a9-8a73df46bd3f\">Stk. 3.</span> Supervisorer har under ansvar over for lederen af folkehøjskolen eller uddannelsesinstitutionen til opgave at påse følgende:</p>\r\n<p class=\"Liste1\">\r\n   <span class=\"Liste1Nr\" id=\"id95f016ae-c7a9-4584-bd26-fe74c4468e77\">1)</span> At undersøgelsen, herunder elevers og ansattes podning og efterfølgende håndtering af podningen, udføres efter de instruktioner, der gælder for det pågældende testudstyr (testkit).</p>\r\n<p class=\"Liste1\">\r\n   <span class=\"Liste1Nr\" id=\"idb4d11221-1d65-4268-b1db-10c2687e9b4e\">2)</span> At aflæsning og tolkning af undersøgelsesresultatet sker og er korrekt.</p>\r\n<p class=\"Liste1\">\r\n   <span class=\"Liste1Nr\" id=\"id3f06a458-52fa-4433-87a8-852dab4d50a8\">3)</span> At undersøgelsesresultatet relateres til den elev, studerende eller ansatte, som podningen vedrører.</p>\r\n<p class=\"Liste1\">\r\n   <span class=\"Liste1Nr\" id=\"id789ff445-c562-481e-9a61-1b5b7c29cd7e\">4)</span> Håndtering af elever, studerende og ansatte med positivt undersøgelsesresultat.</p>\r\n<p class=\"Paragraf\" id=\"idc12ed92d-ac98-4c47-aab4-dae5fc5db00f\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Folkehøjskolen eller uddannelsesinstitutionen kan efter aftale med eleven eller den studerende supplere en undersøgelse efter § 5, stk. 1, som har et positivt resultat, med en undersøgelse i form af en PCR-test, som en virksomhed eller lignende efter aftale med folkehøjskolen eller uddannelsesinstitutionen gennemfører fysisk på eller i umiddelbar nærhed af folkehøjskolen eller uddannelsesinstitutionen. Det er en betingelse, at folkehøjskolen eller uddannelsesinstitutionen har modtaget oplysning om resultatet af PCR-testen senest 12 timer efter skolens undersøgelse efter § 5, stk. 1.</p>\r\n<p class=\"Stk2\">\r\n   <span class=\"StkNr\" id=\"id9ed3c017-74da-43e2-978e-99d711a7c395\">Stk. 2.</span> Resultatet af en PCR-test efter stk. 1 træder, så snart folkehøjskolen eller uddannelsesinstitutionen rettidigt har modtaget oplysningen herom, i stedet for det positive resultat af skolens eller uddannelsesinstitutionens undersøgelse efter § 5, stk. 1.</p>\r\n<p class=\"Stk2\">\r\n   <span class=\"StkNr\" id=\"id8ca1a803-e48d-4571-9383-22a6530c4a0b\">Stk. 3.</span> Når en undersøgelse efter § 5, stk. 1, har et positivt resultat, skal folkehøjskolen eller uddannelsesinstitutionen uden at afvente et resultat af en PCR-test efter stk. 1 straks håndtere eleven i overensstemmelse med § 5, stk. 4, nr. 5, samt om selvisolation. Folkehøjskolens eller uddannelsesinstitutionens pligt til at håndtere eleven eller den studerende efter 1. pkt. ophører, når eleven kan dokumentere, at vedkommende efter undersøgelsen med positivt resultat efter § 5, stk. 1, og inden for de seneste 12 timer har opnået et negativt undersøgelsesresultat ved en PCR-test, eller når elevens eller den studerendes fysiske ophold på folkehøjskolen eller uddannelsesinstitutionen ophører.</p>\r\n<p class=\"Stk2\">\r\n   <span class=\"StkNr\" id=\"id923e5f6c-c6bd-4b6f-ad83-aa2257957b50\">Stk. 4.</span> Folkehøjskolen eller uddannelsesinstitutionen må ikke opkræve betaling fra eleven eller den studerende til hel eller delvis dækning af folkehøjskolens eller uddannelsesinstitutionens udgifter til en PCR-test efter stk. 1.</p>\r\n<p class=\"ParagrafGruppeOverskrift\">\r\n   <span>Krav om mundbind eller visir</span>\r\n</p>\r\n<p class=\"Paragraf\" id=\"id504a7dbb-f573-4788-b228-70e32b5848b3\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> For at forebygge og inddæmme udbredelse af covid-19 skal følgende personer på 12 år og derover på videregående kunstneriske uddannelser have tildækket mund og næse ved brug af mundbind eller visir, når de befinder sig i lokaler på uddannelsesinstitutionen, herunder i eventuelle kostafdelinger, jf. dog §§ 11 og 12:</p>\r\n<p class=\"Liste1\">\r\n   <span class=\"Liste1Nr\" id=\"id0216b0dd-1fd6-4d1f-b715-a414333528e1\">1)</span> Elever, kursister, deltagere og studerende, medmindre de:</p>\r\n<p class=\"Liste2\">\r\n   <span class=\"Liste2Nr\" id=\"id2c53472c-7f4c-47e8-a9cf-200ef48f4ebf\">a)</span> deltager i undervisning eller uddannelsesaktiviteter i klasse- og holdlokaler, værksteder, prøvesale, m.v.,</p>\r\n<p class=\"Liste2\">\r\n   <span class=\"Liste2Nr\" id=\"id62559d19-c6e4-4a5e-b139-ed5850dde32d\">b)</span> alene er sammen med elever, kursister, deltagere eller studerende fra deres stamklasse eller -hold, eller</p>\r\n<p class=\"Liste2\">\r\n   <span class=\"Liste2Nr\" id=\"id5be1155b-2eb8-4dc8-9128-e97eee840edd\">c)</span> aflægger prøve.</p>\r\n<p class=\"Liste1\">\r\n   <span class=\"Liste1Nr\" id=\"id782f1940-b9a9-4c86-b943-ea11a1f761ed\">2)</span> Lærere, undervisere, oplægsholdere, øvrige medarbejdere og andre personer, der er tilknyttet den pågældende uddannelsesinstitution, medmindre de ikke har kontakt til andre personer eller opholder sig i et aflukket rum eller bag en afskærmning, hvortil elever, kursister, deltagere, studerende og besøgende ikke har adgang. 1. pkt. finder ikke anvendelse for lærere og undervisere m.v., som den pågældende dag underviser to eller færre klasser eller hold, når de gennemfører undervisning eller uddannelsesaktiviteter i klasse- og holdlokaler, værksteder, prøvesale, m.v.</p>\r\n<p class=\"Liste1\">\r\n   <span class=\"Liste1Nr\" id=\"id88397ab4-966e-4503-84e1-84eb84cd1af9\">3)</span> Besøgende.</p>\r\n<p class=\"Stk2\">\r\n   <span class=\"StkNr\" id=\"id7997458b-faec-4c7a-ab8c-d88cf581a299\">Stk. 2.</span> For at forebygge og inddæmme udbredelsen af covid-19 skal besøgende, oplægsholdere og andre personer tilknyttet, men ikke ansat ved den pågældende folkehøjskole på 12 år og derover på folkehøjskoler, have tildækket mund og næse ved brug af mundbind eller visir, når de befinder sig i lokaler på folkehøjskolen, herunder i eventuelle kostafdelinger, jf. dog §§ 11 og 12. 1. pkt. finder ikke anvendelse for oplægsholdere eller andre personer, som er tilknyttet, men ikke ansat ved den pågældende folkehøjskole, når de gennemfører undervisning eller uddannelsesaktiviteter i klasse- og holdlokaler, m.v.</p>\r\n<p class=\"Stk2\">\r\n   <span class=\"StkNr\" id=\"id6873c175-c0f8-440b-bd3a-5d3bdf88b30d\">Stk. 3.</span> Uddannelsesinstitutioner omfattet af stk. 1 kan bortvise elever, kursister, deltagere, studerende, oplægsholdere, andre personer, der er tilknyttet, men ikke ansat ved den pågældende uddannelsesinstitution og besøgende, der uberettiget undlader at bære mundbind eller visir efter stk. 1. Folkehøjskoler omfattet af stk. 2 kan bortvise besøgende, oplægsholdere og andre personer tilknyttet, men ikke ansat ved den pågældende skole, der uberettiget undlader at bære mundbind eller visir efter stk. 2.</p>\r\n<p class=\"Stk2\">\r\n   <span class=\"StkNr\" id=\"ideddb1120-76f9-441b-b2f3-45aa9fd86ef4\">Stk. 4.</span> Personale, studerende og andre personer tilknyttet videregående kunstneriske uddannelser eller ansatte og elever på folkehøjskoler har ret til at anvende mundbind eller visir, når de befinder sig i lokaler på uddannelsesinstitutionen eller på folkehøjskolen, herunder i eventuelle kostafdelinger.</p>\r\n<p class=\"Paragraf\" id=\"id06fce121-4920-45a0-be23-0e8cd3c94a34\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Kravet om mundbind eller visir i § 10, stk. 1 og 2, gælder ikke personer med nedsat bevidsthedsniveau, fysiske eller mentale svækkelser eller andet, der gør, at de ikke er i stand til at bære mundbind eller visir.</p>\r\n<p class=\"Paragraf\" id=\"idb2aec867-8faf-4922-b9ad-b5edc999ba3d\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Uanset § 10, stk. 1 og 2, kan mundbind eller visir fjernes helt eller delvist, hvis der er en anerkendelsesværdig årsag til det, herunder i følgende situationer:</p>\r\n<p class=\"Liste1\">\r\n   <span class=\"Liste1Nr\" id=\"id4f923529-478c-4f9b-a148-a989492c1a5d\">1)</span> Under kortvarig indtagelse af mad og drikke, såfremt dette er tilladt i henhold til ordensregler for det pågældende sted.</p>\r\n<p class=\"Liste1\">\r\n   <span class=\"Liste1Nr\" id=\"id3b305168-8fb8-4a85-b13f-cd2702bdd08b\">2)</span> Under indtagelse af medicin.</p>\r\n<p class=\"Liste1\">\r\n   <span class=\"Liste1Nr\" id=\"id1eeae150-85c9-4f5e-8f74-bbb2841c84ac\">3)</span> Under samtale med personer, der mundaflæser.</p>\r\n<p class=\"Liste1\">\r\n   <span class=\"Liste1Nr\" id=\"id72ce0da4-fc97-4f8e-b13b-17b36881258a\">4)</span> Hvis mundbindet eller visiret giver vejrtrækningsbesvær eller kvælningsfornemmelser.</p>\r\n<p class=\"Liste1\">\r\n   <span class=\"Liste1Nr\" id=\"idc2e4d8d9-da4a-4885-9191-e9281b59bd9e\">5)</span> Hvis politiet skal foretage identifikation.</p>\r\n<p class=\"Liste1\">\r\n   <span class=\"Liste1Nr\" id=\"id0d2b3eb6-36ad-47b4-8cf0-bb333bbff5b4\">6)</span> Hvis børn og unge eller personer med psykisk eller fysisk funktionsnedsættelse af forskellige årsager skal trøstes eller bliver skræmt over brugen af mundbind eller visir.</p>\r\n<p class=\"Paragraf\" id=\"idd9953df1-2ac4-4f23-8cf8-ceb2d06597c9\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Ved mundbind forstås i § 10 engangsmundbind eller stofmundbind, der dækker næse og mund, og som er fæstnet med snor, elastik eller lignende bag ørerne eller bag hovedet og er tætsluttende omkring ansigtet.</p>\r\n<p class=\"Stk2\">\r\n   <span class=\"StkNr\" id=\"iddf38f9e2-4045-4fec-a4ee-d63e25593368\">Stk. 2.</span> Ved visir forstås i § 10 skærme af plastik, der dækker øjne, næse og mund eller næse og mund, men som ikke er tætsluttende omkring ansigtet.</p>\r\n<p class=\"Paragraf\" id=\"ide0f01814-6704-472e-b529-44feef3c8f7b\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Videregående kunstneriske uddannelser omfattet af § 10, stk. 1, samt folkehøjskoler omfattet af § 10, stk. 2, skal opfylde følgende krav:</p>\r\n<p class=\"Liste1\">\r\n   <span class=\"Liste1Nr\" id=\"id212f7d4b-dffd-498a-a31d-6459c384ef1e\">1)</span> Der skal i eller ved lokalerne på uddannelsesinstitutionerne eller folkehøjskolen opsættes informationsmateriale om kravet om at bruge mundbind eller visir, jf. § 10, stk. 1 og 2, og om mulighed for bortvisning ved manglende efterkommelse af kravet, jf. § 10, stk. 3.</p>\r\n<p class=\"Liste1\">\r\n   <span class=\"Liste1Nr\" id=\"id87fdcd2a-0197-4abe-80f4-704a2a6161a1\">2)</span> Der må alene tillades adgang for elever, kursister, deltagere og studerende, der overholder kravet om at bruge mundbind eller visir efter § 10, stk. 1, nr. 1, jf. dog §§ 11 og 12. Der må alene tillades adgang for besøgende, oplægsholdere og andre personer, der overholder kravet om at bruge mundbind eller visir efter § 10, stk. 1, nr. 3, og stk. 2, jf. dog §§ 11 og 12.</p>\r\n<p class=\"Liste1\">\r\n   <span class=\"Liste1Nr\" id=\"id3dc4b8a0-fd73-4d68-9dc5-b3f6a1d7659e\">3)</span> Det skal sikres, at lærere, undervisere, oplægsholdere, øvrige medarbejdere og andre personer, der er tilknyttet den pågældende uddannelsesinstitution eller folkehøjskole, overholder kravet om at bruge mundbind eller visir efter § 10, stk. 1, nr. 2, og stk. 2, jf. dog §§ 11 og 12.</p>\r\n<p class=\"ParagrafGruppeOverskrift\">\r\n   <span>Straffebestemmelser</span>\r\n</p>\r\n<p class=\"Paragraf\" id=\"ideec8c857-43df-4d32-8eec-74f81df5961b\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Med bøde straffes den, der overtræder § 14.</p>\r\n<p class=\"Stk2\">\r\n   <span class=\"StkNr\" id=\"ida51f80f9-d86a-4811-a82c-526f5cb860ff\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens kapitel 5.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"id127c6688-15ec-4a25-8e03-8e13af1d0d80\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Bekendtgørelsen træder i kraft den 7. juni 2021.</p>\r\n<p class=\"Stk2\">\r\n   <span class=\"StkNr\" id=\"id9a92244f-1351-47d9-bdf4-4d94497b8bec\">Stk. 2.</span> Bekendtgørelsen ophæves den 5. juli 2021.</p>\r\n<p class=\"Stk2\">\r\n   <span class=\"StkNr\" id=\"idc7341613-9c47-4118-bfdb-2e7f23899884\">Stk. 3.</span> Bekendtgørelse nr. 940 af 19. maj 2021 om restriktioner for skoler og uddannelsesinstitutioner på Kulturministeriets område i forbindelse med håndtering af covid-19 ophæves.</p>\r\n<p class=\"Stk2\">\r\n   <span class=\"StkNr\" id=\"id4b942a00-412d-4482-9940-b979f5c73ed4\">Stk. 4.</span> Kapacitet efter § 5 skal på folkehøjskolerne opbygges hurtigst muligt og senest den 15. april 2021. For folkehøjskoler, som er genåbnet hhv. den 21. og 25. april 2021, skal kapaciteten være opbygget senest den 5. maj. 2021. For de videregående kunstneriske uddannelser skal kapacitet være opbygget hurtigst muligt og senest den 21. april 2021.</p><div class=\"Givet\" id=\"Givet\"><p class=\"Givet\" align=\"center\">Kulturministeriet, den 3. juni 2021</p><p class=\"Sign1\" align=\"center\">Joy Mogensen</p><p class=\"Sign2\" align=\"right\">/ Kasper Gori Verdoner</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/06/2021"
        },
        {
            "displayName": "Accession",
            "displayValue": "B20210113505"
        },
        {
            "displayName": "Entydig dokumentidentifikation",
            "displayValue": "AK001794"
        },
        {
            "displayName": "Dato for førstegangsindlæggelse",
            "displayValue": "05/06/2021"
        },
        {
            "displayName": "Dato for indlæggelse",
            "displayValue": "05/06/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1135"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "03/06/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Kulturmin., j.nr. 21/02146"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}