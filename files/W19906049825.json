{
    "id": 39659,
    "title": "Uddannelseskravet - suppleringsjordsbehov - landbrugsejendomme mellem 30 og 50 ha. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60498 af 27/08/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ansøger havde erhvervet landbrugsejendom på 38 ha uden at opfylde  \r\n\r\n uddannelseskravet i landbrugslovens § 16, stk. 1. 2 naboer med animalsk  \r\n\r\n produktion hævdede at have suppleringsjordsbehov. Da dette behov imidlertid  \r\n\r\n ikke var aktuelt, og da der ikke kunne siges at være &#187;særlig stærk&#171;  \r\n\r\n efterspørgsel af landbrugsjord i området, meddeltes tilladelse til  \r\n\r\n erhvervelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uddannelseskravet - suppleringsjordsbehov -  \r\n\r\n landbrugsejendomme mellem 30 og 50 ha. </H1>  \r\n\r\n<P></P>  \r\n\r\n<BR>  \r\n\r\n<P>I skrivelse af 14. april 1990 har De på vegne af  Erik  Falkberg påklaget  \r\n\r\n den af Jordlovsudvalget i skrivelse af 15. marts 1990 trufne afgørelse,  \r\n\r\n hvorefter der meddeltes afslag på ansøgning om tilladelse til, at  \r\n\r\n  Erik Falkberg erhverver landbrugsejendommen matr. nr.  5a Freerslev  \r\n\r\n By, Nr. Herlev af areal 38,6712 ha. </P>  \r\n\r\n<P>Jordlovsudvalget begrunder afslaget med, at Erik Falkberg ikke opfylder  \r\n\r\n uddannelseskravet, og at det over for Jordlovsudvalget er oplyst, at der er  \r\n\r\n suppleringsjordsbehov fra en nabo med stor animalsk produktion. </P>  \r\n\r\n<P>I klageskrivelsen fremfører De, at der faktisk er 2 naboer med animalsk  \r\n\r\n produktion, men at ingen af ejendommene for tiden har behov for  \r\n\r\n suppleringsjord for at skabe harmoni mellem den animalske produktion og  \r\n\r\n jordtilliggendet. De fremfører videre, at såfremt disse naboer på et senere  \r\n\r\n tidspunkt ville få problemer med at overholde miljøreglerne, vil et areal på  \r\n\r\n ca. 4 ha til hver næppe have nogen større betydning. Derimod vil en afgivelse  \r\n\r\n af 8 ha fra den omhandlede landbrugsejendom medfører en disharmoni mellem  \r\n\r\n ejendommens anlæg til kornopbevaring, tørring, m.v. og jordtilliggende. </P>  \r\n\r\n<P>De fremfører endelig, at en frastykning af 4 eller 8 ha vil have en  \r\n\r\n uheldig arronderingmæssig effekt og være uhensigtsmæssig, idet det  \r\n\r\n er Erik Falkbergs plan indenfor den nærmeste fremtid udelukkende at have  \r\n\r\n landbrug som erhverv. </P>  \r\n\r\n<P>Landbrugsministeriet finder, at der er grundlag for at ændre den af  \r\n\r\n Jordlovsudvalget trufne afgørelse. </P>  \r\n\r\n<P>Landbrugsministeriet skal i denne forbindelse oplyse, at arealgrænsen på  \r\n\r\n 30 ha i landbrugslovens § 16 vedrørende erhvervelse af en landbrugsejendom  \r\n\r\n uden krav om landmandsuddannelse efter lovens § 18, stk. 2, nr. 1, kan  \r\n\r\n fraviges indtil 50 ha, medmindre særlige forhold taler imod. Der kan således  \r\n\r\n meddeles afslag, hvis der i området er en særlig stærk efterspørgsel efter  \r\n\r\n landbrugsejendomme over 30 ha fra personer, der opfylder uddannelseskravene,  \r\n\r\n eller der er en særlig stærk efterspørgsel efter suppleringsjord til  \r\n\r\n sammenlægning med bestående landbrug. </P>  \r\n\r\n<P>Landbrugsministeriet har ved sagens afgørelse lagt vægt på, at det  \r\n\r\n forhold, at en enkelt eller nogle få, har ytret interesse for  \r\n\r\n suppleringsjord, ikke i sig selv er begrundelse nok for afslag på en  \r\n\r\n fravigelse af arealgrænsen. Ministeriet finder derfor, at oplysningerne fra  \r\n\r\n den stedlige jordbrugskommission om, at der er en nabo, der har  \r\n\r\n suppleringsjordsbehov, ikke kan begrunde et afslag. </P>  \r\n\r\n<P>Landbrugsministeriet meddeler hermed tilladelse til Erik Falkbergs  \r\n\r\n erhvervelse af landbrugsejendommen matr. nr.  5a Freerslev By, Nr. Herlev.  \r\n\r\n</P>  \r\n\r\n<P>P.M.V. </P>  \r\n\r\n<P>e.b. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19906049825"
        },
        {
            "displayName": "Entydig dokumentidentifikation",
            "displayValue": "CA007594"
        },
        {
            "displayName": "Dato for indlæggelse",
            "displayValue": "08/06/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60498"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "27/08/1990"
        },
        {
            "displayName": "Administrerende myndighed",
            "displayValue": "Landbrugsministeriets departement"
        },
        {
            "displayName": "Ressortministeriets journalnummer",
            "displayValue": "90-315-232"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}