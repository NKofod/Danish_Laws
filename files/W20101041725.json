{
    "id": 153321,
    "title": "Ankestyrelsens principafgørelse 243-10 om arbejdsskade - aktindsigt - anonymisering - ekstrahere - personfølsomme oplysninger",
    "documentTypeId": "240",
    "isSagsforlobPeriodValid": true,
    "shortName": "KEN nr 10417 af 30/11/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 243-10 om arbejdsskade - aktindsigt - anonymisering - ekstrahere - personfølsomme oplysninger</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En myndighed har ikke pligt til at anonymisere og udlevere dokumenter, som ikke allerede foreligger i anonymiseret form hos myndigheden. I det omfang myndigheden har en fast praksis for at anonymisere og udlevere dokumenter, har myndigheden dog pligt til det i overensstemmelse med den almindelige lighedsgrundsætning.</p>\r\n   <p class=\"TekstGenerel\">Myndigheden er ikke afskåret fra at give aktindsigt i personfølsomme oplysninger efter offentlighedslovens § 12, stk. 1, nr.1, hvis myndigheden kan sikre en effektiv anonymisering.</p>\r\n   <p class=\"TekstGenerel\">Myndigheden skal efter § 12, stk. 2 ikke give aktindsigt efter undtagelse af personfølsomme oplysninger, hvis dokumentet derved får et usammenhængende eller uforståeligt indhold.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om offentlighed i forvaltningen - lov nr. 572 af 19. december 1985 - § 4 og § 12</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i principielt møde truffet afgørelse om aktindsigt i 5 konkrete arbejdsskadesager samt afgørelser i 65 sager vedrørende A virksomhed.</p>\r\n<p>Vi har besluttet at behandle sagen principielt til belysning af undtagelse af personfølsomme oplysninger fra aktindsigt efter offentlighedsloven.</p>\r\n<p>Resultatet er</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Vi hjemviser sagerne om aktindsigt</p>\r\n</p>\r\n<p>Det betyder, at Arbejdsskadestyrelsens afgørelser af 29. april 2010 og 1. juli 2010 ikke gælder.</p>\r\n<p>Arbejdsskadestyrelsen skal derfor træffe en ny afgørelse med udgangspunkt i de retningslinjer, der fremgår af vores afgørelse.</p>\r\n<p>\r\n   <span class=\"Bold\">Begrundelsen for afgørelsen om hjemvisning</span>\r\n</p>\r\n<p>Vi finder, at det er en fejl, at Arbejdsskadestyrelsen, når de vælger at give dig aktindsigt, har undtaget alle oplysninger, der kan beskrives som personfølsomme, da Styrelsen ikke er afskåret fra at give aktindsigt i oplysninger, som i udgangspunktet er personfølsomme, hvis der kan sikres en effektiv anonymisering. Vi er derfor uenige med Arbejdsskadestyrelsen i, at det er en fejl, at du tidligere har fået aktindsigt i oplysninger om eksempeltvist skade og sygdom, så længe oplysningerne ikke er personhenførbare.</p>\r\n<p>Vi finder desuden, at Arbejdsskadestyrelsen ikke burde have givet dig aktindsigt efter undtagelse af alle personfølsomme oplysninger, da indholdet af dokumenterne derved blev uforståeligt.</p>\r\n<p>Vi finder, at Arbejdsskadestyrelsen derfor skal gennemgå sagerne/afgørelserne på ny med udgangspunkt i de retningslinjer som følger af Folketingets Ombudsmands udtalelse i FOB 2005 og gældende ret, som blandt andet senest er beskrevet i Offentlighedskommissionens betænkning (gennemgået nedenfor).</p>\r\n<p>Ankestyrelsen kan som ankeinstans ikke pålægge Arbejdsskadestyrelsen at anonymisere dokumenter.</p>\r\n<p>Arbejdsskadestyrelsen har ved de påklagede afgørelser undtaget alle personfølsomme oplysninger efter offentlighedslovens § 12, stk. 1, nr. 1. Arbejdsskadestyrelsen har i brev af 27. september 2010 som svar på Ankestyrelsens høring oplyst, at Styrelsen giver aktindsigt efter en konkret vurdering. Det fremgår ikke klart, om Arbejdsskadestyrelsen har en fast praksis i forhold til at anonymisere dokumenter, når der anmodes om aktindsigt. Arbejdsskadestyrelsen har tidligere givet dig aktindsigt i videre omfang end det er sket ved afgørelse af 29. april 2010 og 1. juli 2010.</p>\r\n<p>Folketingets Ombudsmand har i Ombudsmandens beretning fra 2005 i forbindelse med en egen drift-undersøgelse udtalt, at der er pligt til at give aktindsigt i dokumenter, som foreligger i anonymiseret form hos myndigheden. Det kræver dog, at anonymiseringen er effektiv, det vil sige at den der har begæret aktindsigt ikke vil kunne finde frem til/identificere den person, som dokumentet vedrører.</p>\r\n<p>Ombudsmanden udtaler samtidig, at myndigheden ikke kan anses for at være forpligtet til at anonymisere dokumenter. Han henviser til, at offentlighedsloven kun antages at angå allerede foreliggende dokumenter, og at loven som udgangspunkt ikke giver borgeren ”ret til aktindsigt i fremtidige dokumenter, ret til at oplysninger og dokumenter bliver sammenstillet eller bearbejdet til nye dokumenter eller ret til, at der foretages ændringer i allerede foreliggende dokumenter” (FOB 2005, side 682).</p>\r\n<p>Hvis myndigheden dog følger en fast praksis om, at dokumenter anonymiseres og udleveres, så bør aktindsigtsanmodning imødekommes i overensstemmelse med den almindelige lighedsgrundsætning. Desuden har Ombudsmanden i en konkret sag udtalt, at aktindsigt i det anonymiserede dokument er udtryk for god service og et udslag af meroffentlighed (FOB 2005, side 667).</p>\r\n<p>I forhold til ekstraheringspligten efter offentlighedslovens § 12, stk. 2 fremgår det blandt andet af Offentlighedskommissionens betænkning, at der i overensstemmelse med gældende ret ikke skal gives delvis aktindsigt efter ekstraheringsbestemmelsen, hvis indholdet i dokumentet efter undtagelse af de personfølsomme oplysninger ikke har et forståeligt eller sammenhængende meningsindhold (Betænkning nr. 1510/2009 om offentlighedsloven, side 1013).</p>\r\n<p>Arbejdsskadestyrelsen skal herudover være opmærksom på, om der af hensyn til A virksomheds drifts- og forretningsforhold kan undtages oplysninger omfattet af offentlighedslovens § 12, stk. 1, nr. 2. Oplysninger vil kun kunne undtages efter denne bestemmelse, når det er af væsentlig økonomisk betydning for virksomheden, at begæringen om aktindsigt ikke imødekommes.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> de oplysninger, som forelå, da Arbejdsskadestyrelsen traf afgørelse i sagen</p>\r\n   <p class=\"Liste1\">\r\n      <span class=\"Liste1Nr\">–</span> Arbejdsskadestyrelsens afgørelse af 29. april 2010. Ved denne afgørelse fik du delvist aktindsigt i 5 konkrete arbejdsskadesager vedrørende A virksomhed</p>\r\n   <p class=\"Liste1\">\r\n      <span class=\"Liste1Nr\">–</span> Arbejdsskadestyrelsens afgørelse af 1. juli 2010. Ved denne afgørelse fik du delvist aktindsigt i afgørelser i 65 konkrete arbejdsskadesager vedrørende A virksomhed</p>\r\n   <p class=\"Liste1\">\r\n      <span class=\"Liste1Nr\">–</span> klagerne til Ankestyrelsen</p>\r\n   <p class=\"Liste1\">\r\n      <span class=\"Liste1Nr\">–</span> Arbejdsskadestyrelsens breve om oversendelse af klagerne</p>\r\n   <p class=\"Liste1\">\r\n      <span class=\"Liste1Nr\">–</span> brev af 27. september 2010 fra Arbejdsskadestyrelsen</p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20101041725"
        },
        {
            "displayName": "Entydig dokumentidentifikation",
            "displayValue": "BS006124"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10417"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "30/11/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1210041-10"
        },
        {
            "displayName": "Stikord",
            "displayValue": "243-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}