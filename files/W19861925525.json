{
    "id": 34357,
    "title": "Arbejdsskadeforsikring - antaget til arbejde - taksator (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19255 af 19/08/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En selvstændig landmand, der tillige havde arbejdet som taksator for  \r\n\r\n et forsikringsselskab, fandtes efter oplysningerne om pågældendes  \r\n\r\n ansættelses- og aflønningsforhold at være omfattet af personkredsen i  \r\n\r\n arbejdsskadeforsikringslovens § 1. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Arbejdsskadeforsikring - antaget til arbejde -  \r\n\r\n taksator (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En selvstændig landmand, der tillige havde arbejdet som taksator for et  \r\n\r\n forsikringsselskab, afgik ved døden den 19. februar 1981. Pågældende havde  \r\n\r\n den 8. januar 1981 været udsat for et ulykkestilfælde under sit arbejde som  \r\n\r\n taksator. </P>  \r\n\r\n<P>I januar 1983 traf ankestyrelsen afgørelse om, at dødsfaldet måtte anses  \r\n\r\n for at være en følge af det anmeldte ulykkestilfælde, jfr.  \r\n\r\n arbejdsskadeforsikringslovens § 13. Ankestyrelsen hjemviste samtidig sagen  \r\n\r\n til fornyet behandling i sikringsstyrelsen med henblik på, om tilfældet  \r\n\r\n iøvrigt måtte være omfattet af arbejdsskadeforsikringsloven, jfr. lovens § 1.  \r\n\r\n</P>  \r\n\r\n<P>Om afdødes arbejdsmæssige forhold var det oplyst, at pågældende var  \r\n\r\n selvstændig landmand, og at han herudover arbejdede som taksator for et  \r\n\r\n forsikringsselskab. Af de foreliggende regnskaber for 1979 og 1980 fremgik,  \r\n\r\n at der på gården bl.a. var en betydelig kvægbesætning, og at der havde været  \r\n\r\n udgifter til fremmed arbejdskraft. Indtægterne ved arbejde for  \r\n\r\n forsikringsselskabet var bortset fra de sidste 2 år, afdøde levede, af  \r\n\r\n beskedent omfang. </P>  \r\n\r\n<P>Forsikringsselskabet havde bl.a. oplyst, at afdøde var tilknyttet  \r\n\r\n selskabet som repræsentantskabsmedlem og taksator. Afdøde blev i sin egenskab  \r\n\r\n af landbrugskyndig bl.a. benyttet som taksator ved skader på  \r\n\r\n landbrugsejendomme samt ved driftstabserstatninger inden for landbruget.  \r\n\r\n Afdøde havde sit eget distrikt, men virkede også uden for dette. Han blev  \r\n\r\n aflønnet med et fast honorar pr. takseret skade undtagen ved meget  \r\n\r\n arbejdskrævende opgaver, hvor pågældende fik udbetalt timeløn. Indtægten var  \r\n\r\n beskattet som A-indkomst. Afdøde havde ikke modtaget feriegodtgørelse.  \r\n\r\n Endelig var det oplyst, at afdøde havde haft tilladelse fra  \r\n\r\n forsikringsselskabet til også at påtage sig opgaver for et andet selskab.  \r\n\r\n</P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Sikringsstyrelsen fandt, at afdøde som repræsentantskabsmedlem og taksator  \r\n\r\n for forsikringsselskabet ikke kunne anses for at være antaget til arbejde i  \r\n\r\n arbejdsskadeforsikringslovens forstand, jfr. lovens § 1. Ulykkestilfældet og  \r\n\r\n dets følger begrundede derfor ikke krav på ydelser efter  \r\n\r\n arbejdsskadeforsikringsloven. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af afdødes enke. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Sikringsstyrelsen udtalte over for ankestyrelsen, at vurderingsmænd  \r\n\r\n o.lign. normalt ikke anses for at stå i tjenesteforhold til den pågældende  \r\n\r\n virksomhed. Sikringsstyrelsen havde ikke fundet grundlag for at fravige denne  \r\n\r\n hovedregel i den foreliggende sag. </P>  \r\n\r\n<P>LOVGRUNDLAG: </P>  \r\n\r\n<P>Lov om arbejdsskadeforsikring, § 1. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder, at afdøde efter en konkret vurdering af pågældendes  \r\n\r\n arbejds- og aflønningsforhold for forsikringsselskabet må anses for omfattet  \r\n\r\n af personkredsen i § 1 i arbejdsskadeforsikringsloven. </P>  \r\n\r\n<P>Ankestyrelsen har herved lagt vægt på, at forsikringsselskabets direktion  \r\n\r\n i princippet var frit stillet over for de af afdøde udarbejdede overslag over  \r\n\r\n skaderne, og på at et ansættelsesforhold som afdødes ikke på forhånd kunne  \r\n\r\n anses for at falde uden for de i lov om ferie givne bestemmelser om  \r\n\r\n feriegodtgørelse til lønmodtagere. I ankestyrelsens overvejelser er endvidere  \r\n\r\n indgået, at afdøde ikke betalte moms af de indtægter, han havde fra  \r\n\r\n forsikringsselskabet, men at indtægterne blev beskattet som A- indkomst. </P>  \r\n\r\n<P>ankestyrelsen hjemviser derfor sagen til sikringsstyrelsen til behandling  \r\n\r\n i henhold til §§ 30 - 33 i arbejdsskadeforsikringsloven. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden marts 1993.",
        "(* 1) Offentliggjort af Sikringsstyrelsen i SM U-006-86 23/10/1986."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861925525"
        },
        {
            "displayName": "Entydig dokumentidentifikation",
            "displayValue": "CA002285"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19255"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "19/08/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "14751-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}