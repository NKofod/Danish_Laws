{
    "id": 170232,
    "title": "Cirkulæreskrivelse om fremsendelse af prøvelsesattest med digital post i Danmark, Færøerne og Grønland",
    "documentTypeId": "210",
    "isSagsforlobPeriodValid": true,
    "shortName": "CIS nr 9298 af 05/05/2015",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulæreskrivelse om fremsendelse af prøvelsesattest med digital post i Danmark, Færøerne og Grønland</p>\r\n<p>KL har henvendt sig til Ministeriet for Børn, Ligestilling, Integration og Sociale Forhold om muligheden for at sende prøvelsesattester med digital post.</p>\r\n<p>Det fremgår af § 6, stk. 1, i bekendtgørelse nr. 585 af 3. juni 2014 om indgåelse af ægteskab, at kommunen udsteder en prøvelsesattest, når ægteskabsbetingelserne er opfyldt. Hvis vielsen skal foretages af kommunen, skal prøvelsesattesten ikke udleveres til parterne. Foretages vielsen ikke af kommunen, skal prøvelsesattesten udleveres til parterne, der selv skal sørge for at aflevere attesten til den vielsesmyndighed, der skal foretage vielsen.</p>\r\n<p>Når kommunen skal udlevere prøvelsesattesten til parterne, kan kommunen sende attesten til parternes digitale postkasse. Det er således ikke et krav, at attesten skal udleveres personligt, eller at attesten skal sendes med brevpost. Hvis attesten alene sendes til parterne i en digital udgave, skal attesten i underskriftsfeltet som minimum indeholde navnet på den sagsbehandler, der har udstedt attesten. Hvis kommunen ønsker det, kan der i prøvelsesattester, der alene sendes i en digital udgave, også anvendes en eventuel digital medarbejdersignatur eller en faksimileunderskrift i underskriftsfeltet.</p>\r\n<p>Hvis parterne i ægteskabserklæringen har oplyst navnet på den vielsesmyndighed, der skal foretage vielsen, er der intet i vejen for, at kommunen (som en ekstra service) med parrets samtykke sender prøvelsesattesten direkte til vielsesmyndigheden. Hvis vielsesmyndigheden har mulighed for at modtage digital post, kan kommunen sende attesten digitalt.</p>\r\n<p>Når kommunen sender en prøvelsesattest med digital post – enten til parterne eller til en anden vielsesmyndighed – skal kommunen sikre, at fremsendelsen sker via en krypteret forbindelse (sikker post). Dette skyldes, at prøvelsesattesten bl.a. indeholder parternes CPR-numre.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Ministeriet for Børn, Ligestilling, Integration og Sociale Forhold, den 5. maj 2015</p><p class=\"Sign1\" align=\"center\">Mette Kaae Hansen</p><p class=\"Sign2\" align=\"right\">/ Brian Gresell Nørgaard</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/05/2015"
        },
        {
            "displayName": "Accession",
            "displayValue": "C20150929810"
        },
        {
            "displayName": "Entydig dokumentidentifikation",
            "displayValue": "CF001505"
        },
        {
            "displayName": "Dato for førstegangsindlæggelse",
            "displayValue": "08/05/2015"
        },
        {
            "displayName": "Dato for indlæggelse",
            "displayValue": "20/01/2016"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9298"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "05/05/2015"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ministeriet for Børn, Ligestilling, Integration og Sociale Forhold, j.nr. 2015-3754"
        },
        {
            "displayName": "Stikord",
            "displayValue": "prøvelse, Prøvelsesattest, Vielse, Ægteskab, Ægteskabsbetingelser"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}