{
    "id": 85370,
    "title": "Bekendtgørelse om statsgaranti til lån til forsøgsbyggeri ",
    "documentTypeId": "60",
    "isSagsforlobPeriodValid": false,
    "shortName": "BEK nr 615 af 11/07/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om statsgaranti til lån til  \r\n\r\n forsøgsbyggeri </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 1a, stk. 6 og § 4 i lov om statsgaranti til lån til  \r\n\r\n forsøgsbyggeri, jf. lovbekendtgørelse nr. 723 af 4. september 1995 som ændret  \r\n\r\n ved lov nr. 314 af 14. maj 1997, fastsættes efter bemyndigelse: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Statsgaranti kan ydes til følgende boliger til  \r\n\r\n helårsbrug: </P>  \r\n\r\n<UL CLASS=PLAIN-LIST>  \r\n\r\n<LI>1) ejerboliger, </LI>  \r\n\r\n<LI>2) private udlejningsejendomme, </LI>  \r\n\r\n<LI>3) private andelsboliger, hvortil der er ydet offentlig støtte efter lov  \r\n\r\n om boligbyggeri, </LI>  \r\n\r\n<LI>4) private andelsboliger, hvortil der ikke er ydet offentlig støtte efter  \r\n\r\n lov om boligbyggeri. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Statsgarantien træder i stedet for eventuel  \r\n\r\n anden garanti efter lov om boligbyggeri eller lov om byfornyelse1). </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Statsgaranti efter § 1 kan kun ydes, hvis  \r\n\r\n projektet indeholder forsøg i væsentligt omfang, herunder forsøg med  \r\n\r\n økologiske løsninger. Forsøget skal vedrøre nye eller ændrede 1)  \r\n\r\n byggemetoder, bl.a. med henblik på øget produktivitet og bedre  \r\n\r\n leverancestyring, </P>  \r\n\r\n<UL CLASS=PLAIN-LIST>  \r\n\r\n<LI>2) bolig- eller bygningsudformninger, </LI>  \r\n\r\n<LI>3) drifts- eller vedligeholdelsesmetoder, eller </LI>  \r\n\r\n<LI>4) metoder til ressourcebesparelser, herunder genanvendelse af  \r\n\r\n byggematerialer, spildevand og husholdningsaffald, samt den nødvendige  \r\n\r\n behandling heraf. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Statsgaranti efter § 1 kan betinges af særlige  \r\n\r\n krav til forsøgets indhold og gennemførelse samt udarbejdelse af en rapport  \r\n\r\n om erfaringerne i forbindelse med udførelsen af forsøget. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Statsgaranti kan ydes til lån efter §§ 26, 28 og  \r\n\r\n 29 i realkreditloven og til realkreditlignende lån ydet af et pengeinstitut.  \r\n\r\n Det er en forudsætning, at lånet afdrages løbende over lånets løbetid. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Garanti kan kun ydes til lån til finansiering af  \r\n\r\n arbejder, der ikke er påbegyndt på det tidspunkt, hvor tilsagn om garantien  \r\n\r\n meddeles. <B>§ 5.</B> Ansøgning om statsgaranti indsendes til Bygge- og  \r\n\r\n Boligstyrelsen på et særligt skema. Skemaet er trykt som bilag 1 til  \r\n\r\n bekendtgørelsen. Ansøgningen skal indeholde alle oplysninger, som fremgår af  \r\n\r\n skemaet. </P>  \r\n\r\n<P CLASS=STK> <I>Stk. 2. </I> Bygge- og Boligstyrelsen meddeler tilsagn om  \r\n\r\n statsgaranti. Det foreløbige tilsagn om statsgaranti beregnes som 15 pct. af  \r\n\r\n de anslåede udgifter til opførelse af byggeriet inklusive låneomkostninger og  \r\n\r\n eventuelt kurstab. Tilsagn meddeles som udgangspunkt i den rækkefølge, hvori  \r\n\r\n ansøgningerne er modtaget, idet denne rækkefølge dog kan fraviges under  \r\n\r\n hensyn til projekternes indhold. Tilsagnet om statsgaranti er betinget af, at  \r\n\r\n projektet dokumenteres endeligt gennemført, og at ansøgning om endelig  \r\n\r\n fastsættelse af garantiens størrelse indsendes inden for en i tilsagnet  \r\n\r\n fastsat frist. Ansøgning om forhøjelse af tilsagnet indsendes til Bygge- og  \r\n\r\n Boligstyrelsen. </P>  \r\n\r\n<P CLASS=STK> <I>Stk. 3. </I> Ansøgning om endelig fastsættelse af garantiens  \r\n\r\n størrelse indsendes til Bygge- og Boligstyrelsen på det ovenfor nævnte  \r\n\r\n særlige skema. Ansøgningen skal indeholde alle oplysninger, som fremgår af  \r\n\r\n skemaet. Udgifterne skal være attesteret af en statsautoriseret eller  \r\n\r\n registreret revisor. </P>  \r\n\r\n<P CLASS=STK> <I>Stk. 4. </I> Bygge- og Boligstyrelsen fastsætter garantiens  \r\n\r\n endelige størrelse og giver meddelelse herom til Hypotekbanken. Til brug for  \r\n\r\n beregningen af statsgarantiens størrelse indhenter Bygge- og Boligstyrelsen  \r\n\r\n oplysning hos långiver om værdiansættelsen af ejendommen samt om restgælden  \r\n\r\n af eventuelle foranstående prioritetslån. </P>  \r\n\r\n<P CLASS=STK> <I>Stk. 5. </I> Bygge- og Boligstyrelsens afgørelser efter  \r\n\r\n denne bekendtgørelse kan ikke indbringes for boligministeren. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Hypotekbanken afgiver på statens vegne  \r\n\r\n garantierklæring over for det långivende institut. </P>  \r\n\r\n<P CLASS=STK> <I>Stk. 2. </I> Hypotekbanken varetager i den efterfølgende  \r\n\r\n administration statens interesser som garant og træffer alle afgørelser i  \r\n\r\n denne anledning, herunder afgørelser i forbindelse med misligholdelse,  \r\n\r\n ejerskifte m.v. Ved ejerskifte kan Hypotekbanken tillade, at garantien ved  \r\n\r\n gældsovertagelse overgår til den nye ejer, såfremt der ikke sker forringelse  \r\n\r\n af garantiens sikkerhedsmæssige stilling. </P>  \r\n\r\n<P CLASS=STK> <I>Stk. 3. </I> Hypotekbankens afgørelser efter denne  \r\n\r\n bekendtgørelse kan ikke indbringes for boligministeren. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Bekendtgørelsen træder i kraft den 23. juli  \r\n\r\n 1997. </P>  \r\n\r\n<P CLASS=STK> <I>Stk. 2. </I> Bekendtgørelse nr. 467 af 30.maj 1994 om  \r\n\r\n statsgaranti til lån til skoler og forsøgsbyggeri ophæves. Bekendtgørelsen  \r\n\r\n finder dog fortsat anvendelse for tilsagn afgivet inden den 1. januar 1997.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Bygge- og Boligstyrelsen, den 11. juli  \r\n\r\n 1997 </I> </P>  \r\n\r\n<P CLASS=UNDERSKREVET-AF ALIGN=CENTER>Birthe Lehmann </P>  \r\n\r\n<P CLASS=MINISTER ALIGN=RIGHT>/ Søren Varder </P>  \r\n\r\n<P>Bygge- og Boligstyrelsen 1997 </P>  \r\n\r\n</DIV>  \r\n\r\n<P> <B>Bilag 1</B>  </P>  \r\n\r\n<P>GARANTI TIL LÅN TIL FORSØGSBYGGERI </P>  \r\n\r\n<P><IMG SRC=\"/image.aspx?id=85370&img=CR45080_1.gif\" align=middle width=235 height=85 border=no alt=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"></P>  \r\n\r\n<P> <B>Bemærkninger til skemaet</B>  </P>  \r\n\r\n<P>Skemaet er udformet således, at det kan anvendes som ansøgningsskema af  \r\n\r\n bygherren i 2 situationer. </P>  \r\n\r\n<P>Bygherren anvender skemaet i forbindelse med ansøgning om <B>tilsagn om  \r\n\r\n garanti</B> (skema GA) og om <B>godkendelse af byggeprojektets regnskab</B>  \r\n\r\n (skema GR). </P>  \r\n\r\n<P>Når skemaet anvendes som skema GA, markeres dette ved kryds ved  \r\n\r\n &#187;GA&#171; i skemaets øverste højre hjørne. Sker der ikke ændringer  \r\n\r\n senere, kan skemaet anvendes uændret som skema GR. Når skemaet anvendes som  \r\n\r\n skema GR, markeres dette ved et kryds ved &#187;GR&#171; i skemaets øverste  \r\n\r\n højre hjørne. </P>  \r\n\r\n<P>Der skal anvendes et skema for hvert enkelt projekt, der gives tilsagn  \r\n\r\n til. Ved udvidelse af et tidligere givet tilsagn anvendes skemaet også, i så  \r\n\r\n fald skal der anvendes et nyt skema. </P>  \r\n\r\n<P>Bygherren skal udfylde alle relevante felter med feltnummer (Fxxxx).  \r\n\r\n Feltnumrene er til brug for Bygge- og Boligstyrelsen. </P>  \r\n\r\n<P>Vedrørende udfyldning af de enkelte felter henvises til nedenstående  \r\n\r\n vejledning. </P>  \r\n\r\n<P>Skema GA og Skema GR skal indsendes til Bygge- og Boligstyrelsen, 2.  \r\n\r\n kontor, Stormgade 10, 1470 København K. </P>  \r\n\r\n<P> <B>Vejledning til udfyldelse af de enkelte felter: </B></P>  \r\n\r\n<P>1.1. Ejendomstype: Her angives ejendomstypen ved afkrydsning. </P>  \r\n\r\n<P> <B>1.2. Mertilsagn:</B> Et mertilsagnsprojekt er en udvidelse af et  \r\n\r\n eksisterende projekt. </P>  \r\n\r\n<P> <B>1.3. Bygherre og forretningsfører:</B> Bygherrens og  \r\n\r\n forretningsførerens - hvis en sådan benyttes - navn og adresse angives.  \r\n\r\n Samtidig oplyses bygherrens SE-nummer. Har bygherren ikke et sådant, oplyses  \r\n\r\n SE-nummeret på en evt. forretningsfører. </P>  \r\n\r\n<P> <B>1.4. Långivende realkredit-/pengeinstitut:</B> Navnet og evt.  \r\n\r\n afdelingsbetegnelsen samt adressen på det eller de långivende  \r\n\r\n realkreditinstitutter og pengeinstitutter oplyses. Feltet udfyldes ikke, hvis  \r\n\r\n der endnu ikke er søgt om lån. </P>  \r\n\r\n<P> <B>2.1. Grunden:</B> Matrikelbetegnelse og adressen oplyses. Er der ikke  \r\n\r\n foretaget en endelig udmatrikulering, oplyses hovedmatrikelnummeret, hvorfra  \r\n\r\n der udstykkes, som foreløbigt matrikelnummer. Senest i forbindelse med skema  \r\n\r\n GR indberettes det endelige matrikelnummer. </P>  \r\n\r\n<P>Grundenes areal skal oplyses samt ejendomsnummer. Der skal udfyldes et  \r\n\r\n ansøgningsskema for hvert ejendomsnummer. </P>  \r\n\r\n<P> <B>2.2. Byggeriets datoer:</B> Der skal oplyses en forventet  \r\n\r\n påbegyndelsesdato, en forventet byggeperiode og en forventet afleveringsdato.  \r\n\r\n Ved afleveringsdato forstås datoen for afleveringsforretningen. For private  \r\n\r\n andelsboliger opført væsentligt i bygherrens eget regi (dvs. at mere end 40  \r\n\r\n pct. af byggearbejderne udføres af bygherrens egne ansatte) anvendes dog  \r\n\r\n skæringsdag i stedet for den forventede aflevering. Ved skæringsdag forstås  \r\n\r\n datoen for sidste lejligheds færdiggørelse med tillæg af højst 2 måneder til  \r\n\r\n klargøring af udenomsarealerne. </P>  \r\n\r\n<P>Ved skema GR oplyses de faktiske datoer. </P>  \r\n\r\n<P CLASS=PUNKT> <B>3.</B> Byggeriets art: De relevante rubrikker afkrydses,  \r\n\r\n og de nævnte bilag vedlægges. </P>  \r\n\r\n<P CLASS=PUNKT> <B>4.</B> Byggeriets økonomi: Udgifterne opgøres i tre  \r\n\r\n hovedposter samt de samlede udgifter. I øvrige grundudgifter indgår udgifter  \r\n\r\n til byggemodning, jordbundsundersøgelser, ekstrafundering og pilotering,  \r\n\r\n fjernelse af forurenet jord, stikledninger til vand, el og kloak, anlæg af  \r\n\r\n interne veje og andre interne arealer, renter af grundkøbesummen og skatter  \r\n\r\n for grunden frem til byggeriets påbegyndelse mv. Omkostninger består af en  \r\n\r\n række enkeltposter, hvis art og størrelse er bestemt af det enkelte byggeri,  \r\n\r\n f.eks. honorarer til arkitekt og ingeniør, advokat, byggelånsrenter,  \r\n\r\n udtørringsudgifter, udgifter til tinglysning og stempel o.lign. Endvidere  \r\n\r\n skal anføres størrelsen af det lån, der er eller vil blive søgt om fra  \r\n\r\n realkredit-/pengeinstituttet samt størrelsen af den garanti, der ansøges om.  \r\n\r\n Regler om, hvor stor en garanti, der kan ydes, findes i lovens § 1a. </P>  \r\n\r\n<P CLASS=PUNKT> <B>5.</B> Godkendelsesdatoer: Bygherren underskriver skemaet  \r\n\r\n 2 gange: ved Skema GA (5.1), og ved skema GR (5.2). Revisor underskriver  \r\n\r\n skema GR og attesterer dermed for udgifternes størrelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Lov nr. 381 af 10. juni 1997 om byfornyelse træder i kraft den 1.  \r\n\r\n januar 1998. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/07/1997"
        },
        {
            "displayName": "Accession",
            "displayValue": "B19970061505"
        },
        {
            "displayName": "Entydig dokumentidentifikation",
            "displayValue": "CM045080"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "615"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "11/07/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Boligmin., Bygge- og Boligstyrelsen, 2.kt., j.nr. B-5213-61"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}