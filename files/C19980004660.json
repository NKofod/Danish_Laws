{
    "id": 87032,
    "title": "Vejledning til bekendtgørelse om overflytning mellem arbejdsløshedskasser",
    "documentTypeId": "180",
    "isSagsforlobPeriodValid": false,
    "shortName": "VEJ nr 46 af 25/03/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse om overflytning  \r\n\r\n mellem arbejdsløshedskasser </H1>  \r\n\r\n<P></P>  \r\n\r\n<BR>  \r\n\r\n<P> <I>Indledning</I>  </P>  \r\n\r\n<P>Direktoratet har i bekendtgørelse nr. 191 af 25. marts 1998 fastsat regler  \r\n\r\n om overflytning mellem anerkendte arbejdsløshedskasser. Til brug herfor har  \r\n\r\n direktoratet udarbejdet denne vejledning. </P>  \r\n\r\n<P>Arbejdsløshedskasserne for lønmodtagere er fagligt afgrænsede  \r\n\r\n arbejdsløshedskasser. I visse tilfælde dækkes samme faglige område af flere  \r\n\r\n arbejdsløshedskasser. </P>  \r\n\r\n<P>Herudover er Kristelig Arbejdsløshedskasse, jf. lovens § 97, anerkendt som  \r\n\r\n tværfaglig arbejdsløshedskasse for lønmodtagere. </P>  \r\n\r\n<P>Endelig findes der to anerkendte arbejdsløshedskasser for selvstændige  \r\n\r\n erhvervsdrivende. </P>  \r\n\r\n<P>For overflytning af kombinationsforsikrede medlemmer henvises til  \r\n\r\n direktoratets bekendtgørelse om kombinationsforsikring. </P>  \r\n\r\n<P>Hensigten med denne bekendtgørelse er at sikre, at medlemmet står i den  \r\n\r\n kasse, hvor medlemmet har størst faglig tilknytning. </P>  \r\n\r\n<P>Det følger af arbejdsløshedsforsikringslovens § 41, stk. 5, at ingen må  \r\n\r\n være medlem af mere end een kasse. </P>  \r\n\r\n<P>Medlemmer, der tager erhvervsarbejde uden for kassens faglige område, skal  \r\n\r\n lade sig overflytte til anden kasse eller udtræde af kassen, jf. lovens § 42.  \r\n\r\n</P>  \r\n\r\n<P>En eventuel gennemført overflytning på baggrund af et ansættelsesforhold,  \r\n\r\n der ikke opfylder betingelserne, skal annulleres. </P>  \r\n\r\n<P>Dækkes medlemmets nye arbejde ikke af en kasses område, kan medlemmet ikke  \r\n\r\n fortsætte som medlem af den hidtidige kasse, medmindre medlemmet får  \r\n\r\n tilladelse til det. Tilladelsen kan gives af Direktoratet for  \r\n\r\n Arbejdsløshedsforsikringen, jf. lovens § 44. </P>  \r\n\r\n<P>Hvis overflytning i øvrigt ikke kan finde sted, kan medlemmet forblive  \r\n\r\n forsikret i den hidtidige kasse. </P>  \r\n\r\n<P> <B></B> <I>Til § 1, stk. 1 (Overflytning mellem kasser for  \r\n\r\n lønmodtagere)</I>  </P>  \r\n\r\n<P>Medlemmet skal overflyttes, når arbejdet kan danne grundlag for optagelse  \r\n\r\n i en kasse for lønmodtagere, og betingelsen om fagligt område og arbejdets  \r\n\r\n omfang er opfyldt. Dette betyder, at der f.eks. kan ske overflytning, når et  \r\n\r\n medlem har støttet arbejde, er i lønnet praktik, får løn under sygdom eller  \r\n\r\n barsel, eller holder ferie med feriegodtgørelse/ løn. </P>  \r\n\r\n<P>Det er en betingelse, at der er en kasse, som efter sin vedtægt optager  \r\n\r\n medlemmer, der arbejder inden for det pågældende faglige område. </P>  \r\n\r\n<P>Når arbejdet berettiger til optagelse, er det uden betydning, at medlemmet  \r\n\r\n i relation til andre bestemmelser eller anden lovgivning betragtes som ledig  \r\n\r\n eller uddannelsessøgende. </P>  \r\n\r\n<P>Der vil derfor kunne ske overflytning i perioder med delefterløn,  \r\n\r\n overgangsydelse, aktiviteter i henhold til lov om en aktiv  \r\n\r\n arbejdsmarkedspolitik eller lov om orlov. </P>  \r\n\r\n<P>Et medlem, der f.eks. modtager uddannelsesgodtgørelse, kan ikke  \r\n\r\n overflyttes, da medlemmet i denne situation som udgangspunkt må anses for  \r\n\r\n ledig. Medlemmet skal dog overflyttes ved påbegyndelse af en lønnet  \r\n\r\n praktikperiode, der er en del af uddannelsen, hvis arbejdet har et sådant  \r\n\r\n omfang, at der skal ske overflytning. </P>  \r\n\r\n<P>Et medlem kan ikke overflyttes ved arbejde i en efterlønsperiode, jf. § 6.  \r\n\r\n</P>  \r\n\r\n<P>Vedrørende fuld ledighed henvises til § 6. </P>  \r\n\r\n<P> <B>Til § 1, stk. 2</B>  <I>(Arbejdets omfang)</I>  </P>  \r\n\r\n<P>Ansættelsesforholdet skal vare mindst 5 uger, og der skal i hver af ugerne  \r\n\r\n være mindst 1 løntime, jf. direktoratets bekendtgørelse om  \r\n\r\n beskæftigelselseskrav, dagpengeperiode og aktivperiode. Kravet om mindst 1  \r\n\r\n løntime i hver af ugerne gælder ikke for medlemmer ansat i fast turnus. </P>  \r\n\r\n<P>Selv om den ugentlige arbejdstid er mindre end fagets normale arbejdstid,  \r\n\r\n skal der således ske overflytning, hvis arbejdets omfang berettiger hertil.  \r\n\r\n</P>  \r\n\r\n<P> <I>Til § 1, stk. 4</I>  </P>  \r\n\r\n<P>Et medlem kan ikke overflyttes, når det arbejde, der skal danne grundlag  \r\n\r\n for overflytningen er omfattet af varslet konflikt. Overflytning kan først  \r\n\r\n ske med virkning fra konfliktens ophør. Arbejde i varslingsperioden kan  \r\n\r\n medregnes. </P>  \r\n\r\n<P> <I>Til § 1, stk. 5</I>  </P>  \r\n\r\n<P>Skal et deltidsforsikret medlem overflyttes på grund af deltidsarbejde  \r\n\r\n inden for et andet fag, er det en betingelse, at den nye kasse efter sin  \r\n\r\n vedtægt optager deltidsforsikrede. Medlemmet kan ikke overflyttes selv om  \r\n\r\n kassen optager deltidsforsikrede inden for andre faggrupper. I sådanne  \r\n\r\n tilfælde kan det deltidsforsikrede medlem heller ikke overflyttes til  \r\n\r\n Kristelig Arbejdsløshedskasse. </P>  \r\n\r\n<P>Et medlem, der er fuldtidsforsikret i den hidtidige kasse og som får  \r\n\r\n deltidarbejde, kan overflyttes som fuldtidsforsikret. </P>  \r\n\r\n<P>Et medlem, der modtager delpension skal overflyttes som deltidsforsikret,  \r\n\r\n selvom kassen ikke optager deltidsforsikrede efter sin vedtægt. </P>  \r\n\r\n<P> <I>Til § 2, stk. 1 og 2 (Overflytning fra en kasse for selvstændige til  \r\n\r\n en lønmodtagerkasse)</I>  </P>  \r\n\r\n<P>For så vidt angår arbejdets omfang og karakter og tilknytning til en  \r\n\r\n lønmodtagerkasses faglige område gælder samme regler som ved overflytning  \r\n\r\n mellem kasser for lønmodtagere. Der henvises til vejledningen til § 1. </P>  \r\n\r\n<P> <I>Til § 2, stk. 3</I>  </P>  \r\n\r\n<P>Et medlem, der tager lønarbejde og samtidig driver selvstændig virksomhed  \r\n\r\n i væsentligt omfang, skal ikke overflyttes. </P>  \r\n\r\n<P>Kassen skal foretage en samlet konkret vurdering af, om virksomheden  \r\n\r\n fortsat drives i væsentligt omfang, jf. direktoratets bekendtgørelse om ophør  \r\n\r\n med udøvelse af selvstændig virksomhed som hovedbeskæftigelse. </P>  \r\n\r\n<P>Medlemmer, der driver sæsonvirksomhed, har således heller ikke pligt til  \r\n\r\n overflytning ved lønarbejde uden for sæsonen, hvis sæsonvirksomheden fortsat  \r\n\r\n drives i væsentligt omfang. </P>  \r\n\r\n<P> <B></B> <I>Til § 3 (Overflytning fra en lønmodtagerkasse til en kasse for  \r\n\r\n selvstændige)</I>  </P>  \r\n\r\n<P>Ved vurdering af om et medlem driver selvstændig virksomhed i væsentligt  \r\n\r\n omfang henvises til direktoratets bekendtgørelse om beskæftigelseskrav,  \r\n\r\n dagpengeperiode og aktivperiode. </P>  \r\n\r\n<P>Et medlem, der begynder selvstændig virksomhed med etableringsydelse efter  \r\n\r\n lov om en aktiv arbejdsmarkedspolitik, skal overflyttes til en kasse for  \r\n\r\n selvstændige, når betingelserne for modtagelse af etableringsydelse er  \r\n\r\n opfyldt. Medlemmet kan ikke overflyttes til en anden kasse for selvstændige i  \r\n\r\n ydelsesperioden, jf. § 4, stk. 2 . </P>  \r\n\r\n<P>Et medlem, der i medfør af anden lovgivning modtager offentlig støtte til  \r\n\r\n etablering og drift af selvstændig virksomhed, skal ligeledes overflyttes til  \r\n\r\n en kasse for selvstændige. </P>  \r\n\r\n<P> <I>Til § 4</I>  </P>  \r\n\r\n<P>Hvis et medlems arbejde omfattes af flere kassers faglige område, kan  \r\n\r\n medlemmet overflyttes mellem disse, hvis arbejdets omfang berettiger til det.  \r\n\r\n</P>  \r\n\r\n<P>Et medlem, der har arbejde i lige stort omfang inden for flere kassers  \r\n\r\n faglige område, kan vælge enten at lade sig overflytte eller at blive i den  \r\n\r\n hidtidige kasse. Som eksempel kan nævnes et medlem, der arbejder 20 timer  \r\n\r\n ugentligt som chauffør og 20 timer ugentligt som kontorfunktionær. </P>  \r\n\r\n<P>Medlemmer, der arbejder i et omfang, der berettiger til overflytning inden  \r\n\r\n for en lønmodtagerkasses faglige område, har altid ret til overflytning til  \r\n\r\n Kristelig Arbejdsløshedskasse. Hvis et deltidsforsikret medlem får  \r\n\r\n deltidsarbejde, er det dog en forudsætning for overflytning, at en fagligt  \r\n\r\n afgrænsede kasse optager deltidsforsikrede inden for den pågældende  \r\n\r\n faggruppe, jf. § 1, stk. 5. </P>  \r\n\r\n<P>Medlemmer af kasser for selvstændige erhvervsdrivende, der fortsat driver  \r\n\r\n<I>ustøttet</I> selvstændig virksomhed, kan overflyttes mellem disse. </P>  \r\n\r\n<P>Et medlem, der opfylder betingelserne for optagelse i en kasse for  \r\n\r\n lønmodtagere og en kasse for selvstændige erhvervsdrivende, kan vælge at  \r\n\r\n blive overflyttet mellem disse, jf. § 2, stk. 3 og § 3, stk. 3. </P>  \r\n\r\n<P> <B></B> <I>Til § 5 (Arbejde i udlandet)</I>  </P>  \r\n\r\n<P>Medlemmer, der har lønarbejde i udlandet, herunder Færøerne og Grønland,  \r\n\r\n kan kun overflyttes til en anden dansk kasse, hvis der kunne ske optagelse i  \r\n\r\n en dansk kasse på grundlag af det samme arbejde i udlandet. </P>  \r\n\r\n<P>Der henvises til direktoratets bekendtgørelser om optagelse i  \r\n\r\n arbejdsløshedskasse for lønmodtagere, om arbejdsløshedsforsikring ved arbejde  \r\n\r\n inden for EØS og i det øvrige udland, og om medlems- og dagpengeret efter  \r\n\r\n arbejde eller ophold på Færøerne. </P>  \r\n\r\n<P>Om selvstændige erhvervsdrivende henvises til direktoratets bekendtgørelse  \r\n\r\n om optagelse i en arbejdsløshedskasse for selvstændig erhvervsdrivende. </P>  \r\n\r\n<P>Der er ikke pligt til overflytning ved arbejde i udlandet bortset fra hvad  \r\n\r\n der følger af forordning (EØF) 1408/71. </P>  \r\n\r\n<P> <B></B> <I>Til § 6 (Forhold, der hindrer overflytning)</I>  </P>  \r\n\r\n<P>Et medlem, der er overgået til efterløn, kan ikke overflyttes, selv om  \r\n\r\n medlemmet udnytter retten til at arbejde i efterlønsperioden efter reglerne  \r\n\r\n herom. </P>  \r\n\r\n<P>Et medlem, der aftjener militær eller civil værnepligt, kan ikke  \r\n\r\n overflyttes. Efter værnepligtsperioden gælder de almindelige regler. </P>  \r\n\r\n<P>Som hovedregel kan der ikke ske overflytning, når et medlem er fuldt  \r\n\r\n ledigt. Bestemmelserne i §§ 7 og 8 er undtagelser herfra. </P>  \r\n\r\n<P>I de tilfælde, hvor et medlem efter andre bestemmelser eller anden  \r\n\r\n lovgivning betragtes som ledigt, skal der ske overflytning, hvis der indgår  \r\n\r\n arbejde i ydelsesperiode, jf. vejledningen til § 1, stk. 1. </P>  \r\n\r\n<P> <B></B> <I>Til § 7 (Overflytning efter uddannelse)</I>  </P>  \r\n\r\n<P>Når et medlem har valgt overflytning enten som dimittend eller med  \r\n\r\n bevarelse af erhvervede rettigheder, kan medlemmet ikke efter frist udløb  \r\n\r\n ændre dette valg. </P>  \r\n\r\n<P> <I>Til § 7, stk. 1, litra a</I>  </P>  \r\n\r\n<P>Et medlem, der benytter sig af denne mulighed, stilles som om medlemmet er  \r\n\r\n blevet optaget efter arbejdsløshedsforsikringslovens § 41, stk. 1, nr. 3,  \r\n\r\n litra b. </P>  \r\n\r\n<P>Medlemmet skal søge om overflytning senest 2 uger efter uddannelsens  \r\n\r\n afslutning. </P>  \r\n\r\n<P>Der henvises i øvrigt til vejledningen til § 10, stk. 2. </P>  \r\n\r\n<P> <I>Til § 7, stk. 1, litra b</I>  </P>  \r\n\r\n<P>Efter denne bestemmelse vælger medlemmet alene at skifte fagligt område på  \r\n\r\n baggrund af uddannelsen. </P>  \r\n\r\n<P>Dette betyder, at medlemmets rettigheder og eventuelle pligter er de  \r\n\r\n samme, som hvis medlemmet ikke var blevet overflyttet. Medlemmet kan ikke  \r\n\r\n gøre brug af de dimittendrettigheder, der følger af lovgivningen. </P>  \r\n\r\n<P>Medlemmet skal søge om overflytning senest 4 uger efter uddannelsens  \r\n\r\n afslutning. </P>  \r\n\r\n<P> <B></B> <I>Til § 8, stk. 1 og 2 (Tilbageflytning til tidligere kasse)</I>  \r\n\r\n</P>  \r\n\r\n<P>Ret til tilbageflytning efter stk. 1 til 3 gælder kun medlemmer, der har  \r\n\r\n haft pligt til at lade sig overflytte fra den oprindelige kasse, fordi de i  \r\n\r\n en periode har haft arbejde uden for kassens faglige område eller har udøvet  \r\n\r\n selvstændig virksomhed. </P>  \r\n\r\n<P>Et medlem, der har valgt at lade sig overflytte efter reglen i § 4, har  \r\n\r\n således ikke ret til tilbageflytning til den hidtidige kasse, når medlemmet  \r\n\r\n bliver ledigt. </P>  \r\n\r\n<P>Der er kun ret til tilbageflytning til en lønmodtagerkasse. En tidligere  \r\n\r\n selvstændig erhvervsdrivende, der er blevet overflyttet til en  \r\n\r\n lønmodtagerkasse, kan derfor ikke flyttes tilbage til en kasse for  \r\n\r\n selvstændige ved ledighed fra lønarbejdet. </P>  \r\n\r\n<P>Retten til tilbageflytning er endvidere begrænset til tilfælde, hvor  \r\n\r\n medlemmet har haft fast tilknytning til den oprindelige kasse, enten på  \r\n\r\n baggrund af arbejde inden for kassens faglige område i betydeligt omfang  \r\n\r\n (stk. 1), eller på baggrund af uddannelse (stk. 2). </P>  \r\n\r\n<P>Hvis et medlem har arbejdet inden for sin uddannelses faglige område og  \r\n\r\n herefter har fået arbejde uden for det hidtidige faglige område, skal  \r\n\r\n medlemmet som udgangspunkt tilbageflyttes efter stk. 2. </P>  \r\n\r\n<P>Perioden på 2 år, hvori arbejdskravet efter stk. 1 skal være opfyldt, kan  \r\n\r\n ikke forlænges. </P>  \r\n\r\n<P> <I>Til § 8, stk. 3</I>  </P>  \r\n\r\n<P>Der henvises til reglerne i lov om en aktiv arbejdsmarkedspolitik og  \r\n\r\n Arbejdsministeriets bekendtgørelse om en aktiv arbejdsmarkedsindsats. </P>  \r\n\r\n<P>Et medlem har ret til at blive flyttet tilbage til den kasse for  \r\n\r\n lønmodtagere, pågældende tidligere var medlem af. Det gælder dog kun, hvis  \r\n\r\n medlemmet søger herom inden 3 måneder efter ophør af jobtræningen,  \r\n\r\n puljejobbet eller etableringsydelse mv. </P>  \r\n\r\n<P>Hvis medlemmet efter periodens ophør ikke er ledigt, men begynder  \r\n\r\n lønarbejde, der er tilstrækkeligt til overflytning, skal medlemmet derimod  \r\n\r\n overflyttes efter de almindelige regler. Overflytning skal ske til en  \r\n\r\n lønmodtagerkasse, hvis faglige område dækker det pågældende arbejde. </P>  \r\n\r\n<P> <B></B> <I>Til § 9, stk. 1 (Overflytningstidspunktet)</I>  </P>  \r\n\r\n<P>Det administrative arbejde i forbindelse med overflytningen begynder i  \r\n\r\n medlemmets hidtidige arbejdsløshedskasse. </P>  \r\n\r\n<P>Det er derfor bestemt, at overflytning tidligst får virkning fra det  \r\n\r\n tidspunkt, hvor denne kasse har modtaget en overflytningsblanket fra  \r\n\r\n medlemmet. </P>  \r\n\r\n<P>Hvis overflytningen til en ny arbejdsløshedskasse skyldes, at medlemmet  \r\n\r\n får arbejde inden for denne kasses faglige område, jf. §§ 1 til 3, kan  \r\n\r\n overflytning dog tidligst ske fra arbejdets begyndelse. </P>  \r\n\r\n<P> <I>Til § 9, stk. 2</I>  </P>  \r\n\r\n<P>Bestemmelsen åbner mulighed for, at kasserne kan aftale et hensigtsmæssigt  \r\n\r\n overflytningstidspunkt, selv om tidspunktet ikke er sammenfaldende med  \r\n\r\n modtagelsen af blanketten. F.eks. således at overflytningen får virkning fra  \r\n\r\n udgangen af en måned. </P>  \r\n\r\n<P> <I>Til § 9, stk. 3</I>  </P>  \r\n\r\n<P>Bestemmelsen er en undtagelse fra hovedreglen om, at overflytning får  \r\n\r\n virkning fra modtagelsen af overflytningsblanketten. </P>  \r\n\r\n<P> <I>Til § 9, stk. 4</I>  </P>  \r\n\r\n<P>Overflytningsdagen er skæringsdag for indbetaling af kontingent til  \r\n\r\n henholdsvis den hidtidige og den nye kasse. </P>  \r\n\r\n<P>Hvis medlemmet er eller kommer i restance med kontingentet til den  \r\n\r\n hidtidige kasse, skal denne - uanset overflytningen - iværksætte rykker- og  \r\n\r\n sletteprocedure efter reglerne i direktoratets bekendtgørelse om betaling af  \r\n\r\n medlemsbidrag til en arbejdsløshedskasse. Medlemmet skal således slettes,  \r\n\r\n hvis det skyldige beløb fortsat ikke betales. </P>  \r\n\r\n<P>Slettelse finder sted med virkning fra det tidspunkt, indtil hvilket  \r\n\r\n medlemmet har betalt skyldigt kontingent. Tidspunktet for slettelsen vil  \r\n\r\n derfor ligge før overflytningen. </P>  \r\n\r\n<P>Som følge af slettelsen bortfalder overflytningen. Den nye kasse skal  \r\n\r\n derfor omgående underrettes. </P>  \r\n\r\n<P> <I>Til § 9, stk. 5</I>  </P>  \r\n\r\n<P>Medlemmet skal indlevere den udfyldte og underskrevne overflytningsblanket  \r\n\r\n til den hidtidige kasse. </P>  \r\n\r\n<P>Mangler der oplysninger, eller er der oplysninger, som kan bringe kassen i  \r\n\r\n tvivl om medlemmets ret til overflytning, kan overflytningen tidligst ske,  \r\n\r\n når fejlen er rettet, eller tvivlsspørgsmålet er afklaret. </P>  \r\n\r\n<P>Kassen kan indhente yderligere oplysninger hos medlemmet, hvis oplysninger  \r\n\r\n om medlemmets arbejdsfunktioner m.v. er af betydning for vurderingen af om  \r\n\r\n medlemmet arbejder inden for kassens faglige område. </P>  \r\n\r\n<P> <I>Til § 10, stk. 1</I>  </P>  \r\n\r\n<P>Ved overflytning bevarer medlemmet de rettigheder (anciennitet m.v.), som  \r\n\r\n er opnået som medlem af den hidtidige kasse. </P>  \r\n\r\n<P>Hvis medlemmet derimod melder sig ud eller bliver slettet, for eksempel på  \r\n\r\n grund af kontingentrestance, mistes disse rettigheder. Dette gælder, selv om  \r\n\r\n den pågældende straks efter bliver optaget i en anden kasse. </P>  \r\n\r\n<P> <B>Til § 10, stk. 2</B>  </P>  \r\n\r\n<P>Et medlem, der overflyttes efter § 7, stk. 1, litra a, erhverver ret til  \r\n\r\n en ny dagpengeperiode på baggrund af uddannelsen. </P>  \r\n\r\n<P>Hvis medlemmet allerede opfylder kravet om et års medlemskab af en kasse,  \r\n\r\n kan medlemmet få dagpenge med dimittendsats umiddelbart efter uddannelsens  \r\n\r\n afslutning. </P>  \r\n\r\n<P> <B>Til § 11, stk. 1</B>  <I>(Medlemmets pligt til at medvirke ved  \r\n\r\n overflytningen)</I>  </P>  \r\n\r\n<P>Et medlem har pligt til at oplyse kassen om sine arbejdsfunktioner m.v.,  \r\n\r\n hvis kassen anmoder om det til brug for behandlingen af overflytningen. </P>  \r\n\r\n<P> <B>Til § 11, stk. 2</B>  </P>  \r\n\r\n<P>Kassen kan ensidigt træffe afgørelse om, at et medlem skal udtræde af  \r\n\r\n kassen, hvis medlemmet ikke vil medvirke ved en sådan overflytning til en  \r\n\r\n anden kasse. Kassens afgørelse skal være skriftlig og indeholde  \r\n\r\n klagevejledning, jf. direktoratets bekendtgørelse om almindelige krav til  \r\n\r\n arbejdsløshedskassernes (afdelingernes) sagsbehandling og afgørelser. </P>  \r\n\r\n<P> <I>Til § 11, stk. 3</I>  </P>  \r\n\r\n<P>På grund af de alvorlige konsekvenser en afgørelse om udtræden har for  \r\n\r\n medlemmet, kan medlemskabet af den hidtidige kasse fortsætte, indtil  \r\n\r\n Direktoratet for Arbejdsløshedsforsikringen eller eventuelt Arbejdsmarkedets  \r\n\r\n Ankenævn har behandlet klagen. Det forudsættes dog, at medlemmet betaler  \r\n\r\n kontingent til kassen i den periode, hvor klagen behandles. </P>  \r\n\r\n<P> <B></B> <I>Til § 12</I>  ( <I>Kassens pligt til at medvirke ved  \r\n\r\n overflytningen)</I>  </P>  \r\n\r\n<P>Kasserne har pligt til at medvirke ved overflytningen, herunder pligt til  \r\n\r\n at udlevere og behandle den overflytningsblanket, som er godkendt eller  \r\n\r\n udarbejdet af Direktoratet for Arbejdsløshedsforsikringen. Blanketten skal  \r\n\r\n benyttes ved alle overflytninger mellem kasserne. </P>  \r\n\r\n<P>Overflytningsblanketten danner i første omgang grundlag for kassernes  \r\n\r\n vurdering af, om betingelserne for overflytning er til stede. </P>  \r\n\r\n<P>Kassens sagsbehandling bør som udgangspunkt baseres på medlemmets tro og  \r\n\r\n love erklæringer. Der er således ikke et generelt krav om dokumentation for  \r\n\r\n ansættelsesforhold, arbejdstid m.v., men kassen kan i tvivlstilfælde forlange  \r\n\r\n fornøden dokumentation. </P>  \r\n\r\n<P>Den nye kasse vurderer ud fra blankettens oplysninger, om betingelserne  \r\n\r\n for overflytning er til stede, eller om der skal indhentes yderligere  \r\n\r\n oplysninger. </P>  \r\n\r\n<P>Finder en af de implicerede kasser, at betingelserne for overflytning ikke  \r\n\r\n er opfyldt, skal kassen træffe skriftlig afgørelse og give medlemmet  \r\n\r\n klagevejledning. Endvidere skal den anden kasse underrettes om afgørelsen.  \r\n\r\n</P>  \r\n\r\n<P>Kassen skal give medlemmet meddelelse om at overflytning er sket og  \r\n\r\n indberette overflytningen til Det Centrale Register for  \r\n\r\n Arbejdsmarkedsstatistik (CRAM). </P>  \r\n\r\n<P> <I>Til § 12, stk. 4</I>  </P>  \r\n\r\n<P>Formålet med blanketten er at lette administrationen for kasserne. Den nye  \r\n\r\n kasse skal lægge oplysningerne fra blanketten til grund, medmindre den nye  \r\n\r\n kasse har grund til at betvivle rigtigheden af oplysningerne. </P>  \r\n\r\n<P> <B></B> <I>Til § 13 (Tvivl eller uenighed om medlemmets  \r\n\r\n kassetilhørsforhold)</I>  </P>  \r\n\r\n<P>Som udgangspunkt effektueres overflytning først med virkning fra det  \r\n\r\n tidspunkt, hvor der ikke er reel tvivl eller uoverensstemmelse mellem  \r\n\r\n kasserne om medlemmets kassetilhørsforhold. Direktoratet for  \r\n\r\n Arbejdsløshedsforsikringen kan imidlertid fastsætte et  \r\n\r\n overflytningstidspunkt, der ligger før direktoratets afgørelse om medlemmets  \r\n\r\n ret til overflytning. </P>  \r\n\r\n<P>Denne vejledning erstatter direktoratets vejledning nr. 43 af 2. marts  \r\n\r\n 1994 om anvendelse af reglerne i Direktoratet for Arbejdsløshedsforsikringens  \r\n\r\n bekendtgørelse om overflytning mellem anerkendte arbejdsløshedskasser og  \r\n\r\n vejledning af 28. marts 1996 og af 22. december 1997 om ændring af vejledning  \r\n\r\n om overflytning mellem statsanerkendte arbejdsløshedskasser. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 25. marts 1998 </I> </P>  \r\n\r\n<P CLASS=UNDERSKREVET-AF ALIGN=CENTER>Merete Roos </P>  \r\n\r\n<P CLASS=MINISTER ALIGN=RIGHT>/ Sophie C. Sargent </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/03/1998"
        },
        {
            "displayName": "Accession",
            "displayValue": "C19980004660"
        },
        {
            "displayName": "Entydig dokumentidentifikation",
            "displayValue": "CM046834"
        },
        {
            "displayName": "Dato for førstegangsindlæggelse",
            "displayValue": "02/07/1998"
        },
        {
            "displayName": "Dato for indlæggelse",
            "displayValue": "04/07/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "46"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "25/03/1998"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin., Dir.f.Arbejdsløshedsforsikr., A3 kt., j.nr. 97-220006"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}