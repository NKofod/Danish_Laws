{
    "id": 58815,
    "title": "Cirkulæreskrivelse om delvis eftergivelse og tilbagebetaling af visse bøder for overtrædelse af kildeskattelovens § 74. ",
    "documentTypeId": "210",
    "isSagsforlobPeriodValid": false,
    "shortName": "CIS nr 11325 af 24/10/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om delvis eftergivelse og  \r\n\r\n tilbagebetaling af visse bøder for overtrædelse af kildeskattelovens § 74.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Ved to domme afsagt den 20. marts 1989 har Østre Landsret fraveget den  \r\n\r\n hidtidigt anvendte bødeberegning for overtrædelse af kildeskattelovens § 74,  \r\n\r\n idet landsretten fandt, at der bør ske større nedslag i bøden end hidtil,  \r\n\r\n såfremt restancen helt eller i det væsentligste var betalt inden  \r\n\r\n tiltalerejsning, og at der i tilfælde af gentagelsestilfælde bør ske en  \r\n\r\n større graduering af bødens størrelse. Skattemyndighederne har på baggrund af  \r\n\r\n betænkning nr. 1091/1986 om behandlingen af skatte- og afgiftssager, der  \r\n\r\n afgøres administrativt og efter afsigelsen af ovennævnte 2 landsretsdomme,  \r\n\r\n ændret bødeberegningsprincipperne med virkning fra 1. juli 1989. De nye  \r\n\r\n bødeberegningsprincipper finder anvendelse på alle sager, der ikke er  \r\n\r\n endeligt afgjort pr. 1. juli 1989. </P>  \r\n\r\n<P>For så vidt angår allerede afgjorte sager vil skattemyndighederne selv  \r\n\r\n behandle sager om eftergivelse og tilbagebetaling med hensyn til bødeforlæg  \r\n\r\n vedtaget/og eller betalt efter udsendelse fra Statsskattedirektoratet direkte  \r\n\r\n til bødefældte. </P>  \r\n\r\n<P>På grundlag af udtalelser fra rigsadvokaten og Statsskattedirektoratet  \r\n\r\n bestemmer Justitsministeriet herved, at politiet efter nedenstående  \r\n\r\n retningslinier træffer afgørelse om delvis eftergivelse og tilbagebetaling  \r\n\r\n for så vidt angår bøder for overtrædelse af kildeskatteloven § 74, der er  \r\n\r\n idømt af domstolene eller vedtaget i retten i perioden fra den 20. marts til  \r\n\r\n den 1. juli 1989. Eftergivelse og tilbagebetaling bør alene ske i det omfang,  \r\n\r\n der er en konsekvens af præmisserne til landsretsdommene. </P>  \r\n\r\n<P>Skulle der forekomme vedtagelser eller domme efter den 1. juli 1989, som  \r\n\r\n ikke er korrigeret i overensstemmelse med den nye bødeberegning, bør delvis  \r\n\r\n eftergivelse og tilbagebetaling ligeledes ske, i så fald i overensstemmelse  \r\n\r\n med den nye bødeberegning, der gælder fra d. 1. juli 1989. </P>  \r\n\r\n<P> <B>I. Principperne for delvis eftergivelse og betaling.</B>  </P>  \r\n\r\n<P CLASS=PUNKT> <B>1.</B> Ordningen omfatter alle bødesager i  \r\n\r\n gentagelsestilfælde samt førstegangsbøder, hvor restancen inden  \r\n\r\n tiltalebegæring eller bødeforlæg er nedbragt til under 25% af den højst  \r\n\r\n konstaterede restance, vedtaget eller idømt i den ovennævnte periode. </P>  \r\n\r\n<P CLASS=PUNKT> <B>2.</B> Statsskattedirektoratet har oplyst, at man ikke med  \r\n\r\n den fornødne sikkerhed maskinelt kan udtage de i politiets regi afgjorte  \r\n\r\n sager. Man anmoder derfor om, at politiet på eget initiativ gennemgår de  \r\n\r\n under 1 nævnte sager. Der kræves således ikke en begæring herom fra den, som  \r\n\r\n har vedtaget eller er idømt bøden. Ordningen omfatter ikke bøder, der er  \r\n\r\n afsonet. </P>  \r\n\r\n<P CLASS=PUNKT> <B>3.</B> Sager, hvor eftergivelse eller tilbagebetaling kan  \r\n\r\n komme på tale, forelægges Statsskattedirektoratet til vurdering, inden  \r\n\r\n politiet træffer afgørelse i sagen. </P>  \r\n\r\n<P> <B>II. Fremgangsmåden ved delvis eftergivelse og tilbagebetaling.</B>  \r\n\r\n</P>  \r\n\r\n<P CLASS=PUNKT> <B>1.</B> Bestemmelse om eftergivelse og tilbagebetaling  \r\n\r\n træffes af politidirektøren i København/politimesteren i den kreds, hvor  \r\n\r\n bødeafgørelsen er indført i bødejournalen. Er sagen overført fra en  \r\n\r\n politikreds til en anden til inddrivelse af bøden, træffes bestemmelsen i den  \r\n\r\n kreds, som inddrivelsen nu påhviler, eller - hvis bøden er fuldt ud betalt -  \r\n\r\n i den kreds, der sidst har haft sagen til inddrivelse. </P>  \r\n\r\n<P>Når der efter de under <B>I</B> nævnte retningslinier er truffet en sådan  \r\n\r\n bestemmelse, skal den vedtagne eller idømte bødeafgørelse påtegnes med  \r\n\r\n teksten: &#187;Bøden er efter Justitsministeriets cirkulæreskrivelse af ....  \r\n\r\n nedsat til .... kr.&#171;. Denne påtegning skal tillige ske i bødejournalen  \r\n\r\n for hver enkelt sag. </P>  \r\n\r\n<P>Er der efter de gældende regler tidligere sket indberetning til  \r\n\r\n Kriminalregisteret om bødeafgørelsen, skal nedsættelse af den pågældende bøde  \r\n\r\n meddeles Kriminalregisteret. Nedsættelsen indberettes til Kriminalregisteret  \r\n\r\n ved indsendelse af et print af afgørelsen, påtegnet som ovenfor anført. </P>  \r\n\r\n<P CLASS=PUNKT> <B>2.</B> Såfremt en bøde nedsættes, skal der gives den, som  \r\n\r\n har vedtaget eller er idømt bøden, meddelelse herom. Skal der ske  \r\n\r\n tilbagebetaling, fremsendes et giroudbetalingskort. Tilbagebetalingsbeløbet  \r\n\r\n forrentes med diskontoen + 6% fra datoen for betaling af bøden til  \r\n\r\n tilbagebetalingsdagen. </P>  \r\n\r\n<P> <B>III. Regnskabsførelse mv.</B>  </P>  \r\n\r\n<P>De tilbagbetalte bødebeløb bogføres på konto 4601.20.9.01. </P>  \r\n\r\n<P>I forbindelse med aflæggelse af bøderegnskab for finansåret 1989 bedes der  \r\n\r\n særskilt redegjort for det samlede tilbagebetalte bødebeløb med henvisning  \r\n\r\n til denne cirkulæreskrivelse. </P>  \r\n\r\n<P> <B>IV. Indberetning til Justitsministeriet.</B>  </P>  \r\n\r\n<P>Man anmoder politiet om at give Justitsministeriet oplysning om størrelsen  \r\n\r\n af de samlede nedsættelsesbeløb ved en delvis eftergivelse/tilbagebetaling  \r\n\r\n inden den 1. februar 1990. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>E. Steiner </P>  \r\n\r\n<P>(Til politiet) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19891132510"
        },
        {
            "displayName": "Entydig dokumentidentifikation",
            "displayValue": "CM017764"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/10/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11325"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "24/10/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "j.nr. DFK. 4.kt. 80-0-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}