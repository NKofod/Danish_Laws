{
    "id": 136762,
    "title": "Forbud mod at ryge indendørs på arbejdspladserne på en gård, herunder i malkerum, værksted og i stalde",
    "documentTypeId": "240",
    "isSagsforlobPeriodValid": true,
    "shortName": "KEN nr 9160 af 28/01/2011",
    "documentHtml": "<div class=\"bjelke\">Den fulde tekst</div><p class=\"Titel2\">Forbud mod at ryge indendørs på arbejdspladserne på en gård, herunder i malkerum, værksted og i stalde</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Arbejdstilsynet besøgte en gård med 13 ansatte og konstaterede, at der blev røget indendørs i blandt andet malkerum, værksted og stalde.</p>\r\n   <p class=\"TekstGenerel\">Gårdejeren oplyste, at virksomheden havde en skriftlig rygepolitik, som omfattede de fælles boliger, som de ansatte bor i, samt lukkede rum på arbejdspladsen.</p>\r\n   <p class=\"TekstGenerel\">Gårdejeren anførte i klagen, at staldene er åbne stalde med en tagkonstruktion, som kan løftes, så der er en åbning på hver side af staldens længde. Langs siderne er der klimagardiner, der kan rulles ned, så der er 1½ meter åbent til det fri.</p>\r\n   <p class=\"TekstGenerel\">Gårdejeren påpegede, at der udover de nævnte klimagardiner, der kun blev lukket ved hård frost, slagregn eller snestorm, var en 2 meter bred åbning i staldenes kip, og at staldene i forhold til anden lovgivning blev betegnet som »åbne stalde«.</p>\r\n   <p class=\"TekstGenerel\">Et enigt Arbejdsmiljøklagenævn fastholdt Arbejdstilsynets påbud om, at der ikke må ryges på indendørs arbejdspladser, allerede fordi Arbejdstilsynet konstaterede, at der blev røget i malkerum og værksted. Nævnet fandt i øvrigt, at gårdens åbne stalde er indendørs arbejdspladser, som er omfattet af rygeforbuddet.</p>\r\n   <p class=\"TekstGenerel\">Således fandt et flertal på 6 ud af nævnets 11 stemmeberettigede medlemmer, at virksomhedens åbne stalde er indendørs arbejdspladser, idet der med indendørs arbejdspladser menes lokaler, der er omgivet af tag og vægge på alle sider, uanset om disse er permanente eller ikke.</p>\r\n   <p class=\"TekstGenerel\">Et mindretal på 5 medlemmer fandt det ikke tilstrækkeligt oplyst, om staldene er åbne eller lukkede rum, og om der derfor ikke er tale om rygning indendørs, når der ryges i stalden.</p>\r\n</div>\r\n<p class=\"Tekst\">Arbejdsmiljøklagenævnet har på møde den 25. januar 2011 behandlet klagen over Arbejdstilsynets afgørelse af 12. april 2010. Virksomheden, [virksomhedens navn udeladt], klager over, at Arbejdstilsynet fastholder det påbud, der er givet i forbindelse med tilsynsbesøget den 23. marts 2010 om straks at standse rygning.</p>\r\n<p class=\"Tekst\">Nævnet traf følgende</p>\r\n<p class=\"Tekst\" style=\"text-align: center;\">A F G Ø R E L S E</p>\r\n<p class=\"Tekst\">Arbejdsmiljøklagenævnet er enig med Arbejdstilsynet i, at virksomheden, [virksomhedens navn udeladt], skal standse rygning på virksomhedens indendørs arbejdspladser.</p>\r\n<p class=\"Tekst\">Virksomheden, [virksomhedens navn udeladt], skal efterkomme nævnets afgørelse straks og skal sende en tilbagemelding herom til Arbejdstilsynet senest den 8. februar 2011.</p>\r\n<p class=\"Tekst\">Arbejdsmiljøklagenævnet fastholder således Arbejdstilsynets afgørelse af 12. april 2010.</p>\r\n<p class=\"Tekst\" style=\"text-align: center;\">B E G R U N D E L S E</p>\r\n<p class=\"Tekst\">Det er en overtrædelse af lov om røgfri miljøer, at der ryges i malkerum og værksted, allerede fordi der er tale om indendørs arbejdspladser.</p>\r\n<p class=\"Tekst\">Arbejdsmiljøklagenævnet har i den forbindelse lagt vægt på, at der under Arbejdstilsynets rundgang med gårdejeren den 23. marts 2010 blev røget blandt andet i malkerum og værksted. Virksomheden har 13 ansatte.</p>\r\n<p class=\"Tekst\">Dertil kommer, at det også efter virksomhedens rygepolitik ikke er tilladt at ryge indendørs.</p>\r\n<p class=\"Tekst\">Arbejdstilsynet oplyser, at virksomheden har en skriftlig rygepolitik, der forbyder rygning inden døre. Det er oplyst af [navn udeladt], at rygepolitikken omfatter de fælles boliger, som de ansatte bor i og som tilhører virksomheden, samt i lukkede rum på arbejdspladsen.</p>\r\n<p class=\"Tekst\">Arbejdsmiljøklagenævnet vurderer i øvrigt, at der med indendørs arbejdspladser menes lokaler, der er omgivet af tag og vægge på alle sider, uanset om disse er permanente eller ikke. Virksomhedens åbne stalde er derfor også indendørs arbejdspladser.</p>\r\n<p class=\"Tekst\">Det er om de åbne stalde oplyst, at der er tale om flere store aflange bygninger - primært stalde til kvæg. Bygningerne er 7-8 meter høje ved tagryggen og cirka 3 meter højde ved tagfoden langs siderne. Ved Arbejdstilsynets tilsyn var en del af tagkonstruktionen (rygningspladerne) løftede, så der var en åbning på hver side i bygningernes længde. Langs siderne er der klimagardiner, der kan rulles ned, så de øverste cirka 1½ meter ud af 3 meter kan åbnes ud til det fri.</p>\r\n<p class=\"Tekst\" style=\"text-align: center;\">R E G L E R</p>\r\n<p class=\"Tekst\">Arbejdsmiljøklagenævnet har ved afgørelsen benyttet følgende regler:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om forbud mod at ryge indendørs på arbejdspladser:</p>\r\n   <p class=\"TekstGenerel\">• § 4, og § 6, i lov nr. 512 af 6. juni 2007 om røgfri miljøer.</p>\r\n   <p class=\"Liste1\">\r\n      <span class=\"Liste1Nr\">–</span> Om Arbejdstilsynets ret til at give påbud efter lov om røgfri miljøer:</p>\r\n   <p class=\"TekstGenerel\">• § 79 a, stk. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 512 af 6. juni 2007.</p>\r\n</p>\r\n<p class=\"Tekst\">Reglerne kan læses på de følgende sider.</p>\r\n<p class=\"Tekst\" style=\"text-align: center;\">O P L Y S N I N G E R</p>\r\n<p class=\"Tekst\">Sagen er afgjort på grundlag af de dokumenter, som klagenævnet har modtaget fra Arbejdstilsynet, samt virksomhedens brev modtaget den 20. juli 2010.</p>\r\n<p class=\"Tekst\">Afgørelsen er truffet af et enigt Arbejdsmiljøklagenævn.</p>\r\n<p class=\"Tekst\">Et flertal på 6 ud af 11 stemmeberettigede nævnsmedlemmer vurderer, at virksomhedens åbne stalde er indendørs arbejdspladser.</p>\r\n<p class=\"Tekst\">Et mindretal på 5 vurderer, at det ikke er tilstrækkeligt oplyst, om staldene er åbne eller lukkede rum, og om der derfor er tale om rygning indendørs.</p>\r\n<p class=\"Tekst\" style=\"text-align: center;\">På klagenævnets vegne</p>\r\n<p class=\"Tekst\" style=\"text-align: center;\">[navn udeladt]</p>\r\n<p class=\"Tekst\">Kopi til</p>\r\n<p class=\"Tekst\">- Arbejdstilsynet,</p>\r\n<p class=\"Tekst\">- [Adressat udeladt]</p>\r\n<p class=\"Tekst\">\r\n   <span class=\"Bold\">Regler</span>\r\n</p>\r\n<p class=\"Tekst\">\r\n   <span class=\"Bold\">Lov nr. 512 af 6. juni 2007 om røgfri miljøer</span>\r\n</p>\r\n<p class=\"Tekst\">…</p>\r\n<p class=\"Tekst\" style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Generelle bestemmelser</span>\r\n</p>\r\n<p class=\"Tekst\">\r\n   <span class=\"Bold\">§ 4.</span> I lokaliteter m.v., der er omfattet af loven, er det ikke tilladt at ryge indendørs, medmindre andet fremgår af lovens øvrige bestemmelser.</p>\r\n<p class=\"Tekst\">…</p>\r\n<p class=\"Tekst\" style=\"text-align: center;\">\r\n   <span class=\"Bold\">Kapitel 3</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Arbejdspladser, institutioner, skoler m.v.</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Indendørs arbejdspladser</span>\r\n</p>\r\n<p class=\"Tekst\">\r\n   <span class=\"Bold\">§ 6.</span> Det er ikke tilladt at ryge indendørs på arbejdspladser, jf. § 4.</p>\r\n<p class=\"Tekst\">\r\n   <span class=\"Italic\">Stk. 2.</span> Det kan besluttes, at det er tilladt at ryge i arbejdslokaliteter, der alene tjener som arbejdsplads for én person ad gangen.</p>\r\n<p class=\"Tekst\">\r\n   <span class=\"Italic\">Stk. 3.</span> Det kan besluttes at indrette rygerum og rygekabiner, hvor rygning kan finde sted.</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 512 af 6. juni 2007</span>\r\n</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 79 a.</span> Arbejdstilsynet fører som led i tilsynsvirksomheden efter denne lov tilsyn med overholdelsen af lovgivningen om røgfri miljøer. Arbejdstilsynet kan, eventuelt på nærmere angivne vilkår, påbyde, at forhold, der strider mod lovgivningen om røgfri miljøer, bringes i orden straks eller inden en nærmere angivet frist.</p>\r\n<p class=\"Tekst\">\r\n   <span class=\"Italic\">Stk. 2.</span> § 76 og de regler, der er udstedt i medfør heraf, finder tilsvarende anvendelse.</p>\r\n<p class=\"Tekst\">\r\n   <span class=\"Italic\">Stk. 3.</span> Beskæftigelsesministeren kan efter forhandling med indenrigs- og sundhedsministeren fastsætte nærmere regler om udøvelsen af tilsynet.</p>\r\n<p class=\"Tekst\">\r\n   <span class=\"Italic\">Stk. 4.</span> Klage over afgørelser, der træffes af Arbejdstilsynet efter stk. 1, kan indbringes for Arbejdsmiljøklagenævnet. § 81, stk. 1-5, finder tilsvarende anvendelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/05/2011"
        },
        {
            "displayName": "Accession",
            "displayValue": "W20110916025"
        },
        {
            "displayName": "Entydig dokumentidentifikation",
            "displayValue": "BE004597"
        },
        {
            "displayName": "Dato for indlæggelse",
            "displayValue": "13/05/2011"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9160"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "28/01/2011"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Arbejdsmiljøklagenævnet, j.nr. 5900223-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}