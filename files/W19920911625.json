{
    "id": 156774,
    "title": "Ankestyrelsens principafgørelse O-3-92 om opholdskommune - refusionskrav - forældres ophold i udlandet - selvstændig opholdskommune - retsvildfarelse - pension",
    "documentTypeId": "240",
    "isSagsforlobPeriodValid": true,
    "shortName": "KEN nr 9116 af 15/02/1992",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-3-92 om opholdskommune - refusionskrav - forældres ophold i udlandet - selvstændig opholdskommune - retsvildfarelse - pension</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En mand, som var psykisk handicappet blev på forældrenes initiativ og betaling anbragt på børnehjem i B kommune. Han erhvervede selvstændig opholdskommune i B kommune fra det tidspunkt, hvor forældrene tog ophold i udlandet.</p>\r\n   <p class=\"TekstGenerel\">Fra det tidspunkt, hvor manden fik bevilget pension ansås han for at kunne klare sig selv i sin selvstændige bolig. C kommune, hvor han på dette tidspunkt havde bopæl, var således betalingspligtig kommune efter dette tidspunkt.</p>\r\n   <p class=\"TekstGenerel\">C kommunes betalingsforpligtelse i forbindelse med mandens senere optagelse på institution i D kommune kunne ikke anses for bortfaldet ved B kommunes retsvildfarelse med hensyn til betalingsforpligtelsen.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>28-05-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 817 af 6. december 1990 - § 10, stk. 1 og § 11, nr. 1</p>\r\n<p>Lov om social pension - lovbekendtgørelse nr. 497 af 4. juli 1989 - § 57 og § 58</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets cirkulære nr. 150 af 17. december 1986 om bistand efter bistandslovens afsnit I-VI til personer med vidtgående fysiske eller psykiske handicap - afsnit I</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>M, der var psykisk handicappet, blev født og boede hos forældrene i A kommune, indtil han på forældrenes initiativ og betaling i 1962 blev optaget på børnehjem i B kommune.</p>\r\n<p>I 1969 flyttede forældrene til udlandet.</p>\r\n<p>B kommune accepterede i medfør af lov om børneforsorg § 27, stk. 2, nr. 6, at overtage forsorgen for M fra den 1. august 1970. Moderen havde under et ferieophold henvendt sig til B kommune.</p>\r\n<p>Forældrene kom tilbage til Danmark den 1. august 1972 og bosatte sig i C kommune.</p>\r\n<p>M fyldte 18 år den 19. juli 1973.</p>\r\n<p>C kommune var bopælskommune for M fra den 1. september 1975, hvor han blev udskrevet til selvstændig bolig med støtte fra det offentlige, jf. lov om børne- og ungdomsforsorg § 50. Der blev bevilget økonomisk hjælp til M som efterværn foreløbig indtil den 1. april 1976.</p>\r\n<p>M søgte og fik forskud på mellemste invalidepension fra den 5. marts 1976. Pensionen blev senere bevilget fra den 1. april 1976.</p>\r\n<p>Den 27. april 1976 blev M optaget på institution i D kommune. B kommune erklærede sig ved skrivelse</p>\r\n<p>af 23. april 1976 indforstået med at være retlig opholdskommune og gik som sådan ind for anbringelse i D kommune, som vurderet af C kommune.</p>\r\n<p>I efteråret 1985 forsøgte B kommune - efter at have indhentet en udtalelse fra Socialstyrelsen, der fejlagtigt gik ud fra, at M's forældre var bosat i A kommune i 1970 - at få A kommune til at overtage betalingsforpligtelsen.</p>\r\n<p>I oktober 1985 blev M udskrevet til familiepleje i E kommune.</p>\r\n<p>Spørgsmålet om hvilken kommune, der skulle betale for udgifterne ved bistand til M, blev herefter rejst af B, A og C kommune.</p>\r\n<p>Amtsankenævnet traf den 30. juni 1988 afgørelse om, at betalingen ikke påhvilede A kommune.</p>\r\n<p>Amtsankenævnet lagde vægt på, at M havde selvstændig bolig i C kommune fra efteråret 1975 til slutningen af april 1976, og at han modtog forskud på invalidepension fra den 5. marts 1976.</p>\r\n<p>Amtsankenævnet traf den 7. januar 1991 afgørelse om, at C kommune havde været uberettiget til at afslå at være betalende opholdskommune efter den 5. marts 1976.</p>\r\n<p>Nævnet lagde vægt på, at M fra dette tidspunkt kunne klare sig selv i sin selvstændige bolig i C kommune uden at skulle modtage hjælp i henhold til bistandsloven, idet han med virkning fra dette tidspunkt fik tilkendt social pension. De betalingsforpligtelser, som indtil da måtte have påhvilet A kommune, bortfaldt fra samme tidspunkt.</p>\r\n<p>Amtsankenævnet lagde videre til grund, at C kommunes betalingsforpligtelse i forbindelse med M's optagelse på institution i D kommune den 27. april 1976 ikke kunne anses for bortfaldet ved, at de implicerede kommuner ved en retsvildfarelse havde anset B kommune for betalingsforpligtet.</p>\r\n<p>Endelig lagde nævnet til grund, at plejefamilieopholdet i E kommune blev etableret i forlængelse af institutionsopholdet i D kommune og under medvirken af B kommune. Overgangen fra institutionsophold til familiepleje indebar således ingen ændring i C kommunes betalingsforpligtelse.</p>\r\n<p>C kommune klagede til Ankestyrelsen over amtsankenævnets afgørelse.</p>\r\n<p>Sagen blev behandlet på principielt ankemøde til afklaring af opholdskommunespørgsmålet, herunder hvilken betydning det har</p>\r\n<p>1) at forældrene på tidspunktet for forsorgens overtagelse opholdt sig i udlandet, 2) at B kommune, eventuelt som følge af en retsvildfarelse, havde afgivet refusionstilsagn over for C kommune, og 3) at der under M's ophold i C kommune blev søgt om pension, således at han kortvarigt klarede sig selv økonomisk.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte amtsankenævnets afgørelse af 7. januar 1991, hvorefter C kommune ikke havde været berettiget til at afslå at være betalende opholdskommune efter den 5. marts 1976.</p>\r\n<p>Ankestyrelsen lagde herved vægt på, at M fra dette tidspunkt havde kunnet klare sig selv i sin selvstændige bolig, uden at skulle modtage hjælp i henhold til lov om børne- og ungdomsforsorg eller bistandsloven.</p>\r\n<p>Ankestyrelsen tiltrådte ligeledes amtsankenævnets afgørelse, hvorefter C kommunes betalingsforpligtelse i forbindelse med M's optagelse på institution i D kommune ikke kunne anses for bortfaldet ved B kommunes retsvildfarelse med hensyn til betalingsforpligtelsen.</p>\r\n<p>Ankestyrelsen var endvidere enig med amtsankenævnet i, at overgangen fra institutionsophold til familieplejeophold i 1986 ikke indebar nogen ændring i C kommunes betalingsforpligtelse.</p>\r\n<p>For så vidt angik det af de implicerede kommuner rejste spørgsmål om, hvilken kommune, der indtil den 5. marts 1976 skulle betragtes som betalingskommune, fandt Ankestyrelsen, at B kommune måtte betragtes som betalingskommune fra juni 1969, hvor forældrene tog ophold i udlandet. Ankestyrelsen fandt således, at M fra dette tidspunkt erhvervede selvstændig opholdskommune.</p>\r\n<p>Ankestyrelsen henviste de implicerede kommuner til indbyrdes at regulere eventuelle fejlagtigt betalte refusionsbeløb. Eventuel tvist om retten til tilbagesøgning måtte løses efter dansk rets almindelige regler herom, hvorfor dette spørgsmål i givet fald hørte under domstolene.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19920911625"
        },
        {
            "displayName": "Entydig dokumentidentifikation",
            "displayValue": "BS009564"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9116"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "15/02/1992"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20114-91"
        },
        {
            "displayName": "Stikord",
            "displayValue": "O-3-92"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}