{
    "id": 34618,
    "title": "Uddannelseshjælp - tilbagebetaling - påbegyndelse af ny uddannelse - indtrædelse af tilbagebetalingspligt - underskrivelse af lånedeklaration - mindreårig (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 51451 af 29/10/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En ansøger M havde modtaget støtte fra 1. december 1971 til  \r\n\r\n gennemførelse af ingeniørstudiet og siden september 1975 under lægestudiet.  \r\n\r\n Hjælpen ophørte i januar 1977. M afsluttede sin uddannelse i februar 1983.  \r\n\r\n</I> </P>  \r\n\r\n<P> <I>Ankestyrelsen fandt det godtgjort, at M under hele uddannelsesforløbet  \r\n\r\n i tilstrækkeligt omfang havde været gjort bekendt med, at en del af den ydede  \r\n\r\n støtte var ydet med tilbagebetalingspligt. Betingelserne for tilbagebetaling  \r\n\r\n fandtes herefter opfyldt. </I> </P>  \r\n\r\n<P> <I>Ankestyrelsen fandt, at tilbagebetalingspligten først indtræder ved  \r\n\r\n uddannelsens afslutning, uanset at M i 1975 ophørte med ingeniørstudiet og  \r\n\r\n uanset om der var ydet støtte helt frem til uddannelsens afslutning. </I>  \r\n\r\n</P>  \r\n\r\n<P> <I>Ankestyrelsen fandt derimod, at hjælpen i det første år af lægestudiet  \r\n\r\n burde være ydet som fuldt tilskud, uanset at M tidligere havde fået  \r\n\r\n bevilliget hjælp som fuldt tilskud under ingeniørstudiet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uddannelseshjælp - tilbagebetaling -  \r\n\r\n påbegyndelse af ny uddannelse - indtrædelse af tilbagebetalingspligt -  \r\n\r\n underskrivelse af lånedeklaration - mindreårig (* 1) (* 3) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger M modtog fra 1. december 1971 støtte i henhold til  \r\n\r\n revalideringlovens § 6 til færdiggørelse af studentereksamen og derefter fra  \r\n\r\n september 1972 til en ingeniøruddannelse. </P>  \r\n\r\n<P>M afbrød studiet i sommeren 1975 og påbegyndte i september 1975  \r\n\r\n lægestudiet. Han modtog støtte til denne uddannelse indtil januar 1977. Fra  \r\n\r\n 1. april l976 blev støtten ydet i henhold til bistandslovens § 42, stk. 1. M  \r\n\r\n afsluttede uddannelsen i februar 1983. </P>  \r\n\r\n<P>Støtten blev fra 1. december 1971 og indtil 1. september 1973 ydet som  \r\n\r\n fuldt tilskud og herefter som halvt tilskud og halvt lån. </P>  \r\n\r\n<P>M underskrev den 4. september 1973 en lånedeklaration, hvorefter han  \r\n\r\n erkendte, at halvdelen af den hjælp, der blev ydet fra 1. september 1973,  \r\n\r\n blev ydet som lån. </P>  \r\n\r\n<P>M fik den 10. september 1975 meddelelse fra revalideringscentret om, at  \r\n\r\n der fra l. september 1975 var bevilget hjælp til lægestudiet, og at hjælpen  \r\n\r\n blev ydet som halvt tilskud og halvt lån. </P>  \r\n\r\n<P>M underskrev den 26. oktober 1976 en erklæring, hvorefter han erkendte, at  \r\n\r\n halvdelen af den hjælp, som han fra 1. september 1976 modtog i henhold til  \r\n\r\n bistandslovens § 42, stk. 1, blev ydet som lån. </P>  \r\n\r\n<P>Efter uddannelsens afslutning gjorde M indsigelse mod det rejste  \r\n\r\n tilbagebetalingskrav. Han henviste til, at han, da han underskrev  \r\n\r\n lånedeklarationen den 4. september 1973, endnu ikke var myndig, og at  \r\n\r\n lånedelen vedrørende ingeniørstudiet måtte være forældet. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Socialforvaltningen frafaldt kravet om tilbagebetaling af hjælp ydet inden  \r\n\r\n M fyldte 20 år (myndighedsalderen var dengang 20 år). </P>  \r\n\r\n<P>Socialforvaltningen fastholdt tilbagebetalingen vedrørende den hjælp, der  \r\n\r\n var ydet efter det 20. år, idet det ikke fandtes afgørende på hvilket  \r\n\r\n tidspunkt M havde underskrevet lånedokumentet, men at han var blevet  \r\n\r\n orienteret om, at hjælpen skulle tilbagebetales. </P>  \r\n\r\n<P>Socialforvaltningen fandt endvidere, at M's uddannelser måtte betragtes  \r\n\r\n som et fortløbende uddannelsesforløb, hvorefter tilbagebetalingen vedrørende  \r\n\r\n den støtte, der var ydet til ingeniørstudiet først, var indtrådt ved  \r\n\r\n lægeuddannelsens afslutning, fra hvilket tidspunkt forældelsesfristen skulle  \r\n\r\n regnes. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af M, der fastholdt, at han på tidspunktet for  \r\n\r\n underskrivelsen af aftalen med revalideringscentret var umyndig, og at han  \r\n\r\n ikke havde indgået tilbagebetalingsaftale for så vidt angik ydelser i henhold  \r\n\r\n til bistandsloven. M mente sig derfor ikke forpligtet til at tilbagebetale  \r\n\r\n nogen del af ydelserne. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 42. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder det efter de foreliggende oplysninger godtgjort, at M  \r\n\r\n under hele uddannelsesforløbet i tilstrækkeligt omfang har været gjort  \r\n\r\n bekendt med, at en del af den ydede støtte var ydet med  \r\n\r\n tilbagebetalingspligt. Betingelserne for at kræve tilbagebetaling findes  \r\n\r\n herefter opfyldt. </P>  \r\n\r\n<P>Ankestyrelsen finder endvidere, at tilbagebetalingspligten først indtræder  \r\n\r\n ved uddannelsens afslutning, uanset at M i 1975 ophørte med ingeniørstudiet,  \r\n\r\n og uanset om der er ydet støtte helt frem til uddannelsens afslutning. </P>  \r\n\r\n<P>Ankestyrelsen har herved lagt vægt på, at det generelt må formodes, at  \r\n\r\n lånemodtageren tidligst vil være i stand til at påbegynde tilbagebetalingen  \r\n\r\n af lånet efter dette tidspunkt, samt på, at M ifølge lånedeklarationen af 4.  \r\n\r\n september 1973 og erklæring af 26. oktober 1976, først kunne forvente, at  \r\n\r\n tilbagebetalingskravet blev rejst efter uddannelsens afslutning. </P>  \r\n\r\n<P>Ankestyrelsen tiltræder således denne del af socialforvaltningens  \r\n\r\n afgørelse. </P>  \r\n\r\n<P>Ankestyrelsen finder derimod - udfra M's behov for revalidering efter et  \r\n\r\n ikke gennemført ingeniørstudium - at hjælpen i det første år af lægestudiet  \r\n\r\n burde være ydet som fuldt tilskud, uanset at M tidligere havde fået bevilget  \r\n\r\n hjælp som fuldt tilskud under ingeniørstudiet. </P>  \r\n\r\n<P>Ankestyrelsen hjemviser derfor sagen til socialforvaltningen til  \r\n\r\n omberegning af den tilbagebetalingspligtige del af den ydede hjælp samt til  \r\n\r\n fastsættelse af afdragsordning. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden marts 1993.",
        "(* 2) Dagældende retsforskrift: Bistandsloven § 42.",
        "(* 1) Offentliggjort af Socialstyrelsen i SM O-001-88 15/02/1988."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19875145125"
        },
        {
            "displayName": "Entydig dokumentidentifikation",
            "displayValue": "CA002546"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51451"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "29/10/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "10973-87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}