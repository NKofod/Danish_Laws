{
    "id": 109900,
    "title": "1989 BTL 94   BETÆNKNING OVER FORSLAG TIL LOV OM NEDLÆGGELSE AF LANDSCENTRALEN FOR   UNDERVISNINGSMIDLER    NR L 94 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 94",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 94 </P>  \r\n\r\n<P></P>  \r\n\r\n<P>Betænkning over Forslag til lov om nedlæggelse af Landscentralen for  \r\n\r\n Undervisningsmidler <BR>  \r\n\r\n Nr L 94 1989-90, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19900130 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til undervisnings- og forskningsministeren, som </P>  \r\n\r\n<P>denne har besvaret skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Danmarks Lærerforening, </P>  \r\n\r\n<P>Funktionærernes og Tjenestemændenes Fællesforening (FTF) og </P>  \r\n\r\n<P>Landscentralen for Undervisningsmidler. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialdemokratiets og Socialistisk Folkepartis medlemmer) lovforslaget til  \r\n\r\n<I>vedtagelse uændret. </I></P>  \r\n\r\n<P>Et mindretal (Socialdemokratiets og Socialistisk Folkepartis medlemmer af  \r\n\r\n udvalget) indstiller lovforslaget til <I>forkastelse</I> ved 3. behandling.  \r\n\r\n</P>  \r\n\r\n<P>Mindretallet mener fortsat, at der er behov for en landsdækkende  \r\n\r\n institution, som koordinerer og udøver de funktioner, Landscentralen for  \r\n\r\n Undervisningsmidler i dag har ansvaret for. Den planlagte privatisering af  \r\n\r\n katalogproduktionen, materialebeskrivelserne og af  \r\n\r\n undervisningsmiddelproduktionen vil efter mindretallets opfattelse betyde en  \r\n\r\n svækkelse af den samlede nationalbibliografi og en fordyrelse af  \r\n\r\n undervisningsmidler, kataloger og materialebeskrivelser set fra den enkelte  \r\n\r\n institution. Desuden er det uhensigtsmæssigt, at producenterne selv skal stå  \r\n\r\n for at udforme beskrivelser af det producerede materiale. Arbejdet med  \r\n\r\n materialebeskrivelserne burde som i dag ligge hos en central uvildig instans  \r\n\r\n med tæt tilknytning til den samlede brugerkreds for at sikre så relevante og  \r\n\r\n brugerorienterede beskrivelser som muligt. </P>  \r\n\r\n<P>Mindretallet mener ikke, at det er fornuftigt, økonomisk eller  \r\n\r\n brugervenligt, at samtlige amtscentraler nu får ansvaret for at kopiere og  \r\n\r\n distribuere video- og lydbånd. Med en central kopiering og distribuering  \r\n\r\n sikres en komplet dækning af sendefladen og en økonomisk mulighed for at  \r\n\r\n tilbyde materialesamlinger til mindre og særlige behov. Arbejdet koordineres  \r\n\r\n i dag således, at en opgave ikke udføres flere gange end nødvendigt, mens man  \r\n\r\n i fremtiden kan komme ud for, at en opgave vil blive udført af samtlige  \r\n\r\n amtscentraler, ligesom konsekvensen vil være, at der ikke vil være nogen  \r\n\r\n central registrering af udbudet af video- og lydbånd, hvorfor de enkelte  \r\n\r\n institutioner vil være henvist til de begrænsede udbud på den lokale  \r\n\r\n amtscentral eller til en endeløs søgen i andre amters tilbud. </P>  \r\n\r\n<P>Mindretallet er i den forbindelse ikke i tvivl om, at  \r\n\r\n uddannelsesinstitutioner, som ikke normalt hører under amtskommunernes  \r\n\r\n ansvarsområde, og som kræver mere specielle undervisningsmaterialer, vil  \r\n\r\n komme til at mangle tilbud og mangle udvikling af undervisningsmaterialer i  \r\n\r\n den struktur, der er foreslået i lovforslaget. Der tænkes specielt på  \r\n\r\n handelsskoler, de tekniske skoler, voksenuddannelse, folkeoplysning og  \r\n\r\n arbejdsmarkedsuddannelserne m.m. </P>  \r\n\r\n<P>Socialdemokratiet og SF ser lovforslaget som et ideologisk felttog mod en  \r\n\r\n velfungerende offentlig institution med rig mulighed for at udvikle sig,  \r\n\r\n bl.a. inden for det indtægtsgivende område, snarere end et forsøg på at  \r\n\r\n styrke udviklingen af undervisningsmaterialer og distribueringen heraf. </P>  \r\n\r\n<P>Endelig finder mindretallet det beklageligt, at ministeren og Folketingets  \r\n\r\n flertal ikke har fundet anledning til at imødekomme blot enkelte af de  \r\n\r\n kritikpunkter, som såvel brugerne gennem bl.a. deputationer og fremsendte  \r\n\r\n høringssvar som Socialdemokratiet og SF under 1. behandling af lovforslaget  \r\n\r\n og efterfølgende i udvalget har rejst. </P>  \r\n\r\n<P>Eva Møller (KF) fmd. <I>Annelise Gotfredsen (KF) Merete Aarup (KF) Inge  \r\n\r\n Dahl-Sørensen (V) Povl Brøndsted (V) Pia Dahl (FP) Marianne Jelved (RV) Jette  \r\n\r\n Pors (CD)</I> nfmd. <I>Lysholm Christensen (KRF) Jytte Andersen (S) Helle  \r\n\r\n Degn (S) Pernille Forchhammer (S) Anna-Marie Hansen (S) Frank Jensen (S) Lone  \r\n\r\n Møller (S) Aage Frandsen (SF) Hanne Thanning Jacobsen (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/02/1990"
        },
        {
            "displayName": "Accession",
            "displayValue": "198914K00094"
        },
        {
            "displayName": "Entydig dokumentidentifikation",
            "displayValue": "CL003458"
        },
        {
            "displayName": "Dato for førstegangsindlæggelse",
            "displayValue": "13/02/1990"
        },
        {
            "displayName": "Dato for indlæggelse",
            "displayValue": "13/02/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "94"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}