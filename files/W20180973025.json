{
    "id": 202963,
    "title": "Ligebehandlingsnævnets afgørelse om alder - national oprindelse - ansættelse - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9730 af 09/08/2018",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om alder - national oprindelse - ansættelse - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr. 18-22796</span>\r\n   </p>\r\n   <p class=\"TekstGenerel\">En 56-årig mand med spansk som modersmål klagede over forskelsbehandling på grund af køn og national oprindelse i forbindelse med, at han havde fået afslag fra et rekrutteringsbureau på en række ansøgninger. Nævnet vurderede, at der ikke var noget i stillingsannoncerne, de skriftlige afslag eller i sagens oplysninger i øvrigt, der tydede på, at rekrutteringsbureauet havde lagt vægt på alder.</p>\r\n   <p class=\"TekstGenerel\">I forhold til national oprindelse var der i et af stillingsopslagene et krav om, at ansøgerne skulle kunne tale og skrive flydende dansk. Baggrunden for sprogkravet var ikke oplyst, og nævnet fandt, at rekrutteringsbureauet havde handlet i strid med forbuddet mod annoncering. Manden havde imidlertid ikke oplyst om sin nationale oprindelse eller om sine sproglige forudsætninger i forbindelse med sin ansøgning til stillingen, og der var ikke i afslaget på ansættelse henvist til mandens nationale oprindelse. Nævnet vurderede på baggrund heraf, at manden ikke var blevet udsat for forskelsbehandling, og han fik derfor ikke medhold i sagen.</p>\r\n</div>\r\n<p>Klagen angår påstået forskelsbehandling på grund af alder og/eller national oprindelse i forbindelse med, at klager fik afslag på stillinger som lufthavnsmedarbejder, lagermedhjælper og eksamensvagt.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var i strid med annonceringsbestemmelsen i forskelsbehandlingsloven, at den indklagede virksomhed i et stillingsopslag søgte efter eksamensvagter, der kunne tale og skrive flydende dansk.</p>\r\n<p>\r\n</p>\r\n<p>Det var ikke i strid med forskelsbehandlingsloven, at klager fik afslag på sine ansøgninger til stillinger som lufthavnsmedarbejder, lagermedarbejder og eksamensvagt.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager, som er født i 1961, og hvis modersmål er spansk, søgte en række stillinger hos det indklagede vikar- og rekrutteringsbureau, herunder stillinger som lufthavnsmedarbejder, lagermedhjælper og eksamensvagt.</p>\r\n<p>\r\n</p>\r\n<p>Indklagede har fremlagt stillingsannoncerne og klagers ansøgninger til stillingerne som lagermedarbejder og eksamensvagt.</p>\r\n<p>\r\n</p>\r\n<p>Af indklagedes opslag til stillingen som lagermedarbejder fremgår blandt andet:</p>\r\n<p>\r\n</p>\r\n<p>”<span class=\"Bold\">Jobbet</span></p>\r\n<p>\r\n</p>\r\n<p>Som lagermedarbejder bliver du en del af et team, der har ansvar for plukning og pakning af virksomhedens varer. Virksomheden forhandler et stort udvalg af originale, farverige, praktiske og sjove vare og dansk design. I stedet for traditionelle plukkesedler foregår plukningen med hjælp af et headset (pick-by-voice), hvor en computerstyret stemme informerer om, hvilke varer der skal plukkes. Det hele foregår på el-hest.</p>\r\n<p>\r\n</p>\r\n<p>\r\n   <span class=\"Bold\">Din profil</span>\r\n</p>\r\n<p>\r\n</p>\r\n<p>Vi forestiller os, at du har erfaring med lagerarbejde eller andet fysisk arbejde. Som person har du en god energi og et godt humør. Du er grundig i dit arbejde og kan lide at arbejde i et til tider travlt miljø. Du motiveres af fysisk arbejde og er ikke bleg for at tage fat. Har du erfaring med kørsel på el-hest, så notér gerne dette i din ansøgning. Det er også vigtigt, at du er detaljeorienteret, kvalitetsbevidst og præcis i din måde at arbejde på.</p>\r\n<p>\r\n</p>\r\n<p>Du skal selv medbringe sikkerhedssko. ”</p>\r\n<p>\r\n</p>\r\n<p>Af klagers udaterede ansøgning til stillingen fremgår:</p>\r\n<p>\r\n</p>\r\n<p>”Jeg har erfaring med lagerarbejde. Jeg har erfaring med el-hest.</p>\r\n<p>Jeg har god energi og jeg kan lide fysisk arbejde i et travlt miljø. Jeg er en god kollega og har et godt humor. Jeg er detaljeorienteret, kvalitetsbevidst og præcis i min måde at arbejde på.</p>\r\n<p>Jeg skal selv medbringe sikkerhedssko.</p>\r\n<p>Oplæring i dagtimerne og arbejdstid om eftermiddag/aften passser fint til mig. Jeg er fleksibel, og kan arbejde efter firmaets behov.</p>\r\n<p>Jeg ser frem til at høre fra jer.</p>\r\n<p>Med venlig hilsen</p>\r\n<p>[Klagers navn]”</p>\r\n<p>\r\n</p>\r\n<p>Den 17. januar 2018 sendte indklagede et afslag til klager. Af afslaget fremgår:</p>\r\n<p>\r\n</p>\r\n<p>”Kære [klagers navn]</p>\r\n<p>\r\n</p>\r\n<p>Vi har nu gennemgået din ansøgning på ovenstående job. Vi må desværre meddele dig, at jobbet er blevet besat til anden side.</p>\r\n<p>\r\n</p>\r\n<p>Vi takker for den interesse, du har vist [indklagede] og håber, at du også i fremtiden vil holde øje med vores jobnyhedsbreve og hjemmeside [indklagedes hjemmeside] for at søge job igennem os.</p>\r\n<p>\r\n</p>\r\n<p>Med venlig hilsen</p>\r\n<p>\r\n</p>\r\n<p>[indklagedes medarbejder]”</p>\r\n<p>\r\n</p>\r\n<p>Ved e-mail af samme dag rettede klager henvendelse til indklagede og bad om en begrundelse for afslaget.</p>\r\n<p>\r\n</p>\r\n<p>Indklagede svarede klager ved e-mail af 18. januar 2018. Af svaret fremgår blandt andet:</p>\r\n<p>\r\n</p>\r\n<p>”Du modtager afslag, da der har været mange kvalificerede ansøgere, og jeg har valgt at gå videre med nogle kandidater som næsten præcist opfylder virksomhedens krav. ”</p>\r\n<p>\r\n</p>\r\n<p>Ved e-mails af 18., 23. og 24. januar 2018 bad klager indklagede om at uddybe begrundelsen for afslaget og oplyse om baggrunden for, at indklagede fortsat søgte medarbejdere til stillingen som lagermedarbejder.</p>\r\n<p>\r\n</p>\r\n<p>Den 1. februar 2018 svarede indklagedes Operation Director:</p>\r\n<p>\r\n</p>\r\n<p>”…</p>\r\n<p>Jeg kan forstå at du har søgt et job som lagermedarbejder, hvor vi har vurderet at du desværre ikke er det rette match.</p>\r\n<p>Vi har vurderet dette på baggrund af din ansøgning og dit cv.</p>\r\n<p>\r\n</p>\r\n<p>Selvom vi løbende søger nye lagermedarbejdere, holder vi fast i, at din profil ikke er den rette i lige dette job.</p>\r\n<p>Jeg beklager at vi ikke kan være dig behjælpelig med et job.</p>\r\n<p>…”</p>\r\n<p>\r\n</p>\r\n<p>Af indklagedes udaterede annonce til stillingerne som eksamensvagter fremgår blandt andet:</p>\r\n<p>\r\n</p>\r\n<p>”<span class=\"Bold\">Friske eksamensvagter til [område]</span></p>\r\n<p>Har du interesse i et anderledes vikariat som eksamensvagt? Og kan du arbejde i perioden d. 5. - 22. marts? Så er der nu mulighed for at få vagter i [område].</p>\r\n<p>\r\n</p>\r\n<p>…</p>\r\n<p>\r\n</p>\r\n<p>Som eksamensvagt er din primære opgave at sørge for ro og orden samt sikre, at skolens regler og eksamensbetingelser bliver overholdt. Derudover er det naturligvis vigtigt, at du bidrager til et behageligt miljø for eleverne. Dette indebærer bl.a. at sørge for, at de føler sig godt tilpas og får den fornødne hjælp, de har brug for i en presset eksamenssituation.</p>\r\n<p>\r\n</p>\r\n<p>Jobbet som eksamensvagt ved skriftlige eksaminer indebærer bl.a. følgende ansvarsområder:</p>\r\n<p>\r\n</p>\r\n<p>• Tjekke at alle elever er mødt op til eksamen</p>\r\n<p>\r\n</p>\r\n<p>• Uddele opgaver og papir under prøven</p>\r\n<p>\r\n</p>\r\n<p>• Følge elever på toilettet</p>\r\n<p>\r\n</p>\r\n<p>• Modtage og registrere elevernes besvarelser</p>\r\n<p>\r\n</p>\r\n<p>• Optælle opgavebesvarelserne</p>\r\n<p>\r\n</p>\r\n<p>• Sørge for at eleverne overholder de gældende regler om hjælpemidler</p>\r\n<p>\r\n</p>\r\n<p>\r\n</p>\r\n<p>Du kan også få tildelt gangvagter, hvor jobbet i højere grad er fokuseret på at holde ro omkring lokalerne.</p>\r\n<p>\r\n</p>\r\n<p>…</p>\r\n<p>\r\n</p>\r\n<p>Vi forestiller os, at du er studerende på en videregående uddannelse og derfor selv har været igennem flere eksaminer og kender procedurerne i forbindelse hermed.</p>\r\n<p>\r\n</p>\r\n<p>Du har en positiv indstilling til ovenstående arbejdsopgaver, ligesom du som person er opmærksom, nærværende og grundig i din arbejdsgang. Jobbet som eksamensvagt kræver din fulde opmærksomhed, hvorfor vi forventer, at du forstår vigtigheden i at have en seriøs indstilling til jobbet, samtidig med at du er serviceminded.</p>\r\n<p>\r\n</p>\r\n<p>Du taler og skriver flydende dansk, er mødestabil og velforberedt til dine vagter. Derudover er det væsentligt, at du udviser tolerance og myndighed, i måden du henvender dig til de studerende på. ”</p>\r\n<p>\r\n</p>\r\n<p>Den 24. februar 2018 sendte klager en ansøgning til stillingerne som eksamensvagt. Af ansøgningen fremgår:</p>\r\n<p>\r\n</p>\r\n<p>”Jeg har erfaring som eksaminatør og eksaminanden på gymnasieniveau i Danmark. Jeg kender procedurer i forbindelse hermed. Personligt er jeg opmærksom, nærværende og grundig i min arbejdsgang, med en seriøs og serviceminded indstilling til jobbet. Jeg taler og skriver flydende dansk. ”</p>\r\n<p>\r\n</p>\r\n<p>Den 28. februar 2018 sendte klager endnu en ansøgning til stillingerne som eksamensvagt, hvor klager anførte:</p>\r\n<p>\r\n</p>\r\n<p>”Jeg er uddannet folkeskolelærer (Spanien), og jeg har erfaring som eksaminanden og eksaminator i danske gymnasier. Jeg kan arbejde i uge 10. ”</p>\r\n<p>\r\n</p>\r\n<p>Indklagede kontaktede herefter klager telefonisk og drøftede klagers erfaring, hvorpå indklagede meddelte klager afslag på stillingerne.</p>\r\n<p>\r\n</p>\r\n<p>Den 5. marts 2018 sendte klager en e-mail til den administrerende direktør ved indklagede, hvoraf det fremgår blandt andet:</p>\r\n<p>\r\n</p>\r\n<p>”Jeg har oplevet, at mine ansøgninger til en stilling hos jer har systematisk været udgået i rekruterings proces. Jeg har fået afslag til forskellige job som fx. lufthavn medarbejder, lagermedhjælper og eksamensvagt. Gang efter gang, har forklaring fra [indklagede] været, at jeg manglede cv til stilling.</p>\r\n<p>\r\n</p>\r\n<p>I dag har [navn A/navn B], fra eksamensvagt team, meddelt mig, at jeg kan desværre ikke få jobbet som eksamens vagt /tilkaldervikar fordi tid/sted/dag ([by B], kl. 7.30, d. 7.- 9. marts ) passede ikke til min ansøgning. Det undrer mig meget. [Navn A/navn B] ringede til mig i fredags, hvor jeg redegjorde på min baggrund: jeg er folkeskolelærer (fra Spanien), jeg har erfaring som  eksaminanden i Danmark og som eksaminator på danske gymnasier. Jeg bor på [bydel A] ([by A]) og tid/sted/dag til eksamensvagt ([by B]) passer mig fint.</p>\r\n<p>\r\n</p>\r\n<p>Du bedes undersøge, om jeg systematisk har været udgået til en stilling hos jer. ”</p>\r\n<p>\r\n</p>\r\n<p>Indklagedes administrerende direktør svarede klager ved e-mail af 6. marts 2018:</p>\r\n<p>\r\n</p>\r\n<p>”…</p>\r\n<p>Vores konsulenter vurderer altid alle ansøgere ud fra deres samlede kompetencer og ansøgning (vi får rigtig mange ansøgninger). Derfor har jeg tillid til, at de har truffet de rette valg ved vurderingen af ansøgerne til de forskellige jobs.</p>\r\n<p>\r\n</p>\r\n<p>Dette foregår altid med øje for den enkelte kandidat og på ingen måder systematisk.</p>\r\n<p>…”</p>\r\n<p>\r\n</p>\r\n<p>Klagen blev indbragt for Ligebehandlingsnævnet den 7. marts 2018.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>påstår, at han er blevet forskelsbehandlet på grund af alder og/eller national oprindelse i forbindelse med, at han søgte en række stillinger igennem det indklagede vikar- og rekrutteringsbureau.</p>\r\n<p>\r\n</p>\r\n<p>Klager søgte blandt andet job som eksamensvagt igennem det indklagede vikar- og rekrutteringsbureau. Indklagede meddelte, at klager ikke fik jobbet som eksamensvagt, da tidspunktet ikke passede til hans ansøgning.</p>\r\n<p>\r\n</p>\r\n<p>Klager oplyste indklagede om sin baggrund, herunder at han er folkeskolelærer fra Spanien, har erfaring som eksaminand i Danmark og som eksaminator på danske gymnasier. Derudover oplyste klager indklagede om, at tidspunktet i forbindelse med stillingen som eksamensvagt passede ham.</p>\r\n<p>\r\n</p>\r\n<p>Indklagedes medarbejder stillede desuden andre spørgsmål til klager. Medarbejderen spurgte for eksempel, om han var punktlig om morgenen, og hvordan han ville reagere, hvis en studerende snød til eksamen. Klager oplyste, at han ville informere skolens ledelse, hvis en studerende snød, og at opgaven for ham var at være til hjælp for de studerende under eksamenstiden.</p>\r\n<p>\r\n</p>\r\n<p>Klagers uddannelses- og erfaringsmæssige baggrund passer fint til kravene i stillingsopslaget.</p>\r\n<p>\r\n</p>\r\n<p>Ved andre ansøgninger har klager fået afslag med en standard forklaring om, at indklagede havde fundet den rigtige til stillingen, eller at han manglede et CV.</p>\r\n<p>\r\n</p>\r\n<p>Klager har tidligere sendt længere ansøgninger til indklagede, for eksempel til en stilling som turistmedhjælper i en lufthavn, hvor sproget var spansk, og til en stilling som lagermedarbejder. Ved begge ansøgninger blev klager afvist af indklagede med den samme begrundelse om, at han enten manglede kvalifikationer, eller at der var andre, der var bedre kvalificerede end ham.</p>\r\n<p>\r\n</p>\r\n<p>Den måde, hvorpå indklagede behandler alder og nationalitet i forbindelse med dansk sprog, er efter klagers opfattelse afgørende i sagen.</p>\r\n<p>\r\n</p>\r\n<p>Forholdet mellem alder, køn og nationalitet spiller en rolle i ansættelsesprocessen hos indklagede. Der er kun to udenlandske ansatte ud fra efternavne på den liste, som indklagede har fremlagt for nævnet. Den ene ansatte er en engelsk kvinde, og den anden ansatte er en italiensk-dansk mand. Alderen på den portugisiske kvinde fremgår ikke af listen.</p>\r\n<p>\r\n</p>\r\n<p>\r\n   <span class=\"Bold\">Indklagede </span>har påstået, at sagen skal afvises ved Ligebehandlingsnævnet. Subsidiært har indklagede påstået, at klager ikke er blevet forskelsbehandlet.</p>\r\n<p>\r\n</p>\r\n<p>Det er indklagedes opfattelse, at der er behov for bevisførelse i form af parts- og vidneforklaringer. Det er af afgørende betydning for belysning af sagen, at indklagedes medarbejdere, som var involveret i udvælgelsen og samtaler med klager, får mulighed for at afgive vidneforklaringer om sagens faktiske forløb og håndtering.</p>\r\n<p>\r\n</p>\r\n<p>Sagen kan ikke belyses tilstrækkeligt alene på baggrund af skriftlig forberedelse, og sagen er derfor uegnet til behandling ved nævnet.</p>\r\n<p>\r\n</p>\r\n<p>Til støtte for den subsidiære påstand gøres det gældende, at afslagene på ansættelse af klager ikke var i strid med forskelsbehandlingslovens beskyttelse på grund af alder og/eller national oprindelse.</p>\r\n<p>\r\n</p>\r\n<p>Det følger af retspraksis, at det ikke er en faktisk omstændighed, der giver anledning til at formode, at en ansøger er blevet forskelsbehandlet i strid med forskelsbehandlingsloven, at en medarbejder henviser til fx alder eller national oprindelse.</p>\r\n<p>\r\n</p>\r\n<p>At klager gør gældende, at han ønsker at undersøge, om han har været behandlet ulovligt i rekrutteringsprocessen på grund af alder og sprog (national oprindelse), kan ikke føre til, at han har påvist faktiske omstændigheder. Der skal mere til.</p>\r\n<p>\r\n</p>\r\n<p>Som faktisk omstændighed henviser klager udelukkende til, at han har fået afslag på stillinger som bl.a. eksamensvagt. Begrundelserne for afslagene har ifølge klager været manglende CV, eller at indklagede har fundet den rigtige ansøger til stillingen. Klager har ikke herved påvist faktiske omstændigheder, der giver anledning til at formode, at han har været udsat for forskelsbehandling på grund af sin alder og/eller nationale oprindelse.</p>\r\n<p>\r\n</p>\r\n<p>Hvis Ligebehandlingsnævnet vurderer, at klager har påvist faktiske omstændigheder, som giver anledning til at formode, at han har været udsat for forskelsbehandling på grund af alder og/eller national oprindelse, gør indklagede gældende, at indklagedes afslag på hans ansøgninger om ansættelse var sagligt begrundede i mangelfulde ansøgninger og CV. Der var mange andre kandidater, der havde lavet et fyldestgørende CV og skrevet en motiveret og begrundet ansøgning til stillingerne. Klager var således ikke den bedst kvalificerede ansøger til stillingerne.</p>\r\n<p>\r\n</p>\r\n<p>Indklagede er et vikarbureau, der ansætter vikarer med henblik på udsendelse til brugervirksomheder. Indklagede er således udelukkende formidler af den vikar, der ansættes. Det er kunden, der beslutter, hvilke kvalifikationer der skal til for, at en vikar kan ansættes. Indklagede foretager udvælgelsen af kandidaterne på baggrund af kundens ønsker til kvalifikationer.</p>\r\n<p>\r\n</p>\r\n<p>For at kunne bedømme om en kandidat er kvalificeret til et job, er det nødvendigt, at der udfyldes et CV, og at der skrives en motiveret ansøgning. Dette kan uploades eller skrives direkte på indklagede hjemmeside.</p>\r\n<p>\r\n</p>\r\n<p>Forud for nærværende klage har klager været i kontakt med indklagede i forbindelse med en anden ansøgning som lagermedarbejder i januar 2018. Klager fik afslag, idet ansøgningen var mangelfuld.</p>\r\n<p>\r\n</p>\r\n<p>Klager har i forbindelse med ansøgningen til de to stillinger om eksamensvagt sendt to skriftlige ansøgninger henholdsvis den 24. og 28. februar 2018. Klagers ansøgninger var meget korte og indeholdt ingen informationer om, hvad han kunne bidrage med, eller hvad hans motivation var for at søge stillingerne. Endvidere havde klager ikke udfyldt sit CV på den profil, han havde oprettet. Indklagede kontaktede klager, og indklagedes medarbejder vurderede på baggrund af samtalen, at han ikke var den bedst egnede kandidat til stillingen.</p>\r\n<p>\r\n</p>\r\n<p>Indklagede havde omkring 300 eksamensvagter tilknyttet den pågældende periode for terminsprøver. Af disse var flere tidligere eksamensvagter, der var registreret i indklagedes database. Der blev ansat cirka 100 nye eksamensvagter til stillingerne. Der var 59 ansøgere til den ene stilling og 234 ansøgere til den anden stilling. Kandidaterne blev valgt ud fra deres CV og ansøgning til stillingen samt ud fra en efterfølgende samtale.</p>\r\n<p>\r\n</p>\r\n<p>Der blev ansat eksamensvagter, som var ældre end klager, og som havde en anden national oprindelse end dansk. Der var andre kandidater, der matchede profilen bedre end klager. Disse andre kandidater havde beskrevet deres kompetencer i et CV og sendt en længere og mere direkte motiveret ansøgning. På baggrund af mangelfuld information - og efter en telefonsamtale med klager – valgte indklagede at give ham afslag til jobbet.</p>\r\n<p>\r\n</p>\r\n<p>I relation til klagers bemærkninger om det danske sprog, bemærker indklagede, at udenlandsk accent ikke var til hinder for at varetage jobbet som eksamensvagt. Indklagede ansatte kandidater, der havde udenlandsk accent, til jobbet som eksamensvagt.</p>\r\n<p>\r\n</p>\r\n<p>Indklagede har fremlagt to ansøgninger fra kandidater, der blev ansat med anden national oprindelse end dansk, og en oversigt over forskellige ansatte kandidaters alder. Heraf fremgår kandidater, som var både yngre og ældre end klager. Det har på den baggrund formodningen imod sig, at klager skulle være blevet forskelsbehandlet på grund af alder og/eller national oprindelse.</p>\r\n<p>\r\n</p>\r\n<p>Indklagede aflønner over 2000 medarbejdere hver måned, som aldersmæssigt spænder fra 15 til ca. 65+ år. Endvidere har indklagede medarbejdere ansat af forskellig nationalitet, hvoraf en del slet ikke taler dansk. Indklagede betragter ikke alder eller nationalitet som begrundelse for et afslag.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af alder og national oprindelse efter lov om forbud mod forskelsbehandling på arbejdsmarkedet mv. (forskelsbehandlingsloven).</p>\r\n<p>\r\n</p>\r\n<p>Efter forskelsbehandlingsloven må en arbejdsgiver ikke forskelsbehandle lønmodtagere eller ansøgere til ledige stillinger ved ansættelse, afskedigelse, forflyttelse, forfremmelse eller med hensyn til løn- og arbejdsvilkår.</p>\r\n<p>\r\n</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der udøves direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>\r\n</p>\r\n<p>Som sagen er oplyst for nævnet, er det ikke nødvendigt for sagens afgørelse, at der føres bevis i form af mundtlige parts- og vidneforklaringer.</p>\r\n<p>\r\n</p>\r\n<p>Indklagedes påstand om afvisning tages derfor ikke til følge.</p>\r\n<p>\r\n</p>\r\n<p>I forhold til klagen over forskelsbehandling på grund af alder er der ikke noget i stillingsannoncerne, de skriftlige afslag eller i sagens oplysninger i øvrigt, der tyder på, at klagers alder blev tillagt betydning ved indklagedes beslutning om ikke at udvælge ham til stillingerne som lufthavnsmedarbejder, lagermedhjælper og eksamensvagt.</p>\r\n<p>\r\n</p>\r\n<p>Klager har herefter ikke påvist faktiske omstændigheder, der giver anledning til at formode, at han i forbindelse med afslagene på stillingerne har været udsat for forskelsbehandling på grund af alder.</p>\r\n<p>\r\n</p>\r\n<p>Klager får derfor ikke medhold i denne del af klagen.</p>\r\n<p>\r\n</p>\r\n<p>For så vidt angår klagen over forskelsbehandling på grund af national oprindelse fremgår det af indklagedes annonce til stillingen som eksamensvagt, at ansøgerne skulle kunne tale og skrive flydende dansk.</p>\r\n<p>\r\n</p>\r\n<p>Det fremgår af forskelsbehandlingsloven, at der ikke ved annoncering må</p>\r\n<p>angives, at der til ansættelse søges eller foretrækkes personer af en bestemt national oprindelse.</p>\r\n<p>\r\n</p>\r\n<p>Kravet om, at ansøgerne skulle tale og skrive flydende dansk, udelukker ikke i sig selv ansøgere af en anden national oprindelse end dansk. Et krav om særlige danskkundskaber kan imidlertid være udtryk for indirekte forskelsbehandling på grund af national oprindelse, hvis kravet ikke er berettiget i forhold til stillingens karakter.</p>\r\n<p>\r\n</p>\r\n<p>En arbejdsgiver har inden for lovens rammer et skøn til at vurdere, i hvilket omfang danskkundskaber er nødvendige for at bestride den opslåede stilling.</p>\r\n<p>\r\n</p>\r\n<p>Indklagede har imidlertid ikke oplyst, hvorfor det stillede sprogkrav var nødvendigt for at varetage de opslåede stillinger som eksamensvagt.</p>\r\n<p>\r\n</p>\r\n<p>Efter oplysningerne om stillingerne er det nævnets vurdering, at et sprogkrav om flydende dansk i skrift og tale ikke var et nødvendigt krav i forhold til at varetage arbejdet som eksamensvagt.</p>\r\n<p>\r\n</p>\r\n<p>Det er indgået i nævnets vurdering, at arbejdet som eksamensvagt efter det oplyste primært indebar opgaver med at sørge for ro og orden samt sikre, at skolens regler og eksamensbetingelser blev overholdt. Der var desuden mulighed for at få tildelt stillinger som gangvagt, hvor jobbet bestod i at holde ro og orden omkring lokalerne.</p>\r\n<p>\r\n</p>\r\n<p>Klager får derfor medhold i denne del af klagen.</p>\r\n<p>\r\n</p>\r\n<p>Ligebehandlingsnævnet har ikke kompetence til at tilkende godtgørelse eller udstede bøder i anledning af overtrædelse af forbuddet mod annoncering efter personer af bestemt nationalitet eller med dette kendetegn.</p>\r\n<p>\r\n</p>\r\n<p>Efter indholdet af annoncen til stillingerne som eksamensvagt var det et krav, at ansøgerne kunne tale og skrive flydende dansk.</p>\r\n<p>\r\n</p>\r\n<p>Klager oplyste ikke i sine ansøgninger til stillingerne som eksamensvagt om sin nationale oprindelse eller om sine sproglige forudsætninger, og indklagede har ikke i afslaget til klager henvist til sprogkravet. Indklagede har derimod oplyst, at klager blev fravalgt, fordi hans ansøgninger var kortfattede, og fordi han ikke havde udfyldt et CV.</p>\r\n<p>\r\n</p>\r\n<p>På denne baggrund vurderer nævnet, at der - uanset indholdet af stillingsannoncen – ikke er påvist faktiske omstændigheder, der giver anledning til at formode, at klager i forbindelse med afslaget på stillingerne som eksamensvagt har været udsat for forskelsbehandling på grund af national oprindelse.</p>\r\n<p>\r\n</p>\r\n<p>Klager får derfor ikke medhold i denne del af klagen.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1, og stk. 2, nr. 3, om nævnets kompetence</p>\r\n<p class=\"Liste1\">\r\n   <span class=\"Liste1Nr\">–</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">–</span> § 12, stk. 1 og 2, om klagebehandling</p>\r\n<p>\r\n</p>\r\n<p>Forskelsbehandlingsloven</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1-3, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">–</span> § 2, stk. 1, om forbud mod forskelsbehandling</p>\r\n<p class=\"Liste1\">\r\n   <span class=\"Liste1Nr\">–</span> § 5, stk. 1, om annoncering</p>\r\n<p class=\"Liste1\">\r\n   <span class=\"Liste1Nr\">–</span> § 7a, om bevisbyrden</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">&lt;18-22796&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/09/2018"
        },
        {
            "displayName": "Accession",
            "displayValue": "W20180973025"
        },
        {
            "displayName": "Entydig dokumentidentifikation",
            "displayValue": "CR000938"
        },
        {
            "displayName": "Dato for indlæggelse",
            "displayValue": "07/09/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9730"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "09/08/2018"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "18-22796"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}