{
    "id": 71943,
    "title": "Bekendtgørelse af aftale af 31. januar 1989 med De Forenede Nationer om FN's Informationskontor for de nordiske lande i København ",
    "documentTypeId": "220",
    "isSagsforlobPeriodValid": false,
    "shortName": "BKI nr 121 af 12/12/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af aftale af 31. januar 1989 med  \r\n\r\n De Forenede Nationer om FN's Informationskontor for de nordiske lande i  \r\n\r\n København </H1>  \r\n\r\n<P></P>  \r\n\r\n<BR>  \r\n\r\n<P>Den 31. januar 1989 undertegnedes i New York en aftale mellem </P>  \r\n\r\n<P>Danmarks regering og De Forenede Nationer om FN's Informationskontor </P>  \r\n\r\n<P>for de nordiske lande i København. </P>  \r\n\r\n<P>Aftalen, som trådte i kraft den 31. januar 1989, har følgende ordlyd: </P>  \r\n\r\n<P>Oversættelse </P>  \r\n\r\n<P>AFTALE MELLEM DANMARKS REGERING OG DE FORENEDE NATIONER VEDRØRENDE DE  \r\n\r\n FORENEDE NATIONERS INFORMATIONSKONTOR FOR DE NORDISKE LANDE I KØBENHAVN  \r\n\r\n Danmarks regering og De Forenede Nationers generalsekretær er </P>  \r\n\r\n<P>UNDER HENSYN TIL, at Danmarks regering (herefter omtalt som  \r\n\r\n &#187;regeringen&#171;) og De Forenede Nationers generalsekretær (herefter  \r\n\r\n omtalt som &#187;generalsekretæren&#171;) i 1946 enedes om at oprette et  \r\n\r\n informationskontor for de nordiske lande i København (herefter omtalt som  \r\n\r\n &#187;Informationskontoret&#171;), </P>  \r\n\r\n<P>UNDER HENSYN TIL, at konventionen om De Forenede Nationers privilegier og  \r\n\r\n immuniteter, vedtaget af De Forenede Nationers generalforsamling den 13.  \r\n\r\n februar 1946 (i det følgende omtalt som &#187;konventionen&#171;) finder  \r\n\r\n anvendelse på filialer eller filialkontorer af Afdelingen for offentlig  \r\n\r\n Information, som er en integrerende del af De Forenede Nationers sekretariat,  \r\n\r\n</P>  \r\n\r\n<P>I BETRAGTNING AF, at det er ønskeligt at indgå en aftale vedrørende  \r\n\r\n Informationskontoret, der supplerer konventionen, </P>  \r\n\r\n<P>blevet enige om følgende: </P>  \r\n\r\n<P>Artikel I </P>  \r\n\r\n<P>Definition </P>  \r\n\r\n<P>I nærværende aftale betyder &#187;embedsmænd ved  \r\n\r\n Informationskontoret&#171; direktøren og alle medlemmer af kontorets  \r\n\r\n personale med undtagelse af sådanne embedsmænd eller ansatte, som rekrutteres  \r\n\r\n lokalt og er timelønnede. </P>  \r\n\r\n<P>Artikel II </P>  \r\n\r\n<P>Informationskontorets funktioner </P>  \r\n\r\n<P>Kontoret skal udføre de funktioner, der pålægges det af generalsekretæren  \r\n\r\n inden for Afdelingen for offentlig Informations rammer. </P>  \r\n\r\n<P>Artikel III </P>  \r\n\r\n<P>Kontorets status </P>  \r\n\r\n<P CLASS=PUNKT> <B>1.</B> Informationskontorets lokaler og kontorets  \r\n\r\n direktørs bolig skal være ukrænkelige. </P>  \r\n\r\n<P CLASS=PUNKT> <B>2.</B> Regeringen skal udvise passende omhu for at yde  \r\n\r\n sikkerhed og beskyttelse for Informationskontorets lokaler og dets personale.  \r\n\r\n</P>  \r\n\r\n<P CLASS=PUNKT> <B>3.</B> Vedkommende danske myndigheder skal bestræbe sig  \r\n\r\n mest muligt for - efter anmodning fra Informationskontorets direktør - at  \r\n\r\n sikre de offentlige tjenesteydelser kontoret måtte have behov for, herunder,  \r\n\r\n uden begrænsning på grundlag af denne opregning, post-, telefon- og  \r\n\r\n telegraftjenester og tjenester vedrørende kraft- og vandforsyning samt  \r\n\r\n brandværn. Sådanne offentlige tjenesteydelser skal præsteres på rimelige  \r\n\r\n vilkår. </P>  \r\n\r\n<P>Artikel IV </P>  \r\n\r\n<P>Faciliteter og tjenesteydelser </P>  \r\n\r\n<P>Under forudsætning af finansmyndighedernes godkendelse yder regeringen et  \r\n\r\n årligt bidrag for at skaffe Informationskontoret huslejefri lokaler og som  \r\n\r\n tilskud til omkostningerne ved kontorets opvarmning. </P>  \r\n\r\n<P>Artikel V </P>  \r\n\r\n<P>Embedsmænd ved Informationskontoret </P>  \r\n\r\n<P CLASS=PUNKT> <B>1.</B> Embedsmænd ved Informationskontoret skal nyde: </P>  \r\n\r\n<UL CLASS=PLAIN-LIST>  \r\n\r\n<LI>(a) immunitet med hensyn til retsforfølgning vedrørende mundtlige eller  \r\n\r\n skriftlige udtalelser og alle handlinger foretaget af dem i embeds medfør,  \r\n\r\n</LI>  \r\n\r\n<LI>(b) immunitet med hensyn til beslaglæggelse af deres personlige og  \r\n\r\n tjenstlige bagage, </LI>  \r\n\r\n<LI>(c) immunitet med hensyn til eftersyn af deres tjenstlige bagage og for  \r\n\r\n direktørens vedkommende også af hans personlige bagage, </LI>  \r\n\r\n<LI>(d) fritagelse for beskatning af lønninger og alle andre vederlag  \r\n\r\n udbetalt til dem af De Forenede Nationer, </LI>  \r\n\r\n<LI>(e) fritagelse for pligt til militærtjeneste, </LI>  \r\n\r\n<LI>(f) immunitet, tillige med deres ægtefæller og de af dem afhængige  \r\n\r\n familiemedlemmer, fra indvandringsrestriktioner og registreringspligt for  \r\n\r\n udlændinge, </LI>  \r\n\r\n<LI>(g) samme privilegier med hensyn til valutalettelser, der tilstås  \r\n\r\n embedsmænd af tilsvarende rang ved diplomatiske missioner i Danmark, </LI>  \r\n\r\n<LI>(h) samme hjemrejsefaciliteter for dem selv, deres ægtefæller, de af dem  \r\n\r\n afhængige familiemedlemmer og andre medlemmer af deres husstand, som under  \r\n\r\n internationale kriser ydes til diplomatiske udsendinge, </LI>  \r\n\r\n<LI>(i) ret til toldfri indførsel af deres møbler og personlige effekter og  \r\n\r\n alle husholdningsartikler, inklusive en bil til privat benyttelse senest  \r\n\r\n inden for et tidsrum af et år efter datoen for deres ankomst til Danmark for  \r\n\r\n at bosætte sig der. </LI>  \r\n\r\n</UL>  \r\n\r\n<P CLASS=PUNKT> <B>2.</B> Embedsmænd ved Informationskontoret, undtagen  \r\n\r\n sådanne, som er lokalt rekrutteret personale i den almindelige tjeneste  \r\n\r\n (General Service) eller dermed forbundne kategorier, skal endvidere nyde  \r\n\r\n følgende privilegier og immuniteter: </P>  \r\n\r\n<UL CLASS=PLAIN-LIST>  \r\n\r\n<LI>(a) have ret til import af begrænsede mængder af visse varer med henblik  \r\n\r\n på personligt brug (fødevarer, drikkevarer etc.) uden told- og  \r\n\r\n forbrugsafgifter i overensstemmelse med en liste, der skal godkendes af  \r\n\r\n regeringen, </LI>  \r\n\r\n<LI>(b) have ret til, een gang hvert tredje år, at importere eet  \r\n\r\n motorkøretøj, fritaget for told og forbrugsafgifter, herunder moms, idet det  \r\n\r\n er aftalt, at tilladelse til at sælge eller afhænde køretøjet på det åbne  \r\n\r\n marked normalt først vil blive givet to år efter, at det er blevet  \r\n\r\n importeret. Det er endvidere aftalt, at told og forbrugsafgifter vil blive  \r\n\r\n betalbare i tilfælde af salg eller afhændelse af et sådant motorkøretøj inden  \r\n\r\n for tre år fra dets indførsel at regne til en person, der ikke er berettiget  \r\n\r\n til sådan fritagelse. </LI>  \r\n\r\n</UL>  \r\n\r\n<P CLASS=PUNKT> <B>3.</B> Udover de immuniteter og privilegier, som er nævnt  \r\n\r\n under stk. 1 og 2 ovenfor, skal direktøren for Informationskontoret for sit  \r\n\r\n eget, sin ægtefælles og sine mindreårige børns vedkommende nyde sådanne  \r\n\r\n privilegier og immuniteter, fritagelser og faciliteter, som ydes ledere af  \r\n\r\n diplomatiske missioner i henhold til folkeretten. Hans navn skal optages i  \r\n\r\n listen over internationale organisationer og kontorer i København, der  \r\n\r\n udsendes af det danske udenrigsministerium. </P>  \r\n\r\n<P CLASS=PUNKT> <B>4.</B> Vilkår og betingelser vedrørende ansættelse af  \r\n\r\n lokalt rekrutteret personale skal være i overensstemmelse med de relevante  \r\n\r\n FN-regulativer og -regler. </P>  \r\n\r\n<P CLASS=PUNKT> <B>5.</B> De privilegier og immuniteter, der omhandles i  \r\n\r\n denne aftale, er bevilgede udelukkende med henblik på en effektiv opfyldelse  \r\n\r\n af FN's hensigter og mål. Generalsekretæren kan ophæve den immunitet, der er  \r\n\r\n bevilget nogen embedsmand, når som helst en sådan immunitet efter hans mening  \r\n\r\n ville hindre, at retfærdigheden skete fyldest, og hvis den kan ophæves uden  \r\n\r\n skade for De Forenede Nationers interesser. </P>  \r\n\r\n<P>Artikel VI </P>  \r\n\r\n<P>Afgørelse af tvister </P>  \r\n\r\n<P CLASS=PUNKT> <B>1.</B> Enhver tvist mellem Informationskontoret og  \r\n\r\n Regeringen vedrørende fortolkningen eller anvendelsen af denne aftale eller  \r\n\r\n af nogen supplerende aftale eller ordning, som ikke afgøres ved forhandling  \r\n\r\n eller anden aftalt fremgangsmåde, skal henvises til endelig afgørelse ved en  \r\n\r\n voldgiftsdomstol bestående af tre voldgiftsmænd: een af disse vælges af  \r\n\r\n regeringen, een af Informationskontorets direktør og den tredje, som skal  \r\n\r\n være voldgiftsdomstolens formand, vælges af de første to voldgiftsmænd.  \r\n\r\n Skulle de første to voldgiftsmænd ikke nå til enighed om den tredje inden for  \r\n\r\n seks måneder efter udpegelsen af de første to voldgiftsmænd, skal denne  \r\n\r\n tredje voldgiftsmand vælges af præsidenten for Den Internationale Domstol  \r\n\r\n efter anmodning fra generalsekretæren for De Forenede Nationer eller fra  \r\n\r\n regeringen. </P>  \r\n\r\n<P>Artikel VII </P>  \r\n\r\n<P>Almindelige bestemmelser </P>  \r\n\r\n<P CLASS=PUNKT> <B>1.</B> Bestemmelserne i denne aftale skal betragtes som  \r\n\r\n supplement til bestemmelserne i konventionen. Hvor en bestemmelse i denne  \r\n\r\n aftale og en bestemmelse i konventionen omhandler samme emne, skal begge  \r\n\r\n bestemmelser anses som komplementære, når som helst dette er muligt; begge  \r\n\r\n bestemmelser skal anvendes, og ingen af dem skal begrænse virkningen af den  \r\n\r\n anden. </P>  \r\n\r\n<P CLASS=PUNKT> <B>2.</B> Denne aftale skal ses i lyset af dens hovedformål:  \r\n\r\n at muliggøre Informationskontorets fulde og effektive udøvelse af sit ansvar  \r\n\r\n og opfyldelsen af sit formål. </P>  \r\n\r\n<P CLASS=PUNKT> <B>3.</B> Samråd med hensyn til ændringer i denne aftale skal  \r\n\r\n finde sted, når en af parterne måtte anmode derom, og sådanne ændringer skal  \r\n\r\n foretages i gensidig enighed. Hvis samrådene ikke resulterer i en forståelse  \r\n\r\n inden for et år, kan denne aftale bringes til ophør ved, at en af parterne  \r\n\r\n opsiger den med to års varsel. </P>  \r\n\r\n<P CLASS=PUNKT> <B>4.</B> Denne aftale skal træde i kraft ved  \r\n\r\n underskrivelsen. </P>  \r\n\r\n<P>Til vidnesbyrd herom har undertegnede repræsentanter med behørig fuldmagt  \r\n\r\n fra henholdsvis De Forenede Nationer og regeringen underskrevet denne aftale  \r\n\r\n i to eksemplarer, begge på engelsk. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udfærdiget i New York, den 31. januar  \r\n\r\n 1989. </I> </P>  \r\n\r\n<P CLASS=UNDERSKREVET-AF ALIGN=CENTER>FOR DE FORENEDE NATIONER </P>  \r\n\r\n<P>Therese Paquet-Sevigny </P>  \r\n\r\n<P>Vicegeneralsekretær </P>  \r\n\r\n<P>FOR DANMARKS REGERING </P>  \r\n\r\n<P>Kjeld Mortensen </P>  \r\n\r\n<P>Den faste repræsentant </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 12. december  \r\n\r\n 1989 </I> </P>  \r\n\r\n<P CLASS=UNDERSKREVET-AF ALIGN=CENTER>Uffe Ellemann-Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/12/1989"
        },
        {
            "displayName": "Accession",
            "displayValue": "L19890012164"
        },
        {
            "displayName": "Entydig dokumentidentifikation",
            "displayValue": "CM031134"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "121"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "12/12/1989"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. PRO. j.nr. 4.P.40.c."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}