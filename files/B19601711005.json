{
    "id": 50541,
    "title": "Bestemmelser om privat og forretningsmæssig flyvning efter instrumentflyvereglerne ",
    "documentTypeId": "60",
    "isSagsforlobPeriodValid": false,
    "shortName": "BEK nr 17110 af 01/04/1960",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om privat og forretningsmæssig  \r\n\r\n flyvning efter instrumentflyvereglerne </H1>  \r\n\r\n<P></P>  \r\n\r\n<P CLASS=PUNKT> <B>1.</B> Almindeligt. </P>  \r\n\r\n<P>1.1 Denne BL omfatter privat og forretningsmæssig flyvning efter  \r\n\r\n instrumentflyvereglerne med dansk registrerede eenmotorede luftfartøjer samt  \r\n\r\n sådanne flermotorede luftfartøjer, som ikke har en generel tilladelse til  \r\n\r\n flyvning efter instrumentflyveregler. </P>  \r\n\r\n<P>1.2 Til privat og forretningsmæssig flyvning henregnes i denne BL alle  \r\n\r\n former for flyvning, som ikke udøves erhvervsmæssigt, og for hvilke der ikke  \r\n\r\n er udfærdiget særlige bestemmelser i form af ministerielle bekendtgørelser  \r\n\r\n eller &#187;Bestemmelser for Civil Luftfart&#171;. </P>  \r\n\r\n<P CLASS=PUNKT> <B>2.</B> Besætning. </P>  \r\n\r\n<P>2.1 Luftfartøjet skal bemandes i overensstemmelse med det i  \r\n\r\n luftdygtighedsbeviset eller den tilhørende flyvehåndbog angivne med hensyn  \r\n\r\n til antal og kategori af tjenstgørende ombord. </P>  \r\n\r\n<P>2.2 Fartøjschefen skal mindst være i besiddelse af A-certifikat,  \r\n\r\n instrumentbevis og flyvetelefonist-certifikat. </P>  \r\n\r\n<P CLASS=PUNKT> <B>3.</B> Luftfartøjet. </P>  \r\n\r\n<P>3.1 Almindelige bestemmelser. </P>  \r\n\r\n<P>3.1.1 Luftfartøjet skal ved en påtegning i luftdygtighedsbeviset være  \r\n\r\n godkendt til anvendelse efter instrumentflyvereglerne ved privat og  \r\n\r\n forretningsmæssig flyvning. </P>  \r\n\r\n<P>3.1.2 For at godkende et luftfartøj i henhold til 3.1.1 må i det mindste  \r\n\r\n følgende betingelser (3.2 - 3.6) være opfyldt: </P>  \r\n\r\n<P>3.2 Præstationskrav. </P>  \r\n\r\n<P>3.2.1 Luftfartøjets stallingshastighed med anvendelse af landeklapper ved  \r\n\r\n maksimal tilladt fuldvægt må ikke overstige 55 KTS (100 km/t). Herfra dog  \r\n\r\n undtaget flermotorede luftfartøjer (se pkt. 3.2.2). </P>  \r\n\r\n<P>3.2.2 Flermotorede luftfartøjer, hvis stallingshastighed i henhold til  \r\n\r\n punkt 3.2.1 ligger over 55 KTS (100 km/t), skal have sådanne egenskaber ved  \r\n\r\n den tilladte fuldvægt, at de med een motor gående på tomgang eller stoppet er  \r\n\r\n i stand til at holde en højde af 1500 fod over højeste hindring inden for en  \r\n\r\n afstand af 10 km fra den planlagte beholdne kurs, når den eller de  \r\n\r\n igangværende motor(er) går på maksimal tilladt varighedsydelse. </P>  \r\n\r\n<P>3.3 Instrumenter. </P>  \r\n\r\n<P>3.3.1 Udover de i henhold til luftdygtighedsbeviset stillede krav skal  \r\n\r\n luftfartøjet være udstyret med følgende instrumenter: </P>  \r\n\r\n<UL CLASS=PLAIN-LIST>  \r\n\r\n<LI>1) En gyroskopisk drejningsviser, kombineret med et instrument, der  \r\n\r\n angiver accelerationen i tværskibs retning (Drejningsviser &amp; Libelle).  \r\n\r\n</LI>  \r\n\r\n<LI>2) En gyroskopisk krængnings- og hældningsviser (kunstig horisont). </LI>  \r\n\r\n<LI>3) En gyroskopisk retningsviser (kursgyro). </LI>  \r\n\r\n<LI>4) Et instrument, der angiver, hvorvidt energitilførslen til de  \r\n\r\n gyroskopiske instrumenter virker tilfredsstillende (Vacuummeter eller  \r\n\r\n Amperemeter). </LI>  \r\n\r\n<LI>5) En fin-højdemåler af barometrisk type. </LI>  \r\n\r\n<LI>6) Et instrument, der i cockpit'et angiver den omgivende lufts  \r\n\r\n temperatur. </LI>  \r\n\r\n<LI>7) Et ur med sekundviser, der drejer sig om urskivens centrum. </LI>  \r\n\r\n<LI>8) En fartmåler, forsynet med anordninger til at hindre fejlvisning på  \r\n\r\n grund af isdannelse eller kondensation. </LI>  \r\n\r\n<LI>9) Et variometer. </LI>  \r\n\r\n</UL>  \r\n\r\n<P>3.3.2 Instrumenterne skal være anbragt således, at besætningen kan se dem  \r\n\r\n tydeligt fra den foreskrevne plads med den mindst mulige ændring af den  \r\n\r\n stilling, der normalt indtages, og det synsfelt, man har, når der ses fremad  \r\n\r\n i flyveretningen. </P>  \r\n\r\n<P>3.4 Belysningsudstyr. </P>  \r\n\r\n<P>3.4.1 Såfremt luftfartøjet anvendes mellem solnedgang og solopgang, skal  \r\n\r\n det være udstyret med: </P>  \r\n\r\n<UL CLASS=PLAIN-LIST>  \r\n\r\n<LI>1) Udstyr til at vise de i &#187;Lufttrafikreglerne&#171; foreskrevne  \r\n\r\n navigationslys. </LI>  \r\n\r\n<LI>2) To af hinanden uafhængige landingsprojektører. </LI>  \r\n\r\n<LI>3) Belysningsanordninger til alle instrumenter og al udrustning, som er  \r\n\r\n nødvendig til sikker betjening af luftfartøjet, og som anvendes af  \r\n\r\n besætningen. </LI>  \r\n\r\n<LI>4) Lys i alle passagerkabiner. </LI>  \r\n\r\n<LI>5) En elektrisk håndlampe ved hver besætningsmedlems plads. </LI>  \r\n\r\n</UL>  \r\n\r\n<P>3.5 Radioudstyr m.v. </P>  \r\n\r\n<P>3.5.1 Luftfartøjet skal være udstyret med mindst een motordrevet generator  \r\n\r\n med tilhørende akkumulator af en sådan kapacitet, at den kan levere den  \r\n\r\n nødvendige spænding og strøm til de for flyvningens gennemførelse nødvendige  \r\n\r\n elektriske anlæg og radioanlæg. </P>  \r\n\r\n<P>3.5.2 Til det elektriske anlæg skal forefindes reservesikringer i et  \r\n\r\n antal, der svarer til 25 pct. af hver type og størrelse, som er anvendt, og  \r\n\r\n altid mindst 3 af hver. </P>  \r\n\r\n<P>3.5.3 Luftfartøjet skal være udstyret med radiokommunikations- og  \r\n\r\n navigationsudstyr i et sådant omfang, at det er tilstrækkeligt til sikker  \r\n\r\n kommunikation og navigering i de områder, der skal beflyves. </P>  \r\n\r\n<P>3.5.4 Det i punkt 3.5.3 nævnte udstyr skal opfylde de i henhold til  \r\n\r\n pågældende lands AIP stillede krav, men skal dog mindst omfatte: </P>  \r\n\r\n<UL CLASS=PLAIN-LIST>  \r\n\r\n<LI>1) To VHF-kommunikationsanlæg (sender/modtager). </LI>  \r\n\r\n<LI>2) To radiokompasser med indikatorer, der angiver de relative pejlinger i  \r\n\r\n forhold til luftfartøjets længdeakse, eller et radiokompas og et VOR-anlæg.  \r\n\r\n VOR-anlægget kan være tilsluttet een af de under 1) nævnte modtagere. </LI>  \r\n\r\n</UL>  \r\n\r\n<P>3.6 Nødudstyr. </P>  \r\n\r\n<P>3.6.1 Der skal forefindes en redningsvest eller tilsvarende  \r\n\r\n enkeltmands-redningsanordning til hver person ombord anbragt på et sted, der  \r\n\r\n er let tilgængeligt fra vedkommendes plads. </P>  \r\n\r\n<P CLASS=PUNKT> <B>4.</B> Kort, håndbøger og andet oplysningsmateriale. </P>  \r\n\r\n<P>4.1 Følgende skal forefindes ombord: </P>  \r\n\r\n<P>4.1.1 Flyvehåndbog for det pågældende luftfartøj, eller, såfremt en sådan  \r\n\r\n håndbog ikke eksisterer, andre dokumenter, der indeholder de nødvendige  \r\n\r\n præstationsopgivelser. </P>  \r\n\r\n<P>4.1.2 Oplysninger vedrørende kommunikations- og navigationshjælpemidler,  \r\n\r\n flyvepladser, flyveregler samt sådanne andre oplysninger, som er nødvendige  \r\n\r\n for på foreskreven måde at kunne beflyve den påtænkte strækning. </P>  \r\n\r\n<P>4.1.3 A jour-førte kort, der dækker den planlagte flyvestrækning og en  \r\n\r\n hvilken som helst anden strækning, som det med rimelighed kan forventes vil  \r\n\r\n blive fulgt. </P>  \r\n\r\n<P>4.1.4 Ministeriet for offentlige arbejders bekendtgørelse af 22. oktober  \r\n\r\n 1951 vedrørende flyveredningstjeneste således, at koder over signaler til  \r\n\r\n brug ved eftersøgning og redning samt oplysninger om andre særlige signaler,  \r\n\r\n som måtte blive publiceret i AIP, haves tilgængelige. </P>  \r\n\r\n<P>4.1.5 1 eksemplar af Bestemmelser for Civil Luftfart nr. 5-9 &#187;Privat  \r\n\r\n og forretningsmæssig flyvning efter instrumentflyvereglerne&#171;. </P>  \r\n\r\n<P CLASS=PUNKT> <B>5.</B> Operationelle bestemmelser. </P>  \r\n\r\n<P>5.1 Forberedelse til flyvning. </P>  \r\n\r\n<P>5.1.1 Inden flyvningen påbegyndes, skal føreren forvisse sig om, at </P>  \r\n\r\n<UL CLASS=PLAIN-LIST>  \r\n\r\n<LI>a) de foreskrevne instrumenter og det foreskrevne udstyr er installeret  \r\n\r\n og tilstrækkeligt (se 3.5.3 og 3.5.4) samt i orden til pågældende flyvnings  \r\n\r\n sikre gennemførelse. </LI>  \r\n\r\n<LI>b) luftfartøjets vægt har en sådan størrelse, at flyvningen kan udføres  \r\n\r\n sikkert, når terrænforholdene langs flyvestrækningen og de forventede  \r\n\r\n flyveforhold tages i betragtning. </LI>  \r\n\r\n</UL>  \r\n\r\n<P>5.2 Planlæggelse af flyvningen. </P>  \r\n\r\n<P>5.2.1 Flyveplan. </P>  \r\n\r\n<P>5.2.1.1 Forud for enhver flyvning, som helt eller delvis vil blive udført  \r\n\r\n i kontrolleret luftrum, skal der udarbejdes en ATC-flyveplan, som skal  \r\n\r\n afgives til nærmeste flyvekontrolorgan. </P>  \r\n\r\n<P>ATC-flyveplanen udarbejdes efter de af vedkommende lands  \r\n\r\n flyvekontrolmyndighed fastsatte regler. </P>  \r\n\r\n<P>5.2.1.2 Udover ATC-flyveplanen, når afgivelse af en sådan er obligatorisk  \r\n\r\n i henhold til punkt 5.2.1.1, skal der udarbejdes en driftsflyveplan, der skal  \r\n\r\n a jour-føres en route og mindst indeholde følgende: </P>  \r\n\r\n<UL CLASS=PLAIN-LIST>  \r\n\r\n<LI>a) mindst een alternativ flyveplads, </LI>  \r\n\r\n<LI>b) mindste sikre flyvehøjde for den strækning, der skal gennemflyves,  \r\n\r\n</LI>  \r\n\r\n<LI>c) vejrminima for de flyvepladser, der skal benyttes, samt for de anførte  \r\n\r\n alternative flyvepladser. </LI>  \r\n\r\n</UL>  \r\n\r\n<P>5.2.1.3 Genpart af driftsflyveplanen skal efterlades i flyvepladsledelsen,  \r\n\r\n hvor en sådan forefindes, eller i modsat fald på et passende sted i  \r\n\r\n afgangsflyvepladsen forud for enhver flyvning, hvor afgivelse af  \r\n\r\n ATC-flyveplan ikke er obligatorisk. </P>  \r\n\r\n<P>NB. Udover det i lufttrafikreglerne § 5.3.1 nævnte tilfælde skal der  \r\n\r\n afgives ATC-flyveplan i følgende tilfælde: </P>  \r\n\r\n<UL CLASS=PLAIN-LIST>  \r\n\r\n<LI>a) Ved enhver flyvning til, gennem eller fra dansk område. </LI>  \r\n\r\n<LI>b) Ved enhver indenrigsflyvning med luftfartøjer, hvis egenfart  \r\n\r\n overstiger 90 KTS (167 km/t). </LI>  \r\n\r\n</UL>  \r\n\r\n<P>5.2.2 Vejrforhold. </P>  \r\n\r\n<P>5.2.2.1 En flyvning må ikke påbegyndes, medmindre de tilgængelige  \r\n\r\n meteorologiske oplysninger angiver, at vejrforholdene på den påtænkte  \r\n\r\n landingsplads ved beregnet ankomsttid vil være lig med eller bedre end de  \r\n\r\n vejrminima, der er fastsat i denne BL's punkt 5.2.4.1. Endvidere må  \r\n\r\n flyvningen ikke påbegyndes, medmindre vejrforholdene på mindst een alternativ  \r\n\r\n landingsplads er lig med de i pkt. 5.2.4.1 nævnte vejrminima + 50 pct. </P>  \r\n\r\n<P>5.2.2.2 En flyvning, der påtænkes gennemført under kendte eller forventede  \r\n\r\n overisningsforhold, må ikke påbegyndes, medmindre luftfartøjet er  \r\n\r\n tilstrækkeligt udstyret til flyvning under sådanne forhold. </P>  \r\n\r\n<P>5.2.3 Brændstof- og olieforsyning. </P>  \r\n\r\n<P>5.2.3.1 En flyvning må ikke påbegyndes, medmindre der under hensyntagen  \r\n\r\n til den vind og de øvrige meteorologiske forhold, som kan forventes at  \r\n\r\n forekomme under flyvning i de højder, der er angivet i driftsflyveplanen, i  \r\n\r\n det mindste medføres brændstof og olie til: </P>  \r\n\r\n<P>Flyvning til bestemmelsesstedet og derfra til en alternativ flyveplads,  \r\n\r\n eller flyvning til alternativ flyveplads via et hvilket som helst  \r\n\r\n forudbestemt sted, og derefter i begge tilfælde endnu til 45 minutters  \r\n\r\n flyvning ved normal marchfart. </P>  \r\n\r\n<P>5.2.3.2 Når der er udsigt til, at der bliver brug for ekstra brændstof og  \r\n\r\n olie på grund af særlige forhold, såsom forventede trafikale forsinkelser,  \r\n\r\n skal der medføres mere brændstof og olie end foreskrevet i punkt 5.2.3.1.  \r\n\r\n</P>  \r\n\r\n<P>5.2.4 Flyvepladsminima. </P>  \r\n\r\n<P>5.2.4.1 For luftfartøjer, der jf. punkt 3.2.1 har en stallingshastighed  \r\n\r\n under 55 KTS (100 km/t), gælder, at landing på den påtænkte landingsplads  \r\n\r\n samt alternative pladser ikke må finde sted, medmindre skyhøjden/sigtbarheden  \r\n\r\n er som følger ved anvendelse af de anførte landingshjælpemidler: </P>  \r\n\r\n<P>ILS: 200 fod/1 km </P>  \r\n\r\n<P>PAR: 200 fod/1 km </P>  \r\n\r\n<P>PPI: 350 fod/1,6 km </P>  \r\n\r\n<P>NDB: hvor pågældende radiofyr er placeret højst 4 NM fra baneenden i  \r\n\r\n indflyvningsretningen og i centerliniens forlængelse, 350 fod/1,6 km </P>  \r\n\r\n<P>NDB: hvor pågældende radiofyr har en anden end ovenfor nævnte placering,  \r\n\r\n 450 fod/2 km. </P>  \r\n\r\n<P>Såfremt den foreliggende OCL værdi (Obstacle Clearance Limit) for den  \r\n\r\n aktuelle bane med tilhørende landingshjælpemiddel er højere end de anførte  \r\n\r\n værdier, skal OCL-værdien - forhøjet til nærmeste hele 100 fod - benyttes, og  \r\n\r\n værdien for sigtbarhed skal forhøjes med 400 meter for hver 100 fod, som  \r\n\r\n værdien for skyhøjden af hensyn til OCL-værdien må forhøjes over pågældende  \r\n\r\n landingshjælpemiddels absolutte minima. </P>  \r\n\r\n<P>5.2.4.2 For påtænkte og alternative landingspladser uden  \r\n\r\n radiolandingshjælpemidler gælder, at luftfartøjet uden ændring af flyvehøjden  \r\n\r\n skal kunne overgå til VFR-kontaktflyvning fra den i driftsflyveplanen anførte  \r\n\r\n laveste sikre flyvehøjde. </P>  \r\n\r\n<P>5.2.4.3 For flermotorede luftfartøjer, hvis stallingshastighed, jf. punkt  \r\n\r\n 3.2.2 ligger over 55 KTS (100 km/t), vil nærmere aftale være at træffe med  \r\n\r\n luftfartsdirektoratet. </P>  \r\n\r\n<P>5.2.4.4 Ved start fra en lufthavn med radio-landingshjælpemidler gælder,  \r\n\r\n at værdierne for skyhøjde og sigtbarhed skal være lig med eller bedre end de  \r\n\r\n værdier, som i henhold til punkt 5.2.4.1 er fastsat for det  \r\n\r\n landingshjælpemiddel, som luftfartøjet kan anvende, hvis det af een eller  \r\n\r\n anden grund må returnere til afgangslufthavnen. </P>  \r\n\r\n<P>5.2.4.5 Ved start fra en lufthavn uden radio-landingshjælpemidler skal  \r\n\r\n værdierne for skyhøjde og sigtbarhed være sådanne, at udflyvningen kan ske  \r\n\r\n under overholdelse af VFR-reglerne. </P>  \r\n\r\n<P CLASS=PUNKT> <B>6.</B> Udførelse af flyvningen. </P>  \r\n\r\n<P>6.1 Overgang fra instrumentflyvning til VFR-kontaktflyvning må - bortset  \r\n\r\n fra nedstigning over et radionavigationshjælpemiddel eller et  \r\n\r\n radio-landingshjælpemiddel - kun finde sted, såfremt overgangen sker uden  \r\n\r\n ændring af flyvehøjden fra den i driftsflyveplanen anførte laveste sikre  \r\n\r\n flyvehøjde. </P>  \r\n\r\n<P>6.2 Nedstigning og overgang fra instrumentflyvning til VFR-kontaktflyvning  \r\n\r\n over et radio-navigationshjælpemiddel, f.eks. over et radiofyr eller en  \r\n\r\n VOR-station, som ikke indgår i en lufthavns anflyvningssystem, må kun finde  \r\n\r\n sted, såfremt overgangen kan ske i en højde af 1000 fod over højeste hindring  \r\n\r\n inden for en radius af 15 km fra pågældende radio-navigationshjælpemiddel.  \r\n\r\n</P>  \r\n\r\n<P>6.2.1 Er der mulighed for at få pålidelige oplysninger om QNH værdien i  \r\n\r\n området omkring det i punkt 6.2 nævnte radio-navigationshjælpemiddel, kan  \r\n\r\n overgangshøjden efter indhentet tilladelse dertil fra luftfartsdirektoratet  \r\n\r\n nedsættes til 500 fod over højeste hindring inden for en radius af 15 km fra  \r\n\r\n pågældende radionavigationshjælpemiddel. </P>  \r\n\r\n<P>sign. G. Teisen </P>  \r\n\r\n<P>sign. B. Helmø Larsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "BL 5-9, 1. udgave",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19601711005"
        },
        {
            "displayName": "Entydig dokumentidentifikation",
            "displayValue": "CM009364"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/01/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17110"
        },
        {
            "displayName": "År for udstedelse",
            "displayValue": "1960"
        },
        {
            "displayName": "Dato for underskrift",
            "displayValue": "01/04/1960"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen"
        },
        {
            "displayName": "Ressortministeriets journalnummer",
            "displayValue": "14-4/5-9"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}