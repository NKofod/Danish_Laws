{
    "id": 138148,
    "title": "En afgørelse fra Arbejdstilsynet om pengehåndtering var ikke en afgørelse på grund af sin formulering – Af samme grund ophævedes påbud om autoriseret arbejdsmiljørådgiver",
    "documentTypeId": "240",
    "isSagsforlobPeriodValid": true,
    "shortName": "KEN nr 9402 af 27/04/2011",
    "documentHtml": "<div class=\"bjelke\">Den fulde tekst</div><p class=\"Titel2\">En afgørelse fra Arbejdstilsynet om pengehåndtering var ikke en afgørelse på grund af sin formulering – Af samme grund ophævedes påbud om autoriseret arbejdsmiljørådgiver</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Arbejdstilsynet havde i en sag om pengetransport meddelt en virksomhed et uforståeligt påbud, idet teksten lød: ”Det betyder, at virksomheden påbydes: At pengehåndtering (se bilag 9). Som følge af dette påbud får virksomheden desuden påbud om: At bruge en autoriseret arbejdsmiljørådgiver til at bistå sig med at efterkomme ovennævnte påbud (se bilag 6).” Arbejdstilsynets brev var betegnet ”Afgørelse”.</p>\r\n   <p class=\"TekstGenerel\">Et enigt Arbejdsmiljøklagenævn fandt, at Arbejdstilsynet ikke havde truffet afgørelse om et arbejdsmiljøproblem, og at Arbejdstilsynet derfor ikke havde grundlag for at give påbud om brug af autoriseret arbejdsmiljørådgiver, fordi påbud om autoriseret arbejdsmiljørådgiver forudsætter, at der er konstateret og truffet afgørelse om en overtrædelse af arbejdsmiljølovgivningen.</p>\r\n   <p class=\"TekstGenerel\">Arbejdsmiljøklagenævnet fandt det herved ikke tilstrækkeligt, at påbuddet fremgår af afgørelsens bilag, og heller ikke, at Arbejdstilsynet berigtigede overskriften, når Arbejdstilsynets brev ikke betragtes som et påbud om et arbejdsmiljøproblem</p>\r\n</div>\r\n<p class=\"TekstV\">[Adressat udeladt]</p>\r\n<p class=\"TekstV\">Arbejdsmiljøklagenævnet har på møde den 26. april 2011 behandlet klagen over Arbejdstilsynets brev af 29. juni 2009.</p>\r\n<p class=\"TekstV\">Nævnet traf følgende</p>\r\n<p class=\"TekstV\" style=\"text-align: center;\">A F G Ø R E L S E</p>\r\n<p class=\"TekstV\">Arbejdstilsynet har ikke givet et påbud om et arbejdsmiljøproblem.</p>\r\n<p class=\"TekstV\">Arbejdsmiljøklagenævnet ophæver Arbejdstilsynets påbud om, at virksomheden skal bruge en autoriseret arbejdsmiljørådgiver.</p>\r\n<p class=\"TekstV\">Det betyder, at Arbejdstilsynets brev af 29. juli 2009 ikke medfører pligter for [virksomhedens navn udeladt].</p>\r\n<p class=\"TekstV\" style=\"text-align: center;\">B E G R U N D E L S E</p>\r\n<p class=\"TekstV\">\r\n   <span class=\"Bold\">Formelle mangler</span>\r\n</p>\r\n<p class=\"TekstV\">Arbejdsmiljøklagenævnet vurderer, at Arbejdstilsynets brev af 29. juli 2009 ikke indeholder et påbud om et arbejdsmiljøproblem.</p>\r\n<p class=\"TekstV\">Nævnet lægger vægt på, at det i brevet af 29. juli 2009 er oplyst, at</p>\r\n<p class=\"TekstV\">”Det betyder, at virksomheden påbydes:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> At pengehåndtering (se bilag 9).</p>\r\n   <p class=\"Liste1\">\r\n      <span class=\"Liste1Nr\">–</span> Som følge af dette påbud får virksomheden desuden påbud om:</p>\r\n   <p class=\"Liste1\">\r\n      <span class=\"Liste1Nr\">–</span> At bruge en autoriseret arbejdsmiljørådgiver til at bistå sig med at efterkomme ovennævnte påbud (se bilag 6).”</p>\r\n</p>\r\n<p class=\"TekstV\">Arbejdstilsynets brev af 29. juli 2009 er betegnet ”Afgørelse ”. Det skal heraf kunne forstås, at virksomheden har fået et påbud om et konkret arbejdsmiljøproblem. Nævnet vurderer, at det ikke er tilstrækkeligt, at dette fremgår af bilag 9.</p>\r\n<p class=\"TekstV\">Det er heller ikke tilstrækkeligt, at Arbejdstilsynet i brev af 27. august 2009 har berigtiget overskriften, når Arbejdstilsynets brev af 29. juli 2009 ikke kan betragtes som et påbud om et arbejdsmiljøproblem.</p>\r\n<p class=\"TekstV\">\r\n   <span class=\"Bold\">Autoriseret arbejdsmiljørådgiver</span>\r\n</p>\r\n<p class=\"TekstV\">Efter reglerne skal arbejdsgiveren efterkomme påbud om brug af autoriseret arbejdsmiljørådgiver, når Arbejdstilsynet har truffet en afgørelse om en overtrædelse af arbejdsmiljølovgivningen.</p>\r\n<p class=\"TekstV\">Der er ikke konstateret en overtrædelse af arbejdsmiljølovgivningen, når der ikke er truffet en afgørelse herom.</p>\r\n<p class=\"TekstV\">Der er derfor ikke grundlag for et påbud om brug af autoriseret arbejdsmiljørådgiver</p>\r\n<p class=\"TekstV\" style=\"text-align: center;\">R E G L E R</p>\r\n<p class=\"TekstV\">Arbejdsmiljøklagenævnet har ved afgørelsen benyttet følgende regler:</p>\r\n<p class=\"TekstV\">Om Arbejdstilsynets ret til at give påbud:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008.</p>\r\n</p>\r\n<p class=\"TekstV\">Om autoriseret arbejdsmiljørådgiver:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77 a, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008</p>\r\n   <p class=\"Liste1\">\r\n      <span class=\"Liste1Nr\">–</span> § 6, stk. 1, i Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere.</p>\r\n</p>\r\n<p class=\"TekstV\">Reglerne kan læses på de følgende sider.</p>\r\n<p class=\"TekstV\" style=\"text-align: center;\">O P L Y S N I N G E R</p>\r\n<p class=\"TekstV\">Sagen er afgjort på grundlag af de dokumenter, som klagenævnet har modtaget fra Arbejdstilsynet.</p>\r\n<p class=\"TekstV\">Afgørelsen er truffet af et enigt Arbejdsmiljøklagenævn.</p>\r\n<p class=\"TekstV\" style=\"text-align: center;\">På klagenævnets vegne</p>\r\n<p class=\"TekstV\" style=\"text-align: center;\">[navn udeladt]</p>\r\n<p class=\"TekstV\">Kopi til</p>\r\n<p class=\"TekstV\">[Adressat udeladt]</p>\r\n<p class=\"TekstV\">Arbejdstilsynet,</p>\r\n<p class=\"TekstV\">\r\n   <span class=\"Bold\">Regler</span>\r\n</p>\r\n<p class=\"TekstV\">\r\n   <span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008</span>\r\n</p>\r\n<p class=\"TekstV\">…</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"TekstV\">\r\n   <span class=\"Italic\">Stk. 2.</span> …</p>\r\n<p class=\"TekstV\">\r\n   <span class=\"Bold\">§ 77 a.</span> Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\r\n<p class=\"TekstV\">\r\n   <span class=\"Italic\">Stk. 2.</span> Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere</span>\r\n</p>\r\n<p class=\"TekstV\">…</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Påbud om brug af autoriserede arbejdsmiljørådgivere</span>\r\n</p>\r\n<p class=\"TekstV\">…</p>\r\n<p class=\"TekstV\">\r\n   <span class=\"Bold\">§ 6.</span> Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og</p>\r\n   <p class=\"Liste1\">\r\n      <span class=\"Liste1Nr\">2)</span> konstateret ved tilsyn med arbejde tilknyttet én produktionsenhed.</p>\r\n</p>\r\n<p class=\"TekstV\">\r\n   <span class=\"Italic\">Stk. 2.</span> …</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/08/2011"
        },
        {
            "displayName": "Accession",
            "displayValue": "W20110940225"
        },
        {
            "displayName": "Entydig dokumentidentifikation",
            "displayValue": "BE004717"
        },
        {
            "displayName": "Dato for indlæggelse",
            "displayValue": "31/08/2011"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9402"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "27/04/2011"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 5900375-10 og 5900376-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}