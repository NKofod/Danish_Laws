{
    "id": 117068,
    "title": "Forslag til folketingsbeslutning om udsendelse af et helikopterdetachement til det militære danske bidrag til den internationale sikkerhedsstyrke (ISAF) i Afghanistan",
    "documentTypeId": "480",
    "isSagsforlobPeriodValid": true,
    "shortName": "2007/2 BSF 140",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 13. maj 2008 af udenrigsministeren (Per Stig Møller)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om udsendelse af et helikopterdetachement til det militære danske bidrag til den internationale sikkerhedsstyrke (ISAF) i Afghanistan</p>\r\n      <p class=\"Tekst\">Folketinget meddeler sit samtykke til, at det militære danske bidrag til den internationale sikkerhedsstyrke (ISAF), jf. Folketingets beslutningsforslag B 161 af 1. juni 2007, suppleres med et helikopterdetachement.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"BemaerkningTekst\"> </p>\r\n      <p class=\"Tekst\">I. Den internationale sikkerhedsstyrke (ISAF) yder under ledelse af NATO en omfattende indsats for at bistå den afghanske regering med at varetage sikkerheden i Afghanistan og udbrede den afghanske centralregerings myndighed til hele landet.</p>\r\n      <p class=\"Tekst\">Danmark har gennem en årrække aktivt støttet den internationale indsats for at sikre stabile forhold i Afghanistan, bl.a. gennem støtte til ISAFs militære indsats i landet. I forlængelse heraf blev det med folketingsbeslutning B 161 af 1. juni 2007 besluttet at styrke det danske militære bidrag til ISAF og med folketingsbeslutning B 6 af 23. oktober 2007 yderligere at bidrage med en kampvognsdeling.</p>\r\n      <p class=\"Tekst\">Det danske styrkebidrag vil som hidtil skulle løse de opgaver, som blev fastlagt i bemærkningerne til Folketingets beslutning B 161. De danske styrker i det sydlige Afghanistan vil således fortsat skulle gennemføre sikkerheds- og stabiliseringsoperationer under ledelse af den britisk ledede Task Force Helmand og i henhold til ISAFs operationsplan, ligesom opgaverne fortsat vil kunne variere fra varetagelse af sikringsopgaver til egentlige kamphandlinger i form af selvstændig indsættelse eller som led i mere omfattende og bredspektrede sikkerhedsoperationer.</p>\r\n      <p class=\"Tekst\">Som fastslået i bemærkningerne til B 6 indebærer løsningen af den NATO-ledede styrkes overordnede opgave i Afghanistan varierende operative opgaver og terræn, samt skiftende betingelser. Situationen udvikler sig således løbende, bl.a. i lyset af sikkerhedssituationen og Talebans skiftende operationsmønstre – samt i takt med implementeringen af ISAFs operationsplan. ISAF-styrken, herunder de danske styrker, stilles vedvarende over for nye udfordringer, som forudsætter tilpasningsdygtighed og fleksibilitet. I den forbindelse er det vigtigt, at sammensætningen og omfanget af det danske bidrag som fastslået i B 161 og B 6 bliver fleksibel af hensyn til den nødvendige operationssikkerhed, selvbeskyttelse og handlefrihed – samt det forhold at der løbende vil opstå behov for udskiftning eller skift af enhedstyper i styrkebidraget på grund af den langvarige udsendelse.</p>\r\n      <p class=\"Tekst\">II. På den baggrund har forsvaret indstillet, at det militære danske bidrag til ISAF i det sydlige Afghanistan suppleres med et helikopterdetachement på 4 helikoptere, hvor 1-2 helikoptere forventes operative, mens 2-3 forventes i reserve, samt dertilhørende personel, i alt op til ca. 70 personer. Helikopterne vil kunne støtte den danske kampgruppe og andre enheder i Task Force Helmand med f.eks. observation i terræn med begrænset overskuelighed, i større områder samt i forbindelse med kolonners bevægelser på veje eller i terræn og i den forbindelse i muligt omfang advare mod trusler og lignende. Helikopterne kan løse opgaverne i dagslys og i mørke. Forsvaret vurderer på denne baggrund, at et helikopterdetachement vil kunne bidrage til at øge sikkerheden samt forbedre den danske styrkes muligheder for at løse sine opgaver i henhold til ISAFs operationsplan og beslutningsforslag B 161.</p>\r\n      <p class=\"Tekst\">III. Regeringen har til hensigt at udsende et helikopterdetachement til det danske styrkebidrag i Afghanistan indtil videre. Der vil indledningsvis blive tale om en periode på ca. 4-5 måneder med mulighed for eventuelt senere genudsendelse, såfremt dette måtte vurderes muligt og nødvendigt. Regeringen lægger afgørende vægt på, at det danske styrkebidrag i Afghanistan udrustes således, at operationssikkerheden, handlefriheden og egenbeskyttelsen styrkes. Regeringen lægger endvidere vægt på, at Danmark med udsendelsen af et helikopterdetachement aktivt og fleksibelt støtter den videre gennemførelse af ISAFs overordnede målsætninger i Afghanistan og at Danmark dermed yder et væsentligt bidrag til de internationale bestræbelser på at forhindre, at Afghanistan på ny bliver udspring for terror med global rækkevidde og med virkninger også for Danmarks sikkerhed.</p>\r\n      <p class=\"Tekst\">IV. Med beslutningsforslag B 161 og B 6 blev det samlede antal udsendte personer fastlagt til ca. 665 personer. Det supplerende danske helikopterdetachement vil omfatte i alt 4 helikoptere, hvor 1-2 helikoptere forventes operative, mens 2-3 forventes i reserve samt dertilhørende personel, i alt op til ca. 70 personer. Når helikopterdetachementet er udsendt, vil det samlede antal udsendte personer således kunne være forøget med op til ca. 70 personer.</p>\r\n      <p class=\"Tekst\">V. Da det danske helikopterdetachement vil indgå i en indsats, hvor der kan blive tale om anvendelse af militære magtmidler, forelægger regeringen sagen for Folketinget med henblik på indhentelse af Folketingets samtykke til udsendelsen, jf. Grundlovens § 19, stk. 2.</p>\r\n      <p class=\"Tekst\">Regeringen foreslår, at Folketinget meddeler sit samtykke til udsendelse af et helikopterdetachement til det militære danske bidrag til den internationale sikkerhedsstyrke (ISAF) i det sydlige Afghanistan.</p>\r\n      <p class=\"Tekst\">VI. Det danske styrkebidrag vil fortsat udføre sine opgaver på grundlag af en invitation fra den afghanske regering og i henhold til FNs sikkerhedsrådsresolution 1386 af 20. december 2001 og resolution 1510 af 13. oktober 2003. Sikkerhedsrådet har senest forlænget ISAFs mandat ved resolution 1776 af 19. september 2007. Det samlede danske styrkebidrag til ISAF vil – som alle øvrige styrker – være undergivet folkeretten, herunder den humanitære folkeret.</p>\r\n      <p class=\"Tekst\">VII. Nærværende beslutningsforslag supplerer bemærkningerne til beslutningsforslag B 161, der – med de ændringer der er nævnt ovenfor og i beslutningsforslag B 6 – fortsat vil udgøre grundlaget for det danske styrkebidrag i Afghanistan.</p>\r\n      <p class=\"Tekst\">VIII. Merudgifter i 2008 forbundet med styrkelsen af den danske kampgruppe i det danske styrkebidrag i Afghanistan til ISAF med et helikopterdetachement vil – såfremt helikopterdetachementet udsendes fra juni – kunne beløbe sig til ca. 30 mio. kr., der afholdes inden for den ramme, der er afsat til forsvarets internationale aktiviteter på finanslovens § 35.11.26.10. Merudgifter forbundet med forsvarets internationale operationer.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2007/2 BF 140",
            "stateLabel": "Vedtaget",
            "references": [
                {
                    "shortName": "2007/2 SF.B B 140",
                    "title": "Skriftlig fremsættelse (13. maj 2008) - B 140",
                    "presentationName": "Skriftlig fremsættelse af besl. forslag",
                    "documentTypeId": 390,
                    "documentId": 117077,
                    "eliUri": "/eli/ft/20072XX00269",
                    "externalLink": ""
                },
                {
                    "shortName": "2007/2 BSF 140",
                    "title": "Forslag til folketingsbeslutning om udsendelse af et helikopterdetachement til det militære danske bidrag til den internationale sikkerhedsstyrke (ISAF) i Afghanistan",
                    "presentationName": "Beslutningsforslag som fremsat",
                    "documentTypeId": 480,
                    "documentId": 117068,
                    "eliUri": "/eli/ft/20072BB00140",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20072/beslutningsforslag/b140/index.htm"
                },
                {
                    "shortName": "2007/2 BTB 140",
                    "title": "Tilføjelse til betænkning over Forslag til folketingsbeslutning om udsendelse af et helikopterdetachement til det militære danske bidrag til den internationale sikkerhedsstyrke (ISAF) i Afghanistan",
                    "presentationName": "Betænkning over beslutningsforslag",
                    "documentTypeId": 500,
                    "documentId": 117676,
                    "eliUri": "/eli/ft/20072DB00357",
                    "externalLink": ""
                },
                {
                    "shortName": "2007/2 BTB 140",
                    "title": "Betænkning over  Forslag til folketingsbeslutning om udsendelse af et helikopterdetachement til det militære danske bidrag til den internationale sikkerhedsstyrke (ISAF) i Afghanistan",
                    "presentationName": "Betænkning over beslutningsforslag",
                    "documentTypeId": 500,
                    "documentId": 117441,
                    "eliUri": "/eli/ft/20072DB00327",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "14/05/2008"
        },
        {
            "displayName": "Accession",
            "displayValue": "20072BB00140"
        },
        {
            "displayName": "Entydig dokumentidentifikation",
            "displayValue": "AS000987"
        },
        {
            "displayName": "Dato for førstegangsindlæggelse",
            "displayValue": "14/05/2008"
        },
        {
            "displayName": "Dato for indlæggelse",
            "displayValue": "14/05/2008"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "140"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}