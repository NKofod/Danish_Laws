{
    "id": 156245,
    "title": "Ankestyrelsens principafgørelse C-39-01 om rådgivning - synskonsulentbistand - stærkt svagsynet - kommune - amtskommune - specialopgave",
    "documentTypeId": "240",
    "isSagsforlobPeriodValid": true,
    "shortName": "KEN nr 9425 af 01/08/2001",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse C-39-01 om rådgivning - synskonsulentbistand - stærkt svagsynet - kommune - amtskommune - specialopgave</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Rådgivning af en stærkt svagsynet kvinde under et kommunalt revalideringsforløb var en specialopgave som påhvilede amtskommunen.</p>\r\n   <p class=\"TekstGenerel\">Da amtskommunen ikke rådede over egen synskonsulent, blev amtet pålagt at betale for udgiften til rådgivning fra Institut for Blinde og Svagsynede.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>10-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 944 af 16. oktober 2000 - § 69, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En stærkt svagsynet kvinde, der modtog invaliditetsydelse, var af kommunen bevilget støtte til færdiggørelse af studentereksamen og uddannelse på Handelshøjskolen.</p>\r\n<p>I gymnasietiden ydede Institut for Blinde og Svagsynede konsulentbistand, der blev betalt af amtets gymnasiekontor.</p>\r\n<p>Instituttet anmodede ved brev af 4. juni 1999 kommunen om betalingstilsagn for ydelse af synskonsulentbistand i forbindelse med det videre uddannelsesforløb.</p>\r\n<p>Instituttet henviste til, at med virkning fra 1. januar 1995 havde amtskommunerne og Københavns og Frederiksberg Kommuner overtaget vejledning af unge synshandicappede.</p>\r\n<p>Nogle amtskommuner løste vejledningsopgaven ved egen synskonsulent, mens andre amtskommuner købte bistanden af Instituttet.</p>\r\n<p>Amtet havde ikke egen synskonsulent.</p>\r\n<p>Kommunen fremsendte herefter skrivelsen fra Institut for Blinde og Svagsynede til amtet med anmodning om en udtalelse.</p>\r\n<p>Amtet fandt, at kommunen burde afholde udgiften i henhold til aktivlovens § 63 om kommunal støtte til særlige ydelser for personer med nedsat fysisk funktionsevne i forbindelse med revalidering samt servicelovens § 68, om kommunernes rådgivningsforpligtelse overfor personer med nedsat fysisk og psykisk funktionsevne.</p>\r\n<p>Det sociale nævn fandt, at amtet havde rådgivningsforpligtelsen overfor kvinden, jf. servicelovens § 69. Begrundelsen for afgørelsen var, at nævnet fandt kvinden omfattet af gruppen af personer med betydelig nedsat fysisk funktionsevne, jf. lovens § 69. Nævnet lagde vægt på de foreliggende oplysninger om kvindens synshandicap.</p>\r\n<p>I amtskommunens klage var det bl. a. anført, at amtskommunens specialrådgivningsforpligtelse i forbindelse med revalidering efter loven er begrænset til rådgivning i forbindelse med brugen af amtslige revalideringstilbud. Amtskommunen fandt derfor, at den særlige rådgivning i den foreliggende sag var en rent kommunal opgave.</p>\r\n<p>Sagen blev behandlet i principielt møde med henblik på afklaring af om det er aktivlovens § 63 eller servicelovens § 69, der finder anvendelse i forbindelse med betaling af udgiften til synskonsulentbistand fra Synskonsulenten ved Instituttet for Blinde og Svagsynede i tilfælde, hvor ansøger følger et kommunalt revalideringstilbud.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen var enig med det sociale nævn i, at rådgivningsforpligtelsen overfor kvinden påhvilede amtskommunen, jf. servicelovens § 69, stk. 2.</p>\r\n<p>Ankestyrelsen lagde ved sin afgørelse til grund, at kvinden var stærkt svagsynet, at den ansøgte rådgivning var nødvendig og at amtskommunen, ifølge det oplyste, ikke rådede over egen synskonsulent.</p>\r\n<p>Begrundelsen for afgørelsen var, at det følger af lovens § 69, stk. 2, at amtskommunen stiller nødvendig rådgivning og konsulentstøtte til rådighed for kommunerne i deres arbejde med personer med særlige behov og i specielle tilfælde selv påtager sig rådgivningen.</p>\r\n<p>Af bemærkningerne til lovforslaget fremgår bl.a., at amtskommunen har en forpligtelse til selv at yde direkte klientrettet rådgivning overfor særlige grupper.</p>\r\n<p>Videre fremgår, at som grundlag for vejledningsindsatsen forudsættes amterne derfor at sikre amtskommunale specialfunktioner af lands- og landsdelsdækkende karakter.</p>\r\n<p>Af Socialministeriets bekendtgørelse nr. 927 af 8.december 1997 om fordeling mellem amterne, Københavns og Frederiksberg kommuner af udgifterne ved lands- og landsdelsdækkende specialrådgivningsfunktioner m.v. fremgår, at Instituttet for Blinde og Svagsynede er et sådant lands- og landsdelsdækkende specialrådgivningstilbud.</p>\r\n<p>Ankestyrelsen fandt således, at den ansøgte rådgivning var en specialopgave, som det påhvilede amtskommunen at dække.</p>\r\n<p>Rådgivningen var gratis for kvinden.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W20010942525"
        },
        {
            "displayName": "Entydig dokumentidentifikation",
            "displayValue": "BS009036"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9425"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "01/08/2001"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200222-00"
        },
        {
            "displayName": "Stikord",
            "displayValue": "C-39-01"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}