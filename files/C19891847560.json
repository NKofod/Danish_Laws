{
    "id": 63978,
    "title": "Vejledning om afgiftsfritaget sprit, Apoteker, hospitaler mv. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 18475 af 31/07/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om afgiftsfritaget sprit, Apoteker,  \r\n\r\n hospitaler mv. </H1>  \r\n\r\n<P></P>  \r\n\r\n<BR>  \r\n\r\n<P>Afgiftsfritaget sprit Apoteker, hospitaler mv Juli 1989 </P>  \r\n\r\n<P>Indhold </P>  \r\n\r\n<P>Forord </P>  \r\n\r\n<P>Afgiftsfritagelse </P>  \r\n\r\n<P>Ansøgning </P>  \r\n\r\n<P>Denatureret sprit </P>  \r\n\r\n<P>Fuldstændig denatureret sprit </P>  \r\n\r\n<P>Standarddenatureret sprit </P>  \r\n\r\n<P>A sprit </P>  \r\n\r\n<P>IPA sprit </P>  \r\n\r\n<P>Parfumesprit </P>  \r\n\r\n<P>Terpentinsprit </P>  \r\n\r\n<P>Hospitalssprit </P>  \r\n\r\n<P>Specialdenatureret sprit </P>  \r\n\r\n<P>Udenatureret sprit </P>  \r\n\r\n<P>Indkøb </P>  \r\n\r\n<P>Anvendelse </P>  \r\n\r\n<P>Apoteker </P>  \r\n\r\n<P>Hospitaler mv </P>  \r\n\r\n<P>Private sanatorier mv </P>  \r\n\r\n<P>Dyrlæger </P>  \r\n\r\n<P>Opbevaring </P>  \r\n\r\n<P>Udlevering </P>  \r\n\r\n<P>Bilag </P>  \r\n\r\n<P>Udleveringsanmeldelse </P>  \r\n\r\n<P>Generalerklæringer, hospitalssprit </P>  \r\n\r\n<P>Rekvisitioner, recepter </P>  \r\n\r\n<P>Regnskab </P>  \r\n\r\n<P>Fabrikations- og forbrugsbog </P>  \r\n\r\n<P>Kontrolhæfte, hospitalssprit </P>  \r\n\r\n<P>Kontrolhæfte, alkoholholdige receptvarer </P>  \r\n\r\n<P>Lagerhæfte, parfumesprit </P>  \r\n\r\n<P>Særlige tilfælde </P>  \r\n\r\n<P>Opbevaring af regnskabsmateriale </P>  \r\n\r\n<P>Afslutning og indsendelse af regnskab </P>  \r\n\r\n<P>Andre bestemmelser </P>  \r\n\r\n<P>Afgiftsfri indførsel af lægemidler </P>  \r\n\r\n<P>Fjernelse af denatureringsmidler </P>  \r\n\r\n<P>Vejledning og kontrol </P>  \r\n\r\n<P>Vejledning </P>  \r\n\r\n<P>Toldvæsenets kontrolbeføjelser </P>  \r\n\r\n<P>Virksomhedens opgaver </P>  \r\n\r\n<P>Efterbetaling og skønsmæssig ansættelse </P>  \r\n\r\n<P>Straffebestemmelser </P>  \r\n\r\n<P>Klagevejledning </P>  \r\n\r\n<P>Momsnævnet </P>  \r\n\r\n<P>Bilag </P>  \r\n\r\n<P CLASS=PUNKT> <B>1.</B> Lov om afgift af spiritus mm </P>  \r\n\r\n<P CLASS=PUNKT> <B>2.</B> Fortegnelse over blanketter mv </P>  \r\n\r\n<P>Hvor kan De få flere oplysninger </P>  \r\n\r\n<P>Forord </P>  \r\n\r\n<P>Vejledningen er til brug for apoteker, hospitaler mv, som forhandler eller  \r\n\r\n bruger afgiftsfritaget sprit. </P>  \r\n\r\n<P>Vejledningen indeholder de vigtigste regler. </P>  \r\n\r\n<P>Har De brug for flere oplysninger, er De velkommen til at henvende Dem til  \r\n\r\n Deres distriktstoldkammer. </P>  \r\n\r\n<P>En fortegnelse over distriktstoldkamrene findes bag i vejledningen. </P>  \r\n\r\n<P>Afgiftsfritagelse </P>  \r\n\r\n<P>Efter lov om afgift af spiritus mm kan der gives afgiftsfritagelse for  \r\n\r\n</P>  \r\n\r\n<P>- Ethanol (sprit), der er gjort uanvendelig til drikkebrug ved tilsætning  \r\n\r\n af denatureringsmidler, som er foreskrevet af toldvæsenet. </P>  \r\n\r\n<P>Af denatureret sprit af denne type findes for tiden husholdningssprit og  \r\n\r\n karburatorsprit. Disse sprittyper betegnes som fuldstændig denaturerede, og  \r\n\r\n de kan sælges og anvendes uden særlig kontrol fra toldvæsenets side. </P>  \r\n\r\n<P>- Sprit til teknisk, videnskabeligt, undervisningsmæssigt, medicinsk  \r\n\r\n formål o lign. </P>  \r\n\r\n<P>Afgiftsfritagelsen er som regel betinget af, at spritten denatureres, så  \r\n\r\n den er uegnet til drikkebrug eller til fremstilling af drikkevarer. Sådan  \r\n\r\n sprit betegnes som ufuldstændig denatureret. </P>  \r\n\r\n<P>Ufuldstændig denaturering anvendes for sprit, som benyttes til  \r\n\r\n fremstilling mv af varer, hvortil der ikke kan bruges fuldstændig denatureret  \r\n\r\n sprit. De anvendte denatureringsmidler afpasses efter sprittens anvendelse og  \r\n\r\n vil som regel have en svagere denaturerende virkning end de midler, der  \r\n\r\n anvendes ved fuldstændig denaturering. </P>  \r\n\r\n<P>Indenfor ufuldstændig denatureret sprit skelnes mellem 2 grupper, nemlig  \r\n\r\n standarddenatureret sprit og specialdenatureret sprit. </P>  \r\n\r\n<P>- Spiritus til erhvervsmæssig fremstilling af levnedsmidler o lign, der  \r\n\r\n ikke er spiritusafgiftspligtige. </P>  \r\n\r\n<P>Der kan dog ikke gives afgiftsfritagelse for spiritus til fremstilling af  \r\n\r\n limonader, mineralvand o lign. Der kan heller ikke gives afgiftsfritagelse  \r\n\r\n for spiritus til fremstilling af konserverede bær og frugter i ethanolholdig  \r\n\r\n lage på over 2 pct. vol. </P>  \r\n\r\n<P>Afgiftsfritagelsen omfatter sædvanligvis almindelig drikkespiritus, men er  \r\n\r\n dog i visse tilfælde begrænset til at omfatte sprit, fx til fremstilling af  \r\n\r\n frugtvin. </P>  \r\n\r\n<P>Ansøgning </P>  \r\n\r\n<P>Afgiftsfritagelsen gives som regel kun efter bevilling. For sprit til  \r\n\r\n medicinsk formål o lign gives afgiftsfritagelsen dog i vid udstrækning uden  \r\n\r\n bevilling. </P>  \r\n\r\n<P>Ved ansøgning om bevilling til indkøb og brug af sprit anvendes blanket M  \r\n\r\n 32. Blanketten sendes til toldvæsenet i udfyldt stand og skal bl a indeholde  \r\n\r\n oplysning om </P>  \r\n\r\n<P>- det formål, spritten skal anvendes til </P>  \r\n\r\n<P>- hvilken sprittype, der ønskes anvendt </P>  \r\n\r\n<P>- det anslåede årlige forbrug. </P>  \r\n\r\n<P>Hvis der ikke kan anvendes en standarddenatureret sprittype, skal det  \r\n\r\n oplyses hvilke denatureringsmidler, der kan anvendes, og i hvilke mængder.  \r\n\r\n Hvis der ikke kan anvendes denatureret sprit, skal ansøgningen indeholde en  \r\n\r\n nærmere begrundelse herfor. </P>  \r\n\r\n<P>Ansøgning om indkøb og videresalg af udenatureret eller  \r\n\r\n standarddenatureret sprit skal indeholde oplysning om virksomhedens  \r\n\r\n kundekreds og - for standarddenatureret sprit - desuden leverandørens navn og  \r\n\r\n adresse. </P>  \r\n\r\n<P>Denatureret sprit </P>  \r\n\r\n<P>Fuldstændig denatureret sprit </P>  \r\n\r\n<P>Fuldstændig denatureret sprit er sprit, der før udleveringen fra  \r\n\r\n fremstillingsvirksomheden eller ved indførslen fra udlandet er gjort  \r\n\r\n uanvendelig til drikkebrug ved tilsætning af denatureringsmidler, som er  \r\n\r\n foreskrevet af toldvæsenet. </P>  \r\n\r\n<P>Der findes for tiden følgende fuldstændig denaturerede sprittyper: </P>  \r\n\r\n<P>- Husholdningssprit og </P>  \r\n\r\n<P>- karburatorsprit. </P>  \r\n\r\n<P>Fuldstændig denatureret sprit kan købes, sælges og anvendes uden særlig  \r\n\r\n kontrol fra toldvæsenets side. </P>  \r\n\r\n<P>Tilladelse til at denaturere til disse sprittyper gives af toldvæsenet.  \r\n\r\n</P>  \r\n\r\n<P>Standarddenatureret sprit </P>  \r\n\r\n<P>Standarddenatureret sprit er sprit, som den forbrugende virksomhed kan  \r\n\r\n købe i færdigdenatureret stand hos en virksomhed, der har bevilling fra  \r\n\r\n toldvæsenet til forhandling af sådan sprit. </P>  \r\n\r\n<P>Der findes følgende standarddenaturerede sprittyper: </P>  \r\n\r\n<P>A sprit, IPA sprit, parfumesprit, terpentinsprit og hospitalssprit. </P>  \r\n\r\n<P>Varerne kan kun købes af virksomheder, der har bevilling fra toldvæsenet  \r\n\r\n til indkøb og brug af den pågældende sprittype. For hospitalssprit gælder dog  \r\n\r\n særlige regler, idet apoteker kan forhandle hospitalssprit uden bevilling.  \r\n\r\n</P>  \r\n\r\n<P>A sprit </P>  \r\n\r\n<P>A sprit er sprit, der er denatureret med syntetisk amylalkohol. </P>  \r\n\r\n<P>A sprit anvendes især til undervisningsformål samt til varefremstilling,  \r\n\r\n rensning og opløsning mv. </P>  \r\n\r\n<P>Denaturering, forhandling og forbrug af A sprit må kun ske efter bevilling  \r\n\r\n fra toldvæsenet. </P>  \r\n\r\n<P>IPA sprit </P>  \r\n\r\n<P>IPA sprit er sprit, der er denatureret med 2-propanol (isopropylalkohol).  \r\n\r\n</P>  \r\n\r\n<P>IPA sprit anvendes især til fremstilling af farver mv samt rensning og  \r\n\r\n afvaskning mv. </P>  \r\n\r\n<P>Denaturering, forhandling og forbrug af IPA sprit må kun ske efter  \r\n\r\n bevilling fra toldvæsenet. </P>  \r\n\r\n<P>Parfumesprit </P>  \r\n\r\n<P>Parfumesprit er sprit, der er denatureret med diethylphthalat. </P>  \r\n\r\n<P>Parfumesprit må kun bruges til </P>  \r\n\r\n<P>- fremstilling af parfumeafgiftspligtige varer </P>  \r\n\r\n<P>- opløsning af blomsterolier o lign til industrielle formål </P>  \r\n\r\n<P>- fremstilling af desinfektions- og luftrensemidler, sæbe, myggebalsam o  \r\n\r\n lign varer, der enten er afgiftsfri efter parfumeafgiftsloven eller tilladt  \r\n\r\n holdt uden for parfumeafgiftspligten. </P>  \r\n\r\n<P>Det er en betingelse for brug af parfumesprit til fremstilling af de  \r\n\r\n nævnte varer, at færdigvarerne indeholder sådanne stofter, at de ikke kan  \r\n\r\n bruges som drikkevarer eller til fremstilling af drikkevarer. </P>  \r\n\r\n<P>Denaturering, forhandling og forbrug af parfumesprit må kun ske efter  \r\n\r\n bevilling fra toldvæsenet. </P>  \r\n\r\n<P>Terpentinsprit </P>  \r\n\r\n<P>Terpentinsprit er sprit, der er denatureret med vegetabilsk terpentinolie.  \r\n\r\n</P>  \r\n\r\n<P>Spritten anvendes fx til fremstilling af farver og politur. </P>  \r\n\r\n<P>Denaturering, forhandling og forbrug af terpentinsprit må kun ske efter  \r\n\r\n bevilling fra toldvæsenet. </P>  \r\n\r\n<P>Hospitalssprit </P>  \r\n\r\n<P>Hospitaissprit er sprit, der er denatureret med 2-propanol  \r\n\r\n (isopropylalkohol). </P>  \r\n\r\n<P>Hospitalssprit må kun bruges til desinfektion, herunder rensning af  \r\n\r\n instrumenter til indsprøjtning mv, håndvask og anden udvendig brug, medmindre  \r\n\r\n der er givet bevilling til andet brug, fx fremstilling af medicinalvarer.  \r\n\r\n</P>  \r\n\r\n<P>Hospitalssprit leveres normalt i en styrke på 70 eller 96 pct vol, men kan  \r\n\r\n dog i særlige tilfælde leveres i en styrke på 99,8 - 99,9 pct vol. </P>  \r\n\r\n<P>Det er tilladt apoteker at nedsætte styrken for hospitalssprit fra fx 96  \r\n\r\n til 70 pct vol på betingelse af, at apoteket i regnskabet (kontrolhæfte M  \r\n\r\n 417) redegør for de mængder, der henholdsvis fragår beholdningen af sprit med  \r\n\r\n en styrke på 96 pct vol og tilgår beholdningen af sprit på 70 pct vol.  \r\n\r\n Modtagerne skal i en rekvisitionsblanket anføre den styrke, som  \r\n\r\n hospitalsspritten ønskes leveret i. </P>  \r\n\r\n<P>Denaturering til hospitalssprit kan kun ske efter bevilling fra  \r\n\r\n toldvæsenet. </P>  \r\n\r\n<P>Indkøb og salg </P>  \r\n\r\n<P>Apoteker kan købe og forhandle hospitalssprit uden bevilling. I andre  \r\n\r\n tilfælde kræves bevilling fra toldvæsenet til forhandling af hospitalssprit.  \r\n\r\n Apotekers salg må kun ske i partier på 1/4 liter eller multipla heraf. </P>  \r\n\r\n<P>Apoteker, hospitaler og visse oftentlige klinikker mv kan købe  \r\n\r\n hospitalssprit uden bevilling, jf oversigten på side 7. </P>  \r\n\r\n<P>I oversigten er endvidere anført de almindelige bestemmelser om udlevering  \r\n\r\n af hospitalssprit fra apoteker og bevillingsvirksomheder. </P>  \r\n\r\n<PRE>  \r\n\r\n ------------------------------------------------------------------  \r\n\r\n Leverandør       Modtager      Bevilling    Udleveringsbilag  \r\n\r\n ------------------------------------------------------------------  \r\n\r\n Virksomheder     Apoteker      nej          Fra bevillingsvirks:  \r\n\r\n med bevilling                               Generalerklæring +  \r\n\r\n til videresalg +                            årlige leverandør-  \r\n\r\n Apoteker                                    oplysninger  \r\n\r\n                  Hospitaler,   nej          Fra bevillingsvirks:  \r\n\r\n                  offentlige                 Generalerklæring +  \r\n\r\n                  sanatorier og              årlige leverandør-  \r\n\r\n                  klinikker,                 oplysninger.  \r\n\r\n                  bortset fra                Fra apoteket:  \r\n\r\n                  fodklinikker,              Rekvisition M 418  \r\n\r\n                  massageklinik-  \r\n\r\n                  ker o lign  \r\n\r\n                  Private sana-    ja        Som for  \r\n\r\n                  torier og                  hospitaler  \r\n\r\n                  klinikker  \r\n\r\n Virksomheder     Medicinalvare-   ja        Faktura + årlige  \r\n\r\n med bevilling    fabrikker 1)               leverandøroplysninger  \r\n\r\n til videresalg  \r\n\r\n Apoteker         Skibsførere 2)   nej      Rekvisition M 21  \r\n\r\n                  Læger, tandlæ-   nej      Rekvisition M 418  \r\n\r\n                  ger, dyrlæger  \r\n\r\n                  og jordemødre 3)  \r\n\r\n                  Kliniske tand-   ja       Rekvisition M 418  \r\n\r\n                  teknikere 3)  \r\n\r\n                  Plejehjem 4)     ja       Rekvisition M 418  \r\n\r\n ------------------------------------------------------------------  \r\n\r\n</PRE>  \r\n\r\n<UL CLASS=PLAIN-LIST>  \r\n\r\n<LI>1) Hospitalsspritten må kun anvendes til fremstilling af medicinalvarer,  \r\n\r\n der omfattes af apotekernes eneret, og som indeholder sådanne stoffer, at det  \r\n\r\n er udelukket at anvende varerne som drikkevarer eller til fremstilling af  \r\n\r\n drikkevarer. </LI>  \r\n\r\n<LI>2) Omfanget af skibsføreres adgang til at købe hospitalssprit er anført i  \r\n\r\n afsnittet &#187;Hospitalssprit til skibe&#171;. </LI>  \r\n\r\n<LI>3) De pågældende læger m fl må kun bruge hospitalsspritten i egen  \r\n\r\n virksomhed. De må ikke overlade spritten til patienter eller klienter. </LI>  \r\n\r\n</UL>  \r\n\r\n<P>Dyrlæger må heller ikke bruge spritten til tilberedning af lægemidler til  \r\n\r\n udvortes brug (fx kamfer sprit), selv om lægemidlerne kun anvendes af dem  \r\n\r\n selv i egen praksis og ikke overlades til klienterne. </P>  \r\n\r\n<UL CLASS=PLAIN-LIST>  \r\n\r\n<LI>4) Bevilling kan opnås af såvel kommunale som private plejehjem, der har  \r\n\r\n overenskomst med det oftentlige, men kun i det omfang de pågældende plejehjem  \r\n\r\n ikke kan anvende andre desinfektionsmidler såsom jodsprit, propylalkohol o  \r\n\r\n lign. </LI>  \r\n\r\n</UL>  \r\n\r\n<P>Hospitalssprit til skibe </P>  \r\n\r\n<P>Skibe, herunder visse fiskerfartøjer, skal efter bestemmelser, fastsat af  \r\n\r\n industriministeriet, være forsynet med medicinkiste eller -skab, der bl a  \r\n\r\n skal indeholde hospitalssprit. </P>  \r\n\r\n<P>Indholdet af hospitalssprit retter sig efter antallet af ombordværende  \r\n\r\n personer sammenholdt med, om skibet går i nærfart eller udenfor nærfart. </P>  \r\n\r\n<P>Ved &#187;nærfart&#171; forstås fart syd for 62 grader N. bredde, nord for  \r\n\r\n 48 grader N. bredde og øst for 12 grader V. længde, fart i Østersøen, fart på  \r\n\r\n Færøerne og Færø Banke samt fart langs Grønlands kyster i en afstand af ikke  \r\n\r\n over 200 sømil fra kysten. </P>  \r\n\r\n<P>Medicinkisterne skal indeholde følgende mængder hospitalssprit: </P>  \r\n\r\n<P>Nærfart: </P>  \r\n\r\n<PRE>  \r\n\r\n - højst 20 personer           0 liter (kiste 1)  \r\n\r\n - 21 personer eller derover   1 liter (kiste 2)  \r\n\r\n Udenfor nærfart:  \r\n\r\n - alle tilfælde               2 liter (kiste 3)  \r\n\r\n</PRE>  \r\n\r\n<P>For skibe, der skal være forsynet med medicinkiste 3, kan der foretages  \r\n\r\n reduktion med halvdelen af den anførte mængde hospitalssprit, hvis antallet  \r\n\r\n af ombordværende personer ikke overstiger 14. </P>  \r\n\r\n<P>Følgende skibe er undtaget fra reglerne om skibes forsyning med lægemidler  \r\n\r\n mv og kan altså ikke rekvirere hospitalssprit: </P>  \r\n\r\n<P>- åbne fartøjer </P>  \r\n\r\n<P>- skibe, der går i fart af ikke over en halv times varighed i søen </P>  \r\n\r\n<P>- lystfartøjer under 20 BRT. </P>  \r\n\r\n<P>Hospitalssprit kan heller ikke rekvireres af fiskerfartøjer, der driver  \r\n\r\n fiskeri langs Norges vestkyst nordligere end 62 grader N. bredde - dog ikke  \r\n\r\n længere end 200 sømil fra kysten - samt skibe, der går i fart af over 1/2  \r\n\r\n times, men ikke over 4 timers varighed i søen. </P>  \r\n\r\n<P>Fiskerfartøjer med videregående fartsområde behandles som andre skibe.  \r\n\r\n</P>  \r\n\r\n<P>Rekvisition </P>  \r\n\r\n<P>Skibsføreren skal på rekvisition M 21 give erklæring om hospitalssprittens  \r\n\r\n anvendelse. Ved skibsførerens fravær kan rekvisitionen underskrives af  \r\n\r\n skibets førstestyrmand eller fungerende førstestyrmand. For skibe, der kun  \r\n\r\n anløber reden, kan rekvisitionen underskrives af rederen, eventuelt af  \r\n\r\n mægleren. </P>  \r\n\r\n<P>Før hospitalsspritten leveres, skal rekvisitionen forelægges toldkamret  \r\n\r\n til påtegning om, at leverancen kan tillades. </P>  \r\n\r\n<P>Specialdenatureret sprit </P>  \r\n\r\n<P>Specialdenatureret sprit er sprit, der er denatureret med midler, som  \r\n\r\n specielt er tilpasset det pågældende formål. </P>  \r\n\r\n<P>Specialdenaturering af sprit kan kun ske efter bevilling fra toldvæsenet.  \r\n\r\n</P>  \r\n\r\n<P>Spritten skal indkøbes i ubanderoleret stand hos en registreret  \r\n\r\n spiritusvirksomhed eller hos en virksomhed, der har bevilling fra toldvæsenet  \r\n\r\n til forhandling af udenatureret sprit. </P>  \r\n\r\n<P>Denatureringen foretages under toldkontrol i den virksomhed, der har  \r\n\r\n bevilling fra toldvæsenet til anvendelse af sådan sprit. Specialdenatureret  \r\n\r\n sprit må ikke videresælges, men må kun bruges af virksomheden til det formål,  \r\n\r\n der er angivet i bevillingen. </P>  \r\n\r\n<P>Udenatureret sprit </P>  \r\n\r\n<P>Afgiftsfritagelse for sprit uden denaturering gives kun i tilfælde, hvor  \r\n\r\n det godtgøres, at der ikke kan bruges denatureret sprit. </P>  \r\n\r\n<P>Afgiftsfritagelsen er betinget af, at den pågældende virksomhed har  \r\n\r\n bevilling fra toldvæsenet til indkøb og brug af udenatureret sprit. Der gives  \r\n\r\n dog afgiftsfritagelse uden bevilling til apoteker, hospitaler, offentlige  \r\n\r\n sanatorier, visse klinikker samt dyrlæger og tandlæger. </P>  \r\n\r\n<P>Der gives normalt ikke afgiftsfritagelse for sprit til brug i lægepraksis  \r\n\r\n (herunder speciallæger) eller til dyrlægepraksis. </P>  \r\n\r\n<P>Indkøb </P>  \r\n\r\n<P>Den udenaturerede sprit skal købes hos en virksomhed, der har bevilling  \r\n\r\n fra toldvæsenet til forhandling af udenatureret sprit. Leverandøren skal  \r\n\r\n udstede udleveringsanmeldelse (M 402). </P>  \r\n\r\n<P>Udenatureret sprit kan dog købes på apoteket af </P>  \r\n\r\n<P>- Hospitaler, offentlige sanatorier og klinikker, bortset fra  \r\n\r\n fodklinikker, massageklinikker o lign (rekvisition M 419). </P>  \r\n\r\n<P>- Private sanatorier og klinikker med bevilling til indkøb og brug af  \r\n\r\n udenatureret sprit (rekvisition M 419). </P>  \r\n\r\n<P>- Dyrlæger (rekvisition M 420). </P>  \r\n\r\n<P>- Tandlæger (rekvisition M 422). </P>  \r\n\r\n<P>Tandlæger kan kun købe absolut alkohol, 99,9 pct vol, i flasker a højst 3  \r\n\r\n cl. </P>  \r\n\r\n<P>Anvendelse </P>  \r\n\r\n<P>Apoteker </P>  \r\n\r\n<P>Apoteker må anvende udenatureret sprit til fremstilling af receptvarer og  \r\n\r\n til fremstilling af håndkøbsvarer efter følgende regler: </P>  \r\n\r\n<P>Fremstilling af receptvarer </P>  \r\n\r\n<P>Spritten må anvendes til fremstilling af medicinalvarer, som udleveres i  \r\n\r\n henhold til læge- og dyrlægerecept, samt fenyalsalicylatsprit (spiritus  \r\n\r\n phenyli salicylatis, salolsprit) o lign spritholdige lægemidler til  \r\n\r\n mundskylning, som udleveres i henhold til tandlægerecept. Bilag, som  \r\n\r\n apotekerne udfærdiger på grundlag af telefonordrer fra den pågældende læge,  \r\n\r\n vil kunne antages som recepter. </P>  \r\n\r\n<P>Spritten må ikke anvendes til fremstilling af blandinger og opløsninger,  \r\n\r\n der har karakter af drikkevarer. </P>  \r\n\r\n<P>Recepter på spritholdige blandinger eller opløsninger til anden anvendelse  \r\n\r\n end oral indtagelse kan ekspederes uden særlige forholdsregler, når  \r\n\r\n præparatet indeholder sådanne stoffer, at det er udelukket at anvende  \r\n\r\n præparatet som drikkevarer eller til fremstilling af drikkevarer. </P>  \r\n\r\n<P>Hvis denne betingelse ikke er opfyldt (fx borsyrespiritus,  \r\n\r\n glycerinspiritus, salicylspiritus, mentholspiritus, lavendelspiritus,  \r\n\r\n salolspiritus (salolmundvand), oxykinbadesprit), gælder følgende regler: </P>  \r\n\r\n<P>- Recepten må ikke lyde på blandinger med et indhold over 600 g spiritus  \r\n\r\n fortis, medmindre den ordinerede blanding er bestemt til brug for flere  \r\n\r\n personer, fx patienter på plejehjem, alderdomshjem o lign. </P>  \r\n\r\n<P>- Receptudstederne skal være berettiget til at ordinere de nævnte  \r\n\r\n spritholdige blandinger eller opløsninger til brug i deres praksis og til  \r\n\r\n patienter. Derimod må disse tilberedninger ikke udleveres til distribuerende  \r\n\r\n læger eller til dispenserende eller distribuerende dyrlæger til  \r\n\r\n videreudlevering. </P>  \r\n\r\n<P>- De spritholdige blandinger eller opløsninger må kun udleveres en gang  \r\n\r\n efter samme recept, selv om recepten er forsynet med påtegning om, at  \r\n\r\n gentagen udlevering kan finde sted. Efter udleveringen skal recepten (bortset  \r\n\r\n fra telefonrecepter, der ikke udleveres fra apoteket) forsynes med en  \r\n\r\n annulleringsstempling. </P>  \r\n\r\n<P>Annulleringsstemplingen kan ske med et stempel, hvormed recepten forsynes  \r\n\r\n med ordet &#187;Annulleret&#171; enten ved perforering eller ved stempling  \r\n\r\n med en uudslettelig farve. Hvis recepten tillige indeholder ordination af  \r\n\r\n lægemidler, der kan udleveres flere gange efter samme recept, annulleres  \r\n\r\n spritordinationen. </P>  \r\n\r\n<P>Fremstilling af håndkøbsvarer </P>  \r\n\r\n<P>Den afgiftsfritagne sprit må anvendes til fremstilling af håndkøbsvarer i  \r\n\r\n følgende omfang: </P>  \r\n\r\n<P>- Fremstilling af medicinalvarer, som udleveres i håndkøb, hvis præparatet  \r\n\r\n indeholder sådanne stoffer, at det er udelukket at anvende det som  \r\n\r\n drikkevarer eller til fremstilling af drikkevarer. </P>  \r\n\r\n<P>Der må ikke anvendes afgiftsfritaget sprit til fremstilling af de under  \r\n\r\n &#187;Fremstilling af receptvarer&#171; omtalte spritholdige blandinger eller  \r\n\r\n opløsninger, som er til anden anvendelse end oral indtagelse, og for hvilke  \r\n\r\n særlige regler skal iagttages, når de sælges i håndkøb. </P>  \r\n\r\n<P>For mundvand, der sælges i håndkøb, er afgiftsfritagelse for den anvendte  \r\n\r\n sprit betinget af, at spritten denatureres med propanol, medmindre  \r\n\r\n færdigvaren er spiritusafgiftsfri. </P>  \r\n\r\n<P>- Fremstilling af følgende varer, hvis der i hvert enkelt tilfælde ikke  \r\n\r\n udleveres større mængder end 1/16 liter: </P>  \r\n\r\n<P>Alanttinktur 2 pct (tinctura inulae), Baldriantinktur 2 pct (tinctura  \r\n\r\n valerianae), Birns Bitter (Ubanderoleret udlevering af denne vare sker med  \r\n\r\n indholdsdeklaration og må ikke ske med anvendelse af betegnelsen &#187;Birns  \r\n\r\n Bitter&#171;) 1), </P>  \r\n\r\n<UL CLASS=PLAIN-LIST>  \r\n\r\n<LI>1) Sammensætning: aloe 6 g, galangarod 15 g, lakridsrod 6 g, paradisfrø  \r\n\r\n 10 g, rabarberrod 2 g, safran 100 mg, vinånd Ph.Dan. 48 - 400 g og renset  \r\n\r\n vand 500 g. </LI>  \r\n\r\n</UL>  \r\n\r\n<P>Bitre dråber (tinctura gentianae), Kaneldråber (tinctura cinnamoni),  \r\n\r\n Kinadråber (tinctura chinae) Kondurangotinktur 2 pct (tinctura condurango),  \r\n\r\n Krydrede dråber (tinctura aromatica), Malurtdråber (tinctura absintii),  \r\n\r\n Perikondråber (tinctura hyperici), Pomeransskaldråber (tinctura aurantii),  \r\n\r\n Rabarbertinktur 2 pct (tinctura rhei), Sammensatte kinadråber (tinctura  \r\n\r\n chinae composita), Sammensatte malurtdråber (tinctura absintii composita).  \r\n\r\n</P>  \r\n\r\n<P>- Fremstilling af ekstrakter, essenser o lign, der ikke er  \r\n\r\n spiritusafgiftspligtige, fx til husholdningsbrug. </P>  \r\n\r\n<P>De fremstillede ekstrakter mv må ikke uden tilsætning af spiritus eller  \r\n\r\n vin kunne anvendes til fremstilling af drikkelige varer med et ikke  \r\n\r\n uvæsentligt ethanolindhold. </P>  \r\n\r\n<P>Hospitaler mv </P>  \r\n\r\n<P>Hospitaler, offentlige sanatorier og klinikker, bortset fra fodklinikker,  \r\n\r\n massageklinikker o lign, kan købe udenatureret sprit uden bevilling. </P>  \r\n\r\n<P>Spritten skal købes på et apotek. Hospitaler kan dog også købe direkte hos  \r\n\r\n fx Aktieselskabet De Danske Spritfabrikker, og der udfærdiges i sådanne  \r\n\r\n situationer udleveringsanmeldelse M 402. </P>  \r\n\r\n<P>Spritten må kun bruges i det pågældende hospital, sanatorium eller klinik  \r\n\r\n til fremstilling af medicin eller til desinfektion, håndvask o lign udvendig  \r\n\r\n anvendelse i sådanne særlige tilfælde, hvor hospitalssprit ikke kan anvendes.  \r\n\r\n</P>  \r\n\r\n<P>Spritten kan endvidere bruges i institutionens laboratorium til analyser  \r\n\r\n mv. </P>  \r\n\r\n<P>Private sanatorier mv </P>  \r\n\r\n<P>Private sanatorier og klinikker, bortset fra fodklinikker,  \r\n\r\n massageklinikker o lign, kan købe udenatureret sprit efter bevilling fra  \r\n\r\n toldvæsenet. </P>  \r\n\r\n<P>Spritten må kun bruges i det pågældende sanatorium mv til sådanne  \r\n\r\n medicinske formål, hvor hospitalssprit ikke kan anvendes. </P>  \r\n\r\n<P>Dyrlæger </P>  \r\n\r\n<P>Dispenserende dyrlæger, dvs dyrlæger, der har ret til at praktisere her i  \r\n\r\n landet, og som har opnået Veterinærdirektoratets tilladelse til at tilberede,  \r\n\r\n sammenblande, dele og afveje (dispensere) lægemidler til brug for dyr, som de  \r\n\r\n har under behandling, kan købe udenatureret sprit uden bevilling. </P>  \r\n\r\n<P>Spritten skal købes på et apotek. Spritten må kun bruges til syge dyr, som  \r\n\r\n den dispenserende dyrlæge har i kur. </P>  \r\n\r\n<P>Spritten kan bruges til fremstilling af sammensatte medicinske præparater.  \r\n\r\n Desuden kan spritten bruges i ublandet form (herunder fortyndinger med vand)  \r\n\r\n i tilfælde, hvor dyrlægen finder det nødvendigt for det syge dyrs behandling.  \r\n\r\n Det er dog en betingelse, at dyrlægen personligt overværer anvendelsen, der  \r\n\r\n kun må gælde indvortes brug. </P>  \r\n\r\n<P>Dyrlægen må sørge for, at spritten ikke udleveres under former, der  \r\n\r\n frister til at anvende den som drikkespiritus. </P>  \r\n\r\n<P>Hvis en ikke-dispenserende dyrlæge ordinerer upræpareret sprit til dyr,  \r\n\r\n som han har i kur, eller hvis en dispenserende dyrlæge ordinerer upræpareret  \r\n\r\n sprit under forhold, hvor han ikke selv personlig kan overvåge anvendelsen,  \r\n\r\n kan spritten udleveres afgiftsfrit. Det er en betingelse, at dyrets ejer ved  \r\n\r\n indkøbet, der skal ske på et apotek, giver erklæring om, at spritten kun vil  \r\n\r\n blive anvendt til et sygt dyr til indvortes brug. Erklæringen skal forsynes  \r\n\r\n med attest fra dyrlægen om, at han anser det pågældende kvantum sprit for  \r\n\r\n strengt nødvendigt for dyret under dets sygdom. 1 erklæringen må såvel  \r\n\r\n dyrlægens som køberens adresse være anført. </P>  \r\n\r\n<P>Opbevaring </P>  \r\n\r\n<P>Husholdningssprit og karburatorsprit samt A sprit må kun opbevares i  \r\n\r\n emballager, der på tydelig og klar måde er mærket &#187;Denatureret,  \r\n\r\n fjernelse af denatureringsmidlet er strafbar&#171; og &#187;Farlig at  \r\n\r\n drikke&#171;. </P>  \r\n\r\n<P>Anden denatureret sprit må kun opbevares i emballager, der på tydelig og  \r\n\r\n klar måde er mærket &#187;Denatureret&#171;. </P>  \r\n\r\n<P>Afgiftsfritaget sprit/spiritus - udenatureret eller ufuldstændig  \r\n\r\n denatureret - skal i alle virksomheder opbevares på en sådan måde, at den  \r\n\r\n ikke kan komme uvedkommende i hænde. </P>  \r\n\r\n<P>Udlevering </P>  \r\n\r\n<P>Denatureret sprit må forhandles i beholdere med et rumindhold på 1/4 liter  \r\n\r\n eller multipla heraf. </P>  \r\n\r\n<P>Husholdningssprit og karburatorsprit samt A sprit må kun forhandles i  \r\n\r\n emballager, der på tydelig og klar måde er mærket &#187;Denatureret,  \r\n\r\n fjernelse af denatureringsmidlet er stafbar&#171; og &#187;Farlig af  \r\n\r\n drikke&#171;. </P>  \r\n\r\n<P>Beholdere med hospitalssprit skal ved udlevering fra apoteker være mærket  \r\n\r\n &#187;Hospitalssprit&#171; og være påført oplysning om apotekets navn. </P>  \r\n\r\n<P>Anden denatureret sprit må kun forhandles i emballager, der på tydelig og  \r\n\r\n klar måde er mærket &#187;Denatureret&#171;. </P>  \r\n\r\n<P>Udenatureret sprit til afgiftsfri formål må forhandles i beholdere med et  \r\n\r\n rumindhold på over 3 liter samt i 1-liters flasker (såkaldte brune  \r\n\r\n medicinflasker). Beholderstørrelserne gælder dog ikke for apotekers  \r\n\r\n udlevering af udenatureret sprit, jf afsnittet &#187;Udenatureret sprit,  \r\n\r\n Apoteker&#171;. </P>  \r\n\r\n<P>Spiritus til afgiftsfri formål må kun forhandles i ubanderolerede  \r\n\r\n beholdere med et rumindhold på over 3 liter. </P>  \r\n\r\n<P>Bilag </P>  \r\n\r\n<P>Ved udlevering af afgiftsfritaget sprit - udenatureret eller ufuldstændig  \r\n\r\n denatureret skal der anvendes følgende bilag: </P>  \r\n\r\n<P>- Udleveringsanmeldelse M 402 </P>  \r\n\r\n<P>- Generalerklæring, hospitalssprit </P>  \r\n\r\n<P>- Rekvisitioner, hospitalssprit (M 21 til skibe og M 413 til hospitaler m  \r\n\r\n fl) </P>  \r\n\r\n<P>- Rekvisitioner, udenatureret sprit (M 419 til hospitaier, sanatorier mv,  \r\n\r\n M 420 til dyrlæger og M 422 til tandlæger) </P>  \r\n\r\n<P>- Recepter. </P>  \r\n\r\n<P>Bilagene behandles således: </P>  \r\n\r\n<P>Udleveringsanmeldelse </P>  \r\n\r\n<P>Udleveringsanmeldelse M 402 eller en tilsvarende blanket, som er godkendt  \r\n\r\n af toldvæsenet, skal udstedes i 2 eksemplarer, mærket I og II. </P>  \r\n\r\n<P>I-eksemplaret af udleveringsanmeldelsen følger varerne til modtageren.  \r\n\r\n II-eksemplaret sendes samtidig direkte til det distriktstoldkammer, hvor  \r\n\r\n modtagerens virksomhed ligger (modtagertoldkamret). Modtageren forsyner  \r\n\r\n I-eksemplaret med de krævede oplysninger om de afgiftsfritagne varers  \r\n\r\n anvendelse mv og videresender det til modtagertoldkamret. </P>  \r\n\r\n<P>Spritten skal ledsages af en følgeseddel med tilsvarende oplysninger som  \r\n\r\n udleveringsanmeldelsen. </P>  \r\n\r\n<P>Generalerklæringer, hospitalssprit </P>  \r\n\r\n<P>De generalerklæringer, der skal afgives ved første salg af hospitalssprit  \r\n\r\n til apoteker, hospitaler mv og private sanatorier mv fra virksomheder, der  \r\n\r\n har bevilling til forhandling af hospitalssprit, behandles således: </P>  \r\n\r\n<P>I-eksemplaret opbevares af sælgeren, medens II-eksemplaret sendes til det  \r\n\r\n distriktstoldkammer, hvor køberens virksomhed ligger. </P>  \r\n\r\n<P>Rekvisitioner, recepter </P>  \r\n\r\n<P>Rekvisitioner og indkøbstilladelser, der afgives ved salg af  \r\n\r\n hospitalssprit fra apoteker, opbevares som bilag til kontrolhæftet  \r\n\r\n (hospitalssprit) og afleveres til toldvæsenet sammen med dette. </P>  \r\n\r\n<P>Rekvisitioner, der afgives ved salg af udenatureret sprit fra apoteker,  \r\n\r\n indsendes til distriktstoldkamret senest den 10. i den følgende måned.  \r\n\r\n (Sådant salg bogføres kun i apotekets interne regnskaber). </P>  \r\n\r\n<P>Recepter (evt telefonrecepter), der afgives ved salg af visse  \r\n\r\n receptpligtige, ethanolholdige blandinger eller opløsninger, påføres løbe-nr  \r\n\r\n og ekspeditionsdato og opbevares som bilag til kontrolhæftet (ethanolholdige  \r\n\r\n receptvarer). Recepterne afleveres til toldvæsenet sammen med kontrolhæftet.  \r\n\r\n</P>  \r\n\r\n<P>Hvis en recept af apoteket skal anvendes til andet formål (fx  \r\n\r\n tilbageleveres patienten, fordi den foruden spritordinationen indeholder  \r\n\r\n ordination af lægemidler, der kan udleveres flere gange efter samme recept),  \r\n\r\n kan apoteket dog i stedet for originalrecepten fremlægge en kopi eller  \r\n\r\n afskrift af receptens spritordination med oplysning om receptudstederens og  \r\n\r\n patientens navn og adresse. </P>  \r\n\r\n<P>Regnskab </P>  \r\n\r\n<P>Virksomheder, der forbruger eller forhandler afgiftsfritaget sprit (såvel  \r\n\r\n ufuldstændig denatureret som udenatureret), skal føre et indkøbs-,  \r\n\r\n beholdnings- og forbrugs-, respektive salgsregnskab over den afgiftsfritagne  \r\n\r\n sprit. Regnskabet skal være tilstrækkeligt specificeret efter toldvæsenets  \r\n\r\n skøn. </P>  \r\n\r\n<P>Regnskabet føres normalt i: </P>  \r\n\r\n<P>- Fabrikationsbog M 406 </P>  \r\n\r\n<P>- Forbrugsbog M 407 </P>  \r\n\r\n<P>- Kontrolhæfte, hospitalssprit M 417 </P>  \r\n\r\n<P>- Kontrolhæfte, alkoholholdige receptvarer M 416 </P>  \r\n\r\n<P>- Lagerhæfte, parfumesprit U 10. </P>  \r\n\r\n<P>Regnskabet kan i visse tilfælde føres i det interne regnskab, jf afsnittet  \r\n\r\n &#187;Særlige tilfælde&#171;. </P>  \r\n\r\n<P>Det vil fremgå af de enkelte bevillinger, hvilke regnskaber mv der skal  \r\n\r\n føres. </P>  \r\n\r\n<P>Regnskabet i de særlige bøger føres efter nedennævnte retningslinier. </P>  \r\n\r\n<P>Fabrikations- og forbrugsbog </P>  \r\n\r\n<P>Indkøb af afgiftsfritaget sprit posteres med dato, bilagsnummer,  \r\n\r\n leverandørnavn og mængde. Benyttes sprit af forskellig art og styrke, skal  \r\n\r\n der anlægges en konto (bog) for hver art eller styrke. Hvis spritten  \r\n\r\n denatureres, bogføres de anvendte kvanta denatureringsmidler, og toldvæsenet  \r\n\r\n giver attest for de foretagne posteringer. Der afgives ligeledes attest i  \r\n\r\n bogen om toldvæsenets undersøgelser af denatureringsmidler. </P>  \r\n\r\n<P>Forbruget af afgiftsfritaget sprit skal posteres straks. Hvis virksomheden  \r\n\r\n gennem internt regnskab mv (forud nummererede produktionssedler mv) gør  \r\n\r\n udførligt rede for forbruget, kan bogføring dog ske samlet inden udløbet af  \r\n\r\n den pågældende arbejdsdag under henvisning til dette regnskab. </P>  \r\n\r\n<P>Hvis der bruges sprit af forskellig art eller styrke, anlægges en konto  \r\n\r\n (bog) for hver art eller styrke. Hvis spritten bruges til fremstilling af  \r\n\r\n forskellige produkter, kan toldvæsenet foreskrive, at der anlægges en  \r\n\r\n forbrugskonto for hvert produkt (produktionsgruppe). Fra sådanne konti  \r\n\r\n overføres den forbrugte sprit periodevis til fraskrivning på  \r\n\r\n beholdningskontoen. </P>  \r\n\r\n<P>Beholdningskontoen eller -kolonnen skal føres således, at den  \r\n\r\n regnskabsmæssige beholdning noteres hver dag, der har været bevægelser på  \r\n\r\n kontoen. </P>  \r\n\r\n<P>Afstemning mellem den faktiske og den regnskabsmæssige beholdning skal  \r\n\r\n foretages med passende mellemrum, dog mindst en gang i kvartalet, og der skal  \r\n\r\n i regnskabet gøres bemærkning om afstemningen. </P>  \r\n\r\n<P>Kontrolhæfte, hospitalssprit </P>  \r\n\r\n<P>Kontrolhæfte, hospitalssprit M 417, anvendes af apoteker, der videresælger  \r\n\r\n hospitalssprit. </P>  \r\n\r\n<P>Hospitalsapoteker, der udleverer hospitalssprit (og eventuelt udenatureret  \r\n\r\n sprit) til hospitalets forskellige afdelinger, kan undlade at føre  \r\n\r\n kontrolhæftet, hvis dette efter aftale med distriktstoldkamret erstattes af  \r\n\r\n et andet betryggende kontrolsystem, fx nummererede rekvisitionsbianketter.  \r\n\r\n Sådanne rekvisitioner skal underskrives af den pågældende afdelingslæge. </P>  \r\n\r\n<P>Indkøb og beholdningsafstemning sker efter de samme regler som anført for  \r\n\r\n fabrikations- og forbrugsbøger. Den regnskabsmæssige beholdning kræves kun  \r\n\r\n posteret ved beholdningsafstemningerne. </P>  \r\n\r\n<P>Salg af sprit skal føres med oplysning om dato, bilagsnummer, modtagerens  \r\n\r\n stilling, navn og adresse samt sprittens mængde. Hvis der sælges sprit af  \r\n\r\n forskellig art eller styrke, skal der anlægges en konto for hver art eller  \r\n\r\n styrke. </P>  \r\n\r\n<P>Kontrolhæftets førelse påses af de farmaceutiske visitatorer, der afgiver  \r\n\r\n attest om apotekets beholdning af hospitalssprit. Visitatorerne søger oplyst  \r\n\r\n årsagen til mulige uoverensstemmelser, og anfører forklaring i kontrolhæftet.  \r\n\r\n</P>  \r\n\r\n<P>Apotekerne har pligt til at gøre rede for uoverensstemmelser mellem den  \r\n\r\n regnskabsmæssige og virkelige beholdning af hospitalssprit. </P>  \r\n\r\n<P>Kontrolhæfte, alkoholholdige receptvarer </P>  \r\n\r\n<P>Visse receptpligtige, alkoholholdige blandinger eller opløsninger skal ved  \r\n\r\n udlevering posteres i kontrolhæfte, alkoholholdige receptvarer M 416, med  \r\n\r\n angivelse af ekspeditionsdato, løbe-nr og patientnavn. </P>  \r\n\r\n<P>Lagerhæfte, parfumesprit </P>  \r\n\r\n<P>Lagerhæfte, parfumesprit mv U 10 skal føres af registrerede  \r\n\r\n parfumefremstillingsvirksomheder, der anvender parfumesprit. </P>  \r\n\r\n<P>Særlige tilfælde </P>  \r\n\r\n<P>Apoteker skal i deres almindelige regnskab foretage speciel postering af  \r\n\r\n hvert enkelt indkøb af udenatureret sprit med anførsel af dato,  \r\n\r\n leverandørnavn, mængde og ethanolstyrke. I regnskabet gøres tillige rede for  \r\n\r\n forbrug og videresalg. Hvis spritten videresælges i forskellige styrker,  \r\n\r\n gøres rede for til- og afgang inden for hver styrke. </P>  \r\n\r\n<P>Hospitaler mv og private sanatorier mv skal ikke føre andet regnskab over  \r\n\r\n indkøb og forbrug af hospitalssprit og udenatureret sprit end institutionens  \r\n\r\n almindelige regnskab, medmindre andet er fastsat i bevillingen. </P>  \r\n\r\n<P>Læger, dyrlæger mv, der kan indkøbe hospitalssprit, skal ikke føre  \r\n\r\n regnskab over forbruget af denne. </P>  \r\n\r\n<P>Dyrlæger skal indføre indkøbt, udenatureret sprit i protokollen for  \r\n\r\n euforiserende stofter og afgiftsfri sprit med angivelse af dato,  \r\n\r\n leverandørnavn, mængde og anvendelse. Med hensyn til anvendelse sondres  \r\n\r\n mellem den mængde, der er anvendt i ublandet form, og den mængde, der er  \r\n\r\n anvendt i præpareret form. </P>  \r\n\r\n<P>Forhandlere og forbrugere af A sprit, IPA sprit, terpentinsprit og  \r\n\r\n hospitalssprit kan føre regnskabet i de interne regnskaber, medmindre andet  \r\n\r\n er bestemt i bevillingen. </P>  \r\n\r\n<P>Opbevaring af regnskabsmateriale </P>  \r\n\r\n<P>Regnskabet skal altid opbevares i virksomheden og i almindelighed i den  \r\n\r\n afdeling, hvor den afgiftsfritagne sprit opbevares eller forbruges. Det skal  \r\n\r\n føres efter distriktstoldkamrets anvisning og skal på forlangende forevises  \r\n\r\n for eller udlånes til toldvæsenet. </P>  \r\n\r\n<P>Afslutning og indsendelse af regnskab </P>  \r\n\r\n<P>Fabrikations- og forbrugsbøger samt lagerhæfter over sprit mv skal  \r\n\r\n opbevares i virksomheden sammen med det øvrige regnskabsmateriaie i mindst 5  \r\n\r\n år efter regnskabsårets udløb. Andre foreskrevne regnskabsbøger mv for et år  \r\n\r\n afleveres senest den 10 januar i det følgende år. Forinden afleveringen skal  \r\n\r\n bøgerne afsluttes og underskrives af den ansvarlige leder af virksomheden  \r\n\r\n eller af en af denne dertil bemyndiget person, og beholdningen af sprit  \r\n\r\n overføres til ny bog mv. </P>  \r\n\r\n<P>Andre bestemmelser </P>  \r\n\r\n<P>Afgiftsfri indførsel af lægemidler </P>  \r\n\r\n<P>Lægemidler (fx visse tonica), som omfattes af apotekernes eneret efter lov  \r\n\r\n nr 327 af 26 juni 1975 om lægemidler, og som ikke er drikkevarer og ikke kan  \r\n\r\n anvendes til fremstilling af sådanne, kan indføres afgiftsfrit uden  \r\n\r\n bevilling. Det er en betingelse, at modtageren giver erklæring om, at  \r\n\r\n lægemidlerne hører til de varer, som det er forbeholdt apoteker at forhandle  \r\n\r\n og udlevere. Erklæringen afgives til distriktstoldkamret, og  \r\n\r\n fortoldningsangivelsen påtegnes om, at erklæringen er afgivet. </P>  \r\n\r\n<P>Fjernelse af denatureringsmidler </P>  \r\n\r\n<P>Denatureringsmidler, der er tilsat i henhold til § 1, stk 2,  \r\n\r\n (husholdningssprit og karburatorsprit), og stoffer, der er tilsat i henhold  \r\n\r\n til § 15, stk 3, (ufuldstændig denatureret sprit), må hverken helt eller  \r\n\r\n delvis fjernes. </P>  \r\n\r\n<P>Vejledning og kontrol </P>  \r\n\r\n<P>Kontrollen med virksomhedens regnskab mv varetages af det  \r\n\r\n distriktstoldkammer,hvor apoteket, hospitalet mv er beliggende. </P>  \r\n\r\n<P>Distriktstoldkamrets navn og adresse står bag i vejledningn. </P>  \r\n\r\n<P>Vejledning </P>  \r\n\r\n<P>Hvis der opstår tvivlsspørgsmål eller problemer, kan De henvende Dem til  \r\n\r\n distriktstoldkamret. </P>  \r\n\r\n<P>Mindre spørgsmål kan som regel klares pr telefon til distriktstoldkamrets  \r\n\r\n publikumstjeneste. Henvendelse til distriktstoldkamret kan også ske  \r\n\r\n personligt eller skriftligt. </P>  \r\n\r\n<P>Toldvæsenets kontrolbeføjelser </P>  \r\n\r\n<P>Toldvæsenet har bl a ret til at efterse lokaler, der bruges af  \r\n\r\n virksomheden (fx fabrikations-, kontor- og lagerlokaler). </P>  \r\n\r\n<P>Toldvæsenet har også ret til at efterse virksomhedens varebeholdninger,  \r\n\r\n forretningsbøger, regnskabsbilag og andet regnskabsmateriale samt  \r\n\r\n korrespondance mv. Toldvæsenet kan forlange, at regnskabet udleveres eller  \r\n\r\n sendes til distriktstoldkamret. </P>  \r\n\r\n<P>Toldvæsenet har endvidere ret til at efterse varebeholdninger og  \r\n\r\n regnskaber mv hos producenter, som leverer varer til virksomheden. </P>  \r\n\r\n<P>Virksomhedens opgaver </P>  \r\n\r\n<P>Virksomhedens ejer og de personer, der er ansat i virksomheden, skal  \r\n\r\n vejlede og hjælpe toldvæsenet ved eftersynene, fx ved gennemgang af  \r\n\r\n forretningsbøger og andet regnskabsmateriale samt ved opgørelse af  \r\n\r\n kassebeholdning og varelager. </P>  \r\n\r\n<P>Virksomheden skal, hvis toldvæsenet ønsker det, udlevere eller sende sine  \r\n\r\n forretningsbøger, regnskabsbilag og andet regnskabsmateriale samt  \r\n\r\n korrespondance til toldvæsenet. Det gælder også, selv om materialet er hos  \r\n\r\n tredjemand fx revisor eller regnskabskonsulent. </P>  \r\n\r\n<P>Efterbetaling og skønsmæssig ansættelse </P>  \r\n\r\n<P>Hvis spritten ikke bruges eller ikke kan dokumenteres brugt som  \r\n\r\n foreskrevet, hæfter virksomheden ubetinget for afgifterne af spritten. </P>  \r\n\r\n<P>Hvis størrelsen af det afgiftsbeløb, som virksomheden skylder, ikke kan  \r\n\r\n beregnes ud fra virksomhedens regnskaber, kan toldvæsenet foretage en  \r\n\r\n skønsmæssig ansættelse af afgiftsbeløbet. </P>  \r\n\r\n<P>Straffebestemmelser </P>  \r\n\r\n<P>Det er strafbart ved forsæt eller grov uagtsomhed at overtræde  \r\n\r\n spiritusafgiftsloven eller de forskrifter, som er udstedt i henhold til  \r\n\r\n loven. </P>  \r\n\r\n<P>Den, der begår en sådan overtrædelse, kan straffes med bøde. </P>  \r\n\r\n<P>Straffen kan stige til hæfte eller fængsel i indtil 2 år, hvis  \r\n\r\n overtrædelsen er begået med forsæt til afgiftsunddragelse. </P>  \r\n\r\n<P>Anvendes afgiftsfritaget sprit til andet, end hvad den er bestemt til, kan  \r\n\r\n toldvæsenet inddrage virksomhedens adgang til at indkøbe afgiftsfri varer.  \r\n\r\n</P>  \r\n\r\n<P>Klagevejledning </P>  \r\n\r\n<P>Distriktstoldkamrets afgørelser kan ankes til Direktoratet for  \r\n\r\n Toldvæsenet. </P>  \r\n\r\n<P>Adressen er: </P>  \r\n\r\n<P>Direktoratet for Toldvæsenet </P>  \r\n\r\n<P>Amaliegade 44 </P>  \r\n\r\n<P>1256 København K </P>  \r\n\r\n<P>Direktoratet træffer endelig administrativ afgørelse, medmindre det drejer  \r\n\r\n sig om en sag, der kan ankes til momsnævnet. </P>  \r\n\r\n<P>Afgørelser, som direktoratet træffer i 1. instans, kan ankes til  \r\n\r\n Skatteministeriet, Departementet. </P>  \r\n\r\n<P>Adressen er: </P>  \r\n\r\n<P>Skatteministeriet </P>  \r\n\r\n<P>Departementet </P>  \r\n\r\n<P>Slotsholmsgade 12 </P>  \r\n\r\n<P>1216 København K </P>  \r\n\r\n<P>Sager vedrørende bl a fastsættelse af hvilke denatureringsmidler, der skal  \r\n\r\n tilsættes efter afgiftslovens § 1, stk 2, og stoffer, der tilsættes efter §  \r\n\r\n 15, stk 3, kan også ankes til Skatteministeriet, selv om direktoratet har  \r\n\r\n truffet afgørelse i 2. instans. </P>  \r\n\r\n<P>Klager bedes af praktiske grunde sendt gennem distriktstoldkamret. </P>  \r\n\r\n<P>Momsnævnet </P>  \r\n\r\n<P>Der findes et særligt nævn, momsnævnet, som træffer endelig administrativ  \r\n\r\n afgørelse i visse spørgsmål. </P>  \r\n\r\n<P>Nævnet har 6 medlemmer: 2 repræsenterer Skatteministeriet, Departementet,  \r\n\r\n og 4 repræsenterer erhvervslivet. </P>  \r\n\r\n<P>Nævnet har bl a afgørelsen af: </P>  \r\n\r\n<P>- spørgsmål om varers afgiftspligt </P>  \r\n\r\n<P>- spørgsmål om den afgiftspligtige værdi </P>  \r\n\r\n<P>- klager over de skønsmæssige ansættelser, som toldvæsenet laver. </P>  \r\n\r\n<P>Klager til momsnævnet bedes af praktiske grunde sendt gennem  \r\n\r\n distriktstoldkamret. </P>  \r\n\r\n<P>Hvis De ønsker at klage over en skønsmæssig ansættelse, skal  \r\n\r\n distriktstoldkamret have klagen senest 4 uger efter, at De har fået skriftlig  \r\n\r\n besked om ansættelsen. </P>  \r\n\r\n<P>Hvis De ønsker at møde personligt for nævnet, inden nævnet træffer  \r\n\r\n afgørelse, skal det fremgå af klagen. </P>  \r\n\r\n<P>Nævnets adresse er: </P>  \r\n\r\n<P>Nævnet vedrørende Merværdiafgift mv </P>  \r\n\r\n<P>Slotsholmsgade 12 </P>  \r\n\r\n<P>1216 København K </P>  \r\n\r\n<P>Bilag 2 </P>  \r\n\r\n<P>Fortegnelse over blanketter mv </P>  \r\n\r\n<P>Blanket nr Blanketnavn </P>  \r\n\r\n<P>M 21 (845) Rekvisition af hospitalssprit til skibe </P>  \r\n\r\n<P>M 32 Ansøgning, sprit mod denaturering </P>  \r\n\r\n<P>M 402 (1707) Udleveringsanmeldelse </P>  \r\n\r\n<P>M 406 (1455) Fabrikationsbog </P>  \r\n\r\n<P>M 407 (1457) Forbrugsbog </P>  \r\n\r\n<P>M 416 (844) Kontrolhæfte, alkoholholdige receptvarer </P>  \r\n\r\n<P>M 417 (846) Kontrolhæfte, hospitalssprit </P>  \r\n\r\n<P>M 418 (847) Rekvisition, hospitalssprit, hospitaler mv </P>  \r\n\r\n<P>M 419 (843) Rekvisition, udenatureret sprit, hospitaler mv </P>  \r\n\r\n<P>M 420 (1741) Rekvisition, udenatureret sprit, dyrlæger </P>  \r\n\r\n<P>M 422 (848) Rekvisition, udenatureret sprit, tandlæger </P>  \r\n\r\n<P>U 10 Lagerhæfte, parfumesprit </P>  \r\n\r\n<P>Numrene i parantes henviser til Barfod &amp; I Chr Petersen A/S's  \r\n\r\n blanketter, der skal købes i boghandelen af virksomhederne. </P>  \r\n\r\n<P>De øvrige blanketter udleveres af toldvæsenet. </P>  \r\n\r\n<P>Hvor kan De få flere oplysninger? </P>  \r\n\r\n<P>De kan få flere oplysninger på Deres distriktstoldkammer. </P>  \r\n\r\n<P>Distriktstoldkammer adresse Tlf. nr. </P>  \r\n\r\n<P>Distriktstoldkammer 1 Snorresgade 15, Postboks 4013, 2300 København S 31  \r\n\r\n 54 75 00 (Amager) </P>  \r\n\r\n<P>Distriktstoldkammer 2 Strandgade 100, Postboks 2164, 1016 København K 31  \r\n\r\n 54 10 12 (Indre by) </P>  \r\n\r\n<P>Distriktstoldkammer 3 Stamholmen 147, Postboks 1093, 2650 Hvidovre 6 31 77  \r\n\r\n 03 88 (Sydvest) </P>  \r\n\r\n<P>Distriktstoldkammer 4 Aldersrogade 20, Postboks 600, 2200 København N 31  \r\n\r\n 85 95 00 (Nordvest) </P>  \r\n\r\n<P>Distriktstoldkammer 5 Helgeshøj Alle 9, Postboks 13, 2630 Tåstrup 42 52 75  \r\n\r\n 44 (Vest) </P>  \r\n\r\n<P>Distriktstoldkammer 6 Skodsborgvej 303, Postboks 200, 2850 Nærum 42 80 77  \r\n\r\n 11 (Nord) </P>  \r\n\r\n<P>Esbjerg Adgangsvejen 3, Postboks 505, 6701 Esbjerg 75 12 25 00 </P>  \r\n\r\n<P>Fredericia Nørre Voldgade 12, 7000 Fredericia 75 92 30 33 </P>  \r\n\r\n<P>Frederikshavn Havnepladsen, Postboks 709, 9900 Frederikshavn 98 42 09 33  \r\n\r\n</P>  \r\n\r\n<P>Haderslev Sct Severingade 2, Postboks 133, 6100 Haderslev 74 52 46 24 </P>  \r\n\r\n<P>Helsingør Sundtoldvej 8 A, Postboks 150, 3000 Helsingør 49 21 33 55 </P>  \r\n\r\n<P>Herning Brændgårdvej 10, Postboks 509, 7400 Herning 97 22 11 77 </P>  \r\n\r\n<P>Holstebro Brostræde 2, 7500 Holstebro 97 42 37 00 </P>  \r\n\r\n<P>Horsens Havnen 1, Postboks 510, 8700 Horsens 75 62 33 77 </P>  \r\n\r\n<P>Kalundborg Banegaardspl 1, Postboks 120, 4400 Kalundborg 53 51 25 00 </P>  \r\n\r\n<P>Kolding Domhusgade 22, Postboks 258, 6000 Kolding 75 52 45 00 </P>  \r\n\r\n<P>Korsør Fjordvænget 30, 4220 Korsør 53 57 23 11 </P>  \r\n\r\n<P>Køge Gymnasievej, 4600 Køge 53 65 67 00 </P>  \r\n\r\n<P>Nykøbing F Vestensborg Alle 1, 4800 Nykøbing F 54 85 39 44 </P>  \r\n\r\n<P>Næstved Vordingborgvej 68, 4700 Næstved 53 72 63 63 </P>  \r\n\r\n<P>Odense Lerchesgade 35, Postboks 915, 5100 Odense C 66 11 93 00 </P>  \r\n\r\n<P>Randers Toldbodgade 3, Postboks 912, 8900 Randers 86 42 63 00 </P>  \r\n\r\n<P>Rønne Munch Petersensvej 8, Postboks 120, 3700 Rønne 53 95 01 23 </P>  \r\n\r\n<P>Skive Nordbanevej 6, Postboks 70, 7800 Skive 97 52 32 11 </P>  \r\n\r\n<P>Svendborg Jessens Mole 23, Postboks 200, 5700 Svendborg 62 21 32 54 </P>  \r\n\r\n<P>Sønderborg Hilmer Finsens Gade 18, Postboks 130, 6400 Sønderborg 74 42 31  \r\n\r\n 43 </P>  \r\n\r\n<P>Thisted Toldbodgade 8, 7700 Thisted 97 92 26 66 </P>  \r\n\r\n<P>Vejle Havnepladsen, 7100 Vejle 75 82 44 00 </P>  \r\n\r\n<P>Aalborg Østerågade 29, Postboks 662, 9100 Ålborg 98 12 43 88 </P>  \r\n\r\n<P>Århus Havnen, 8000 Århus C 86 12 48 11 </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19891847560"
        },
        {
            "displayName": "Entydig dokumentidentifikation",
            "displayValue": "CM022999"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18475"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "31/07/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}