{
    "id": 108827,
    "title": "1994 BTL 33   BETÆNKNING OVER FORSLAG TIL LOV OM ÆNDRING AF LOV OM BESKYTTELSE AF DE   YDRE KOGE I TØNDERMARSKEN    NR L 33 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 33",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 33 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om beskyttelse af de  \r\n\r\n ydre koge i Tøndermarsken <BR>  \r\n\r\n Nr L 33 1994-95, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19941208 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til miljø- og energiministeren, som denne har </P>  \r\n\r\n<P>besvaret dels skriftligt, dels i samråd. </P>  \r\n\r\n<P>Endvidere har udvalget modtaget skriftlige og mundtlige henvendelser fra  \r\n\r\n Dansk Ornitologisk Forening og Jægerne, Danmarks Jægerforbund. </P>  \r\n\r\n<P>Miljø- og energiministeren har under et samråd med udvalget givet tilsagn  \r\n\r\n om, inden udstedelse af en bekendtgørelse om regulering af jagten i  \r\n\r\n Tøndermarsken, at ville orientere udvalget om udkastet til bekendtgørelse  \r\n\r\n samt om resultatet af høringsrunden. </P>  \r\n\r\n<P>Miljø- og energiministeren har over for udvalget tilkendegivet, at den  \r\n\r\n dispensationsmulighed, der knytter sig til forbudet mod brug af kemiske  \r\n\r\n bekæmpelsesmidler, skal administreres stramt. </P>  \r\n\r\n<P>Miljø- og energiministeren har endvidere givet tilsagn om at ville  \r\n\r\n forelægge udvalget resultaterne af de drøftelser om Lille Vade, som er  \r\n\r\n planlagt dels mellem Det Grønne Kontaktudvalg og Sønderjyllands Amt, dels i  \r\n\r\n Det rådgivende Udvalg for Tøndermarsken. </P>  \r\n\r\n<P>Et af udvalgets spørgsmål og miljø- og energiministerens svar herpå er  \r\n\r\n tillige med ministerens talenotits til brug for besvarelsen af et  \r\n\r\n samrådsspørgsmål optrykt som bilag til betænkningen. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse  \r\n\r\n uændret.</I>  </P>  \r\n\r\n<P>Et mindretal (Venstres, Det Konservative Folkepartis og  \r\n\r\n Fremskridtspartiets medlemmer af udvalget) har noteret sig miljø- og  \r\n\r\n energiministerens tilsagn om at ville fremsende udkast m.v. til en  \r\n\r\n bekendtgørelse om regulering af jagten i Tøndermarsken, inden bekendtgørelsen  \r\n\r\n udstedes. Mindretallet agter på det tidspunkt at vurdere behovet for en  \r\n\r\n regulering af jagten i området. </P>  \r\n\r\n<P>Mindretallet har endvidere med glæde noteret sig tilsagnet om, at Jægerne,  \r\n\r\n Danmarks Jægerforbund, indtræder som fuldgyldigt medlem af Det rådgivende  \r\n\r\n Udvalg for Tøndermarsken. </P>  \r\n\r\n<P>Mindretallet er af den opfattelse, at en enighed i Det rådgivende Udvalg  \r\n\r\n for Tøndermarsken bør have gennemslag i en fremtidig jagtregulering. </P>  \r\n\r\n<P>Martin Glerup (S) Helen Beim (S) Dorte Bennedsen (S) Inger Bierbaum (S)  \r\n\r\n Peter Christensen (S) Steen Gade (SF) fmd. <I>Elsebeth Gerner Nielsen (RV)  \r\n\r\n Bruno Jerup (EL) Lis Greibe (S) Hanne Severinsen (V) Bodil Thrane (V) Peter  \r\n\r\n Hansen-Nord (V) Jens Vibjerg (V) Niels J. Langkilde (KF) Gitte Seeberg (KF)  \r\n\r\n Jens Jørgensen (KF) Aage Brusgaard (FP)</I> nfmd. </P>  \r\n\r\n<P>Centrum-Demokraterne havde ikke medlemmer i udvalget. </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til miljø- og energiministeren og dennes  \r\n\r\n besvarelse heraf samt ministerens talenotits til brug for besvarelsen af et  \r\n\r\n samrådsspørgsmål </P>  \r\n\r\n<P> <I>Spørgsmål 8:</I>  </P>  \r\n\r\n<P>Hvilke skadedyrsangreb har man i de seneste 10 år konstateret i de  \r\n\r\n områder, som er omfattet af lovforslaget? </P>  \r\n\r\n<P> <I>Svar:</I>  </P>  \r\n\r\n<P>Jeg har forelagt spørgsmålet for Skov- og Naturstyrelsen, som efter  \r\n\r\n indhentet udtalelse fra Sønderjyllands Amt, Digelaget, Vestslesvigs  \r\n\r\n Landbrugscenter og Statens Planteavlsforsøg har oplyst følgende, hvortil jeg  \r\n\r\n kan henholde mig: </P>  \r\n\r\n<P>&#187;Inden for det område, der er omfattet af lovforslaget, er der inden  \r\n\r\n for de sidste 10 år konstateret et skadedyrsangreb. For ca. 7 år siden blev  \r\n\r\n nogle arealer angrebet af stankelbenslarver. Angrebet blev forsøgt bekæmpet  \r\n\r\n med kemiske bekæmpelsesmidler, men omkring 30-40 pct. af planterne i marken  \r\n\r\n gik ud. </P>  \r\n\r\n<P>Der har hvert år været konstateret stankelbenslarver i et omfang, der ikke  \r\n\r\n har været skadeligt.&#171; </P>  \r\n\r\n<P>Som det fremgår af lovbemærkningerne, er det hensigten at give  \r\n\r\n Sønderjyllands Amt kompetence til at meddele dispensationer til at bruge  \r\n\r\n bekæmpelsesmidler mod stankelbenslarver og tidsler. </P>  \r\n\r\n<P>Forslaget udelukker imidlertid ikke muligheden for, at miljø- og  \r\n\r\n energiministeren kan give amtsrådet kompetence til at meddele dispensation  \r\n\r\n til bekæmpelse af andre skadevoldere, hvis der skulle opstå et uforudset  \r\n\r\n behov herfor. </P>  \r\n\r\n<P>Det bemærkes i øvrigt, at forslaget om et forbud mod brug af kemiske  \r\n\r\n bekæmpelsesmidler kun vedrører de udpegede vedvarende græsarealer i  \r\n\r\n Tøndermarsken. </P>  \r\n\r\n<P>MILJØ- OG ENERGIMINISTERIET </P>  \r\n\r\n<P>Den 6. december 1994 </P>  \r\n\r\n<P> <B>TALENOTITS </B></P>  \r\n\r\n<P>til ministerens brug i samrådet med Folketingets Miljø- og  \r\n\r\n Planlægningsudvalg den 7. december 1994 om lov om beskyttelse af de ydre koge  \r\n\r\n i Tøndermarsken </P>  \r\n\r\n<P> <I>Spørgsmål A:</I>  </P>  \r\n\r\n<P>Med henblik på udvalgets afgivelse af betænkning anmodes ministeren om at  \r\n\r\n redegøre for den eventuelle udstedelse af en bekendtgørelse efter lov om  \r\n\r\n jagt- og vildtforvaltning om vandfuglejagten inden for lovens geografiske  \r\n\r\n område. </P>  \r\n\r\n<P> <I>Svar:</I>  </P>  \r\n\r\n<P>Som det fremgår af bemærkningerne til lovforslaget, vil jeg tage initiativ  \r\n\r\n til at udstede en bekendtgørelse om jagten inden for lovens geografiske  \r\n\r\n område, således at den landsdækkende kl. 10-regel for gæs i en forsøgsperiode  \r\n\r\n udvides til at omfatte alle vandfugle i Tøndermarsken. </P>  \r\n\r\n<P>Bekendtgørelsen vil medføre, at der ikke må drives jagt på vandfugle inden  \r\n\r\n for lovens område efter kl. 10 om formiddagen. Jagten må påbegyndes på samme  \r\n\r\n tid af dagen som i dag. </P>  \r\n\r\n<P>Bekendtgørelsen vil omfatte hele Tøndermarsklovens geografiske område,  \r\n\r\n bortset fra de arealer, hvor der er totalt jagtforbud. Det vil sige ca. 2000  \r\n\r\n ha landbrugsareal, hvoraf ca. 1200 ha er udpeget som vedvarende græsarealer  \r\n\r\n efter Tøndermarskloven. </P>  \r\n\r\n<P>Kl. 10-reglen må gælde i hele lovens område, for at undgå, at der kunne  \r\n\r\n komme til at ligge &#187;øer&#171; med jagt inde i området, som ville  \r\n\r\n forstyrre omliggende jagtregulerede arealer. </P>  \r\n\r\n<P>Det er min hensigt, at bekendtgørelsen skal træde i kraft med virkning fra  \r\n\r\n næste jagtsæson. </P>  \r\n\r\n<P>Årsagen til, at jagten ønskes reguleret, er, at naturovervågningen i  \r\n\r\n området har påvist, at antallet af trækkende gæs og ænder i området er langt  \r\n\r\n mindre i jagttiden om efteråret end om foråret, hvor der ikke drives jagt.  \r\n\r\n</P>  \r\n\r\n<P>Dette er uheldigt i et område som Tøndermarsken, hvor vi netop har ønsket  \r\n\r\n at sikre bl.a. områdets enestående biologiske værdier med en særlig lov. </P>  \r\n\r\n<P>Den nuværende jagt forstyrrer områdets gåsebestand, selv om jagten på gæs  \r\n\r\n fra den 1. april i år er reguleret med en kl. 10-regel efter lov om jagt og  \r\n\r\n vildtforvaltning. </P>  \r\n\r\n<P>Hensigten med denne landsdækkende regel er at give gæssene forbedrede  \r\n\r\n rastemuligheder om efteråret. Danmarks Miljøundersøgelser har imidlertid  \r\n\r\n vurderet, at det er tvivlsomt, om reglen vil få nogen særlig effekt i  \r\n\r\n Tøndermarsken, hvor gæssene fouragerer sammen med andre vandfugle, og jagten  \r\n\r\n på de andre vandfugle kan skræmme gæssene bort. </P>  \r\n\r\n<P>Effekten af en kl. 10-regel for al vandfuglejagt i Tøndermarsken overvåges  \r\n\r\n i en 3-5-årig periode, hvorefter reglerne eventuelt kan justeres på baggrund  \r\n\r\n af indhøstede erfaringer. </P>  \r\n\r\n<P>Regulering af jagten i Tøndermarsken har været drøftet under lovforslagets  \r\n\r\n forberedelse, og det har været overvejet, om reguleringen skulle indføjes som  \r\n\r\n en ny særregel i loven om Tøndermarsken. </P>  \r\n\r\n<P>Danmarks Jægerforbund har over for mig anmodet om, at der ikke fremsættes  \r\n\r\n forslag om en yderligere jagtregulering i Tøndermarsken. </P>  \r\n\r\n<P>De lokale jægere har fremsendt et forslag til en begrænset, frivillig  \r\n\r\n jagtregulering. Danmarks Miljøundersøgelser har vurderet, at jægernes forslag  \r\n\r\n kun forventes at have begrænset effekt med hensyn til at sikre fuglenes  \r\n\r\n rastemuligheder. </P>  \r\n\r\n<P>Dansk Ornitologisk Forening har anmodet om, at der gennemføres en  \r\n\r\n jagtregulering nu, helst et jagtfrit kerneområde i hele Tøndermarsklovens  \r\n\r\n område eller som minimum en kl. 10-regel for alle vandfugle. </P>  \r\n\r\n<P>Spørgsmålet om jagtregulering har været drøftet på i alt tre møder i Det  \r\n\r\n rådgivende Udvalg for Tøndermarsken med deltagelse af en repræsentant for de  \r\n\r\n lokale jægere. Der har derudover været drøftelser om jagtregulering i en  \r\n\r\n mindre gruppe med lokale repræsentanter. </P>  \r\n\r\n<P>Der har ikke ved disse drøftelser kunnet opnås enighed om et forslag til  \r\n\r\n jagtregulering, men forslaget om kl. 10-reglen for alle vandfugle har fået  \r\n\r\n den bredeste tilslutning. </P>  \r\n\r\n<P>Hvis man vil sikre en mere naturlig fuglebestand i området om efteråret,  \r\n\r\n er det mest realistiske alternativ til en kl. 10-regel et totalt jagtforbud.  \r\n\r\n Som jeg tidligere har oplyst over for udvalget, er forslaget om en kl.  \r\n\r\n 10-regel imidlertid resultatet af en afvejning mellem på den ene side hensyn  \r\n\r\n til fuglelivet og på den anden side jagtmæssige interesser. </P>  \r\n\r\n<P>Udkastet til bekendtgørelse vil snarest blive udsendt til drøftelse i  \r\n\r\n Vildtforvaltningsrådet. Derefter vil bekendtgørelsesudkastet blive forhandlet  \r\n\r\n på sædvanlig vis med de berørte organisationer og myndigheder. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/01/1995"
        },
        {
            "displayName": "Accession",
            "displayValue": "199414K00033"
        },
        {
            "displayName": "Entydig dokumentidentifikation",
            "displayValue": "CL000628"
        },
        {
            "displayName": "Dato for førstegangsindlæggelse",
            "displayValue": "13/01/1995"
        },
        {
            "displayName": "Dato for indlæggelse",
            "displayValue": "13/01/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "33"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}