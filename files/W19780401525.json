{
    "id": 35391,
    "title": "Parkering-Nedlæggelse af parkeringspladser ",
    "documentTypeId": "240",
    "isSagsforlobPeriodValid": false,
    "shortName": "KEN nr 4015 af 07/03/1978",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fundet, at en kommunalbestyrelse havde hjemmel i Byggelovens § 7, stk.  \r\n\r\n 2 til at modsætte sig, at 4 parkeringspladser blev nedlagt til fordel for  \r\n\r\n indretning af et værksted. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Parkering-Nedlæggelse af parkeringspladser </H1>  \r\n\r\n<P></P>  \r\n\r\n<BR>  \r\n\r\n<P>Boligministeriet har i dag skrevet således til arkitekt J. Busk Madsen,  \r\n\r\n St. Kongensgade 108, 1264 K.: </P>  \r\n\r\n<P>&#187;I skrivelse af 23. november 1977 meddelte boligministeriet i  \r\n\r\n anledning af, at De for Andelsboligforeningen St. Kongensgade 108 havde  \r\n\r\n klaget over en afgørelse vedrørende ejendommen matr.nr. 343, Sankt Annæ Øster  \r\n\r\n kvarter, at man havde anmodet Københavns magistrat om en udtalelse. </P>  \r\n\r\n<P>./.Magistratens udtalelse foreligger nu i skrivelse af 1. marts 1978. En  \r\n\r\n fotokopi heraf vedlægges til Deres orientering. </P>  \r\n\r\n<P>Det fremgår af sagen, at foreningen i skrivelse af 16. juni 1977 ansøgte  \r\n\r\n magistraten om tilladelse til at ændre brugen af en bygning fra garage til  \r\n\r\n internt værksted og lager, idet foreningen fandt det praktisk i forbindelse  \r\n\r\n med egne istandsættelser at kunne benytte garagebygningen hertil. Magistraten  \r\n\r\n afslog i skrivelse af 3. november 1977 ansøgningen under henvisning til, at  \r\n\r\n den ændrede benyttelse ville medføre nedlæggelse af 4 parkeringspladser og  \r\n\r\n derfor ville være i strid med byggelovens § 7, stk. 2, in fine. </P>  \r\n\r\n<P>I udtalelsen i skrivelse af 1. marts 1978 har magistraten yderligere  \r\n\r\n anført, at nedlæggelsen af de 4 parkeringspladser til fordel for etableringen  \r\n\r\n af et værksted ville betyde en forringelse af parkeringsforholdene for  \r\n\r\n ejendommen og en udnyttelse af grundens friarealer i strid med formålet med  \r\n\r\n arealets udlæg til bl.a. sikring af tilfredsstillende opholdsarealer for  \r\n\r\n ejendommens beboere. Magistraten fastholder derfor sit i skrivelse af 3.  \r\n\r\n november 1977 indtagne standpunkt. </P>  \r\n\r\n<P>I skrivelsen af 23. november 1977 tog ministeriet forbehold med hensyn  \r\n\r\n til, om foreningens klage kunne tages op til behandling, jfr. byggelovens §  \r\n\r\n 23, stk. 1, hvorefter afgørelser truffet af Københavns magistrat kun kan  \r\n\r\n påklages til boligministeriet, såfremt afgørelsen omfatter spørgsmål om  \r\n\r\n forståelse af loven eller af en i medfør af loven fastsat bestemmelse.  \r\n\r\n Påklage kan endvidere tillades, hvis afgørelsen efter boligministeriets  \r\n\r\n vurdering har almindelig interesse eller videregående, betydelige følger for  \r\n\r\n klageren. </P>  \r\n\r\n<P>I denne anledning skal man meddele, at boligministeriet må være enig med  \r\n\r\n magistraten i, at der er hjemmel i byggeloven til at modsætte sig, at de 4  \r\n\r\n parkeringspladser nedlægges. </P>  \r\n\r\n<P>Herudover har boligministeriet ikke fundet, at betingelserne for at tage  \r\n\r\n klagen op til behandling er opfyldt, og man kan derfor ikke foretage sig mere  \r\n\r\n i sagen. </P>  \r\n\r\n<P>./.De modtagne bilag vedlægges.&#171; </P>  \r\n\r\n<P>Der henvises til magistratens B.j.nr. AØ 5991. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Jørgen Wohnsen </P>  \r\n\r\n<P>Fuldmægtig </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19780401525"
        },
        {
            "displayName": "Entydig dokumentidentifikation",
            "displayValue": "CA003326"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "4015"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "07/03/1978"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "724-35-77"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}