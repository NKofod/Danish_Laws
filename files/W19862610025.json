{
    "id": 32326,
    "title": "Afslag på ansøgning om tilladelse til lokal radiovirksomhed ",
    "documentTypeId": "240",
    "isSagsforlobPeriodValid": false,
    "shortName": "KEN nr 26100 af 28/10/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Det lokale nævn giver afslag på ansøgning om sendetilladelse med den  \r\n\r\n begrundelse, at et lokalt dagblad anses at have bestemmende indflydelse. </I>  \r\n\r\n</P>  \r\n\r\n<P> <I>Udvalget fandt ikke, at der var tilstrækkelig grund til at nægte  \r\n\r\n tilladelse, idet foreningen ledes af en bestyrelse på 7, hvoraf Kolding  \r\n\r\n Folkeblad kun råder over en post. Endvidere er der ikke nogen bindende aftale  \r\n\r\n og lytterforeningens bestyrelse har det fulde redaktionelle ansvar og  \r\n\r\n afstikker retningslinierne for programmernes indhold. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afslag på ansøgning om tilladelse til lokal  \r\n\r\n radiovirksomhed </H1>  \r\n\r\n<P></P>  \r\n\r\n<BR>  \r\n\r\n<P>Kanal Koldings Lytterforening har i et brev af 19. september 1986 klaget  \r\n\r\n over lokalradionævnets afslag. Foreningen gør gældende, at nævnets  \r\n\r\n begrundelse - at Kolding Folkeblad anses for at have bestemmende indflydelse  \r\n\r\n på projektet - ikke er holdbar. </P>  \r\n\r\n<P>Lokalradionævnet i Kolding Kommune har i en skrivelse til udvalget af 17.  \r\n\r\n oktober 1986 oplyst, at afslaget er meddelt med henvisning til lovens § 15 a,  \r\n\r\n stk. 1, 2. pkt., hvorefter tilladelse ikke kan gives til selskaber,  \r\n\r\n foreninger og lign., hvori erhvervsvirksomheder - herunder dagblade - har  \r\n\r\n bestemmende indflydelse. Det er opfattelsen, &#187;at det reelt er Kolding  \r\n\r\n Folkeblad, der i bladets lokaler, for bladets midler, med udstyr indkøbt af  \r\n\r\n bladet og med personale ansat hos og dermed lønnet af bladet, vil drive  \r\n\r\n radiostation, dog således at der ifølge sendetilladelsesansøgerens budget  \r\n\r\n skal erlægges et fast beløb pr. sendetime&#171;. </P>  \r\n\r\n<P>Et mindretal i nævnet har erklæret sig uenig i afslaget. </P>  \r\n\r\n<P>I nævnets skrivelse af 29. august 1986 til foreningen er der henvist til:  \r\n\r\n &#187;at anlægsudgifterne for foreningen er kr. 0, da disse afholdes af  \r\n\r\n Kolding Folkeblad, og at Kolding Folkeblad har en væsentlig redaktionel  \r\n\r\n indflydelse&#171;. </P>  \r\n\r\n<P>Ved sin behandling af sagen har Udvalget vedr. Lokal Radio lagt vægt på,  \r\n\r\n at det om foreningens bestyrelse i vedtægternes § 5 hedder således. </P>  \r\n\r\n<P>&#187;Foreningens arbejde ledes af en bestyrelse på 7 medlemmer, hvor </P>  \r\n\r\n<P>- Bramdrupdam Gymnastik &amp; Idrætsforening, Bramdrupdam </P>  \r\n\r\n<P>- Kolding Idrætsforening, Kolding </P>  \r\n\r\n<P>- Liberalt Oplysnigsforbund, Kolding </P>  \r\n\r\n<P>- Folkeligt Oplysningsforbund, Kolding </P>  \r\n\r\n<P>- Kolding Folkeblad, Kolding </P>  \r\n\r\n<P>blandt sine medlemmer/ansatte hver vælger et bestyrelsesmedlem og en  \r\n\r\n suppleant til bestyrelsen, medens øvrige bestyrelsesmedlemmer vælges af  \r\n\r\n generalforsamlingen&#171;. </P>  \r\n\r\n<P>Endvidere er der i foreningens klage blandt andet oplyst følgende:  \r\n\r\n &#187;Der eksisterer således ingen bindende aftale om, at produktionen skal  \r\n\r\n foregå på Kolding Folkeblad eller under medvirken af redaktionelle  \r\n\r\n medarbejdere herfra. Det vil til enhver tid være op til et flertal i  \r\n\r\n bestyrelsen at fastlægge produktionsstedet&#171;. </P>  \r\n\r\n<P>Herudover har foreningen i et brev af 19. august 1986 til nævnet udtalt:  \r\n\r\n &#187;Lytterforeningens bestyrelse har det fulde redaktionelle ansvar og  \r\n\r\n afstikker retningslinier for programmernes indhold&#171;. </P>  \r\n\r\n<P>På det foreliggende grundlag finder Udvalget vedr. Lokal Radio, at der  \r\n\r\n ikke har været tilstrækkelig grund til at nægte Kanal Koldings Lytterforening  \r\n\r\n tilladelse til lokal radiovirksomhed under henvisning til Kolding Folkeblads  \r\n\r\n bestemmende indflydelse. </P>  \r\n\r\n<P>Det bemærkes, at Lokalradionævnet i Kolding Kommune vil kunne indkalde  \r\n\r\n dokumentation for aftaleforholdet mellem Kanal Koldings Lytterforening og  \r\n\r\n Kolding Folkeblad, herunder vedrørende samarbejdets opsigelighed. </P>  \r\n\r\n<P>Udvalgets afgørelse er enstemmig. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19862610025"
        },
        {
            "displayName": "Entydig dokumentidentifikation",
            "displayValue": "CA000237"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26100"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "28/10/1986"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "0192-12-86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}