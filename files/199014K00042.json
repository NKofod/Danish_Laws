{
    "id": 107787,
    "title": "1990 BTL 42   BETÆNKNING OVER FORSLAG TIL LOV OM ÆNDRING AF LOV OM DANSK INDFØDSRET    NR L 42 1990-91, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/1 BTL 42",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 42 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om dansk indfødsret <BR>  \r\n\r\n Nr L 42 1990-91, 1. samling </P>  \r\n\r\n<P></P>  \r\n\r\n<P>Afgivet af Indfødsretsudvalget </P>  \r\n\r\n<P></P>  \r\n\r\n<P>Afgivet: 19901122 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til indenrigsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialdemokratiets og Socialistisk Folkepartis medlemmer) lovforslaget til  \r\n\r\n<I>vedtagelse uændret. </I></P>  \r\n\r\n<P> Et mindretal inden for flertallet (Fremskridtspartiets medlem af  \r\n\r\n udvalget) oplyser, at der hvert år uddeles ca. 2.500 danske statsborgerskaber  \r\n\r\n til udenlandske personer. </P>  \r\n\r\n<P>Ifølge lovforslagets bemærkninger vil der i 1991 blive indgivet i alt ca.  \r\n\r\n 3.000 ansøgninger. </P>  \r\n\r\n<P>Når man tager i betragtning, at hver eneste udlænding, som får tildelt et  \r\n\r\n dansk statsborgerskab, samtidig får en social livsforsikring, det være sig  \r\n\r\n bistandshjælp, dagpengeunderstøttelse, børnepenge, boligstøtte, hjælp til  \r\n\r\n børnepasning, invalidepension, folkepension og gratis lægehjælp, så er  \r\n\r\n beløbet på 3.000 kr. alt for lille. Beløbet vil derfor med rette kunne hæves  \r\n\r\n til 30.000 kr. pr. ansøgning. </P>  \r\n\r\n<P>Når folketingsvalget den 12. december 1990 er overstået, vil  \r\n\r\n Fremskridtspartiet, når lovforslaget genfremsættes, stille ændringsforslag om  \r\n\r\n en klækkelig forhøjelse. </P>  \r\n\r\n<P>Et andet mindretal inden for flertallet (Kristeligt Folkepartis medlem af  \r\n\r\n udvalget) finder det rimeligt, at der betales et gebyr for ansøgning om dansk  \r\n\r\n indfødsret. Mindretallet finder dog, at gebyrer på 3.000 kr. er for højt. På  \r\n\r\n den anden side er et gebyr på 400 kr., svarende til gebyret ved ansøgning om  \r\n\r\n pas, for lavt. Det stykke arbejde, der præsteres af det offentlige, er større  \r\n\r\n ved ansøgning om dansk indfødsret. Mindretallet opfordrer derfor  \r\n\r\n indenrigsministeren til at opkræve et gebyr på 1.000 kr. pr. ansøgning om  \r\n\r\n dansk indfødsret. </P>  \r\n\r\n<P>Et <I>mindretal</I> (Socialdemokratiets medlemmer af udvalget) indstiller  \r\n\r\n lovforslaget til <I>forkastelse</I> ved 3. behandling, men har stillet det  \r\n\r\n under nr. 2 nævnte ændringsforslag. </P>  \r\n\r\n<P>Et <I>andet mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til forkastelse ved 3. behandling. Mindretallet  \r\n\r\n ønsker ikke at medvirke til vedtagelsen af lovforslaget, da mindretallet  \r\n\r\n finder det fuldstændig urimeligt, at man i fremtiden skal betale et gebyr,  \r\n\r\n som i lovforslagets bemærkninger er fastsat til 3.000 kr., for at få lov til  \r\n\r\n at søge om dansk indfødsret, vel vidende, at man som ansøger ikke har krav på  \r\n\r\n at få tilkendt indfødsret, men alene har ret til at søge. </P>  \r\n\r\n<P>I cirkulæret om dansk indfødsret (naturalisation) § 10 står, at man ikke  \r\n\r\n må vejlede eller rådgive på en sådan måde, at nogen frafalder deres  \r\n\r\n ansøgning. </P>  \r\n\r\n<P>Denne såkaldte kontante vejledning kan fremover medføre, at nogle tvinges  \r\n\r\n til at undlade at indgive ansøgning. Dette var måske forslagsstillerens  \r\n\r\n hensigt, men det er ikke mindretallets, og SF tager afstand herfra. </P>  \r\n\r\n<P>Mindretallet har stillet det under nr. 1 nævnte ændringsforslag, men kan,  \r\n\r\n såfremt dette ikke vedtages, stemme for det under nr. 2 stillede  \r\n\r\n ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <I>mindretal</I> (SF): </P>  \r\n\r\n<P> <B>1)</B>  <I>Nr. 4</I> udgår. </P>  \r\n\r\n<P>Af et <I>mindretal</I> (S): </P>  \r\n\r\n<P> <B>2)</B> I den under <I>nr. 4</I> foreslåede affattelse af <I>§ 12, stk.  \r\n\r\n 1,</I> ændres &#187;indgivelse af ansøgning om&#171; til: &#187;opnåelse  \r\n\r\n af&#171;. </P>  \r\n\r\n<P>Bemærkninger </P>  \r\n\r\n<P>Til nr. 2 </P>  \r\n\r\n<P>Man betaler først for en vare ved modtagelsen. Tilsvarende må også gælde  \r\n\r\n for en offentlig ydelse. Hjemlen efter den ændrede § 12, stk. 1, kan udnyttes  \r\n\r\n således, at der opkræves 400 kr. (svarende til prisen for et pas) når  \r\n\r\n ansøgningen imødekommes. </P>  \r\n\r\n<P> <I>Lizzie Lichtenberg (KF) Flemming Jensen (KF) Else Theill Sørensen (KF)  \r\n\r\n Inge Dahl-Sørensen (V) Mølgaard Jensen (V) Knud Lind (FP) Elisabeth Arnold  \r\n\r\n (RV) Lis Noer Holmberg (CD) Inger Stilling Pedersen (KRF)</I> nfmd. <I>Helen  \r\n\r\n Beim (S) Erling Christensen (S) Pernille Forchhammer (S) Anna-Marie Hansen  \r\n\r\n (S) Henning Rasmussen (S) Taanquist (S) Birthe Hansen (SF) Inger Harms  \r\n\r\n (SF)</I> fmd. </P>  \r\n\r\n<P>Trivselspartiet havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/12/1990"
        },
        {
            "displayName": "Accession",
            "displayValue": "199014K00042"
        },
        {
            "displayName": "Entydig dokumentidentifikation",
            "displayValue": "CL002775"
        },
        {
            "displayName": "Dato for førstegangsindlæggelse",
            "displayValue": "04/12/1990"
        },
        {
            "displayName": "Dato for indlæggelse",
            "displayValue": "04/12/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "42"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}