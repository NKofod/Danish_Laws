{
    "id": 54400,
    "title": "Vejledning om EØS-aftalen ",
    "documentTypeId": "180",
    "isSagsforlobPeriodValid": false,
    "shortName": "VEJ nr 19294 af 22/12/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Vejledning om EØS-aftalen </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>-INDHOLDSFORTEGNELSE </P>  \r\n\r\n<pre><font color=gray> \r\n\r\n Indledning. . . . . . . . . . . . . . . . . . . . . . .  2  \r\n\r\n EØS-aftalen . . . . . . . . . . . . . . . . . . . . . .  3  \r\n\r\n    Beskrivelse af aftalen . . . . . . . . . . . . . . .  3  \r\n\r\n    Geografisk anvendelsesområde, personkreds og  \r\n\r\n    ydelsesområder. . . . . . . . . . . . . . . . .  .    4  \r\n\r\n    Ændringer i love, bekendtgørelser og vejledninger mv. 5  \r\n\r\n    Overgangsregler. . . . . . . . . . . . . . . . . . .  6  \r\n\r\n    Administration . . . . . . . . . . . . . . . . . . .  7  \r\n\r\n Østrigsk konvention . . . . . . . . . . . . . . . . . .  7  \r\n\r\n    EØS-aftalens betydning for konventionens  \r\n\r\n    anvendelsesområde . . . . . . . . . . . . . . . . . . 7  \r\n\r\n    Særlige overgangsproblemer . . . . . . . . . . . . .  8  \r\n\r\n    Administration, herunder administration i  \r\n\r\n    overgangsfasen. . . . . . . . . . . . . . . . . . .  13  \r\n\r\n Nordisk konvention. . . . . . . . . . . . . . . . . .   13  \r\n\r\n    Ny nordisk konvention. . . . . . . .. . . . . . . .  13  \r\n\r\n    Fællesnordisk vejledning . . . . . .. . . . . . . .  14  \r\n\r\n    Overgangsregler. . . . . . . . . . .. . . . . . . .  14  \r\n\r\n    Administration . . . . . . . . . . .. . . . . . . .  15  \r\n\r\n --------------------------------------------------------------  \r\n\r\n</font></pre>\r\n\r\n<P>INDLEDNING </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Aftalen om Det Europæiske Økonomiske  \r\n\r\n Samarbejdsområde - EØS- aftalen - træder i kraft den 1. januar 1994. </P>  \r\n\r\n<P>Denne vejledning beskriver EØS-aftalens betydning indenfor de lovområder,  \r\n\r\n der hører under Socialministeriet. </P>  \r\n\r\n<P>I vejledningen henvises til: </P>  \r\n\r\n<P>* Rådets forordning nr. 1408 af 14. juni 1971 om anvendelse af de sociale  \r\n\r\n sikringsordninger på arbejdstagere, selvstændige erhvervsdrivende og deres  \r\n\r\n familiemedlemmer, der flytter indenfor Fællesskabet, </P>  \r\n\r\n<P>* Rådets forordning nr. 574/72 af 21. marts 1972 om regler til  \r\n\r\n gennemførelse af forordning nr. 1408 af 14. juni 1971 om anvendelse af de  \r\n\r\n sociale sikringsordninger på arbejdstagere, selvstændige erhvervsdrivende og  \r\n\r\n deres familiemedlemmer, der flytter indenfor Fællesskabet, </P>  \r\n\r\n<P>* Nordisk Konvention af 5. marts 1981 om social Tryghed, </P>  \r\n\r\n<P>* Nordisk Konvention af 15. juni 1992 om Social Sikring, </P>  \r\n\r\n<P>* Konvention mellem Kongeriget Danmark og Republikken Østrig om Social  \r\n\r\n Sikring og </P>  \r\n\r\n<P>* Vejledning af juli 1993 om EF-reglerne om Social Sikring, hæfte 1 - 7.  \r\n\r\n</P>  \r\n\r\n<P>For at lette læsningen af denne vejledning betegnes de nævnte forordninger  \r\n\r\n og konventioner mv. i det følgende henholdsvis: </P>  \r\n\r\n<P>* forordningen, </P>  \r\n\r\n<P>* gennemførelsesforordningen, </P>  \r\n\r\n<P>* nordisk konvention, </P>  \r\n\r\n<P>* ny nordisk konvention, </P>  \r\n\r\n<P>* østrigsk konvention og </P>  \r\n\r\n<P>* EF-vejledningen. </P>  \r\n\r\n<P>------------------------------------------------------------------ </P>  \r\n\r\n<P>EØS-AFTALEN </P>  \r\n\r\n<P>BESKRIVELSE AF AFTALEN </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> EØS-aftalen er indgået mellem de 12  \r\n\r\n EU-medlemsstater og EFTA- landene bortset fra Schweiz og Liechtenstein.  \r\n\r\n Liechtenstein forventes at ville tilslutte sig aftalen på et senere  \r\n\r\n tidspunkt. Følgende lande er herefter omfattet af aftalen og betegnes som  \r\n\r\n EØS-lande: Belgien, Danmark, Finland, Frankrig, Grækenland, Holland, Irland,  \r\n\r\n Island, Italien, (Liechtenstein), Luxembourg, Norge, Portugal, Spanien,  \r\n\r\n Storbritannien, Sverige, Tyskland og Østrig. </P>  \r\n\r\n<P>Aftalen betyder, at en række EF-regler, der har til formål at sikre bl.a.  \r\n\r\n arbejdskraftens fri bevægelighed mellem de berørte lande, udstrækkes til at  \r\n\r\n gælde samtlige EØS-lande. </P>  \r\n\r\n<P>Indenfor det sociale område skal aftalen sikre, at vandrende arbejdstagere  \r\n\r\n og selvstændige erhvervsdrivende m.fl. ikke mister optjente rettigheder, når  \r\n\r\n de flytter indenfor EØS-området. </P>  \r\n\r\n<P>GEOGRAFISK ANVENDELSESOMRÅDE, PERSONKREDS OG YDELSESOMRÅDER </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Det er ved EØS-aftalen fastsat, at udtrykket  \r\n\r\n &#187;medlemsstat&#171; i forordningen fremover også skal omfatte de nævnte  \r\n\r\n EFTA-lande. </P>  \r\n\r\n<P>A. Geografisk anvendelsesområde. </P>  \r\n\r\n<P>EØS-aftalen betyder, at forordningens geografiske anvendelsesområde  \r\n\r\n udstrækkes til at omfatte samtlige EØS-lande. </P>  \r\n\r\n<P>B. Personkreds. </P>  \r\n\r\n<P>Forordningen anvendes fremover på arbejdstagere, og selvstændige  \r\n\r\n erhvervsdrivende og deres familiemedlemmer, som er eller har været omfattet  \r\n\r\n af lovgivningen i et eller flere EØS-lande, og som er statsborgere i et af  \r\n\r\n disse lande. Herudover anvendes forordningen på statsløse eller flygtninge  \r\n\r\n med bopæl i et EØS-land. Der henvises til EF-vejledningen, hæfte 1, pkt. 32 -  \r\n\r\n 40. </P>  \r\n\r\n<P>C. Ydelsesområder. </P>  \r\n\r\n<P>De ydelsesområder - forordningens saglige anvendelsesområde - forordningen  \r\n\r\n finder anvendelse på er uændrede. Indenfor Socialministeriets lovområder  \r\n\r\n finder den anvendelse på lovgivning vedrørende: </P>  \r\n\r\n<P>* dagpenge ved sygdom eller fødsel, </P>  \r\n\r\n<P>* den del af bistandsloven, der angår revalidering, </P>  \r\n\r\n<P>* arbejdsskade, </P>  \r\n\r\n<P>* social pension, </P>  \r\n\r\n<P>* familieydelser (børnetilskud og børnefamilieydelse). </P>  \r\n\r\n<P>Ændringer i love, bekendtgørelser og vejledninger mv. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> SOM FØLGE AF EØS-AFTALEN ÆNDRES § 28 I LOV OM  \r\n\r\n SOCIAL PENSION. </P>  \r\n\r\n<P>I Socialministeriets bekendtgørelse af 29. november 1993 om social  \r\n\r\n pension, som træder i kraft den 1. januar 1994, er der fastsat regler om  \r\n\r\n fravigelse af bestemmelser om dansk indfødsret og bopæl i Danmark for  \r\n\r\n personer, der er statsborgere i et EØS-land mv. Der er desuden fastsat regler  \r\n\r\n om behandling af sager om pension fra personer, der har eller kan have ret  \r\n\r\n til pension fra et andet EØS- land. </P>  \r\n\r\n<P>Der udarbejdes ny bekendtgørelse om udbetaling af børnetilskud og  \r\n\r\n forskudsvis udbetaling af børnebidrag samt ophævelse af bestemmelser om dansk  \r\n\r\n indfødsret, hjemsted og bopæl i Danmark til afløsning af gældende  \r\n\r\n bekendtgørelse nr. 914 af 15. december 1986. Der vil senere blive udsendt ny  \r\n\r\n vejledning om børnetilskudsloven. </P>  \r\n\r\n<P>Desuden ændres § 3, stk. 2 og § 5 i socialministeriets bekendtgørelse om  \r\n\r\n dagpenge ved sygdom eller fødsel. Der vil senere ske tilpasning af vejledning  \r\n\r\n om dagpenge ved sygdom eller fødsel. </P>  \r\n\r\n<P>Bl.a. som følge af EØS-aftalen er en ny nordisk bistandskonvention under  \r\n\r\n udarbejdelse. </P>  \r\n\r\n<P>OVERGANGSREGLER </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Det følger af overgangsbestemmelserne i art. 94 og  \r\n\r\n 95 i forordningen, at personer, der som følge af aftalens ikrafttræden opnår  \r\n\r\n ret til ydelser mv., kan anmode om disse. </P>  \r\n\r\n<P>Der er således ikke pligt for de sociale myndigheder til at tage tidligere  \r\n\r\n sager, hvor der er givet afslag på en ydelse eller givet en mindre ydelse på  \r\n\r\n grund af statsborgerskabs- eller bopælsforhold, op til fornyet vurdering.  \r\n\r\n Bestemmelserne er dog ikke til hinder for, at kommunerne genoptager sådanne  \r\n\r\n sager. </P>  \r\n\r\n<P>Når ansøgning indgives indenfor en frist på 2 år efter EØS- aftalens  \r\n\r\n ikrafttræden, vil der være ret til ydelser med virkning fra den 1. januar  \r\n\r\n 1994. </P>  \r\n\r\n<P>Det følger af overgangsbestemmelserne i art. 118 og 119 i  \r\n\r\n gennemførelsesforordningen, at hvis der ved EØS-aftalens ikrafttræden er  \r\n\r\n ansøgt om pension, men der endnu ikke er truffet afgørelse i sagen, skal  \r\n\r\n pensionsydelsen fastsættes dels på grundlag af de regler, der er gældende  \r\n\r\n indtil aftalens ikrafttræden for så vidt angår perioden indtil dette  \r\n\r\n tidspunkt, dels under anvendelse af forordningens regler for så vidt angår  \r\n\r\n perioden efter EØS-aftalens ikrafttræden. </P>  \r\n\r\n<P>Anvendelse af forordningens regler må dog ikke føre til, at der udbetales  \r\n\r\n et mindre beløb end efter de hidtidige regler. Hvis der ved anvendelse af  \r\n\r\n forordningens regler fremkommer et lavere beløb, udbetales derfor fortsat det  \r\n\r\n samme beløb, som før forordningens regler fandt anvendelse. </P>  \r\n\r\n<P>ADMINISTRATION </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> EØS-aftalen skal administreres af kommunerne, når  \r\n\r\n det drejer sig om sager om dagpenge ved sygdom eller fødsel,  \r\n\r\n revalideringsydelser efter bistandslovens bestemmelser, familieydelser og  \r\n\r\n social pension, bortset fra social pension til personer med bopæl i udlandet,  \r\n\r\n når disse modtager pension fra andet EØS-land. </P>  \r\n\r\n<P>I de sidstnævnte tilfælde anvendes bestemmelsen i Socialministeriets  \r\n\r\n bekendtgørelse af 29. november 1993 om social pension § 51, stk. 1.  \r\n\r\n Direktoratet for Social Sikring og Bistand varetager således administrationen  \r\n\r\n på dette område. </P>  \r\n\r\n<P>Ved administrationen anvendes de blanketter, der er udarbejdet til brug  \r\n\r\n for administration af forordningen. Der er foretaget en revision af  \r\n\r\n blanketterne, bl.a. som følge af EØS-aftalen. </P>  \r\n\r\n<P>ØSTRIGSK KONVENTION </P>  \r\n\r\n<P>EØS-AFTALENS BETYDNING FOR KONVENTIONENS ANVENDELSESOMRÅDE </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>7.</B> Med EØS-aftalens ikrafttræden afløser forordningen  \r\n\r\n den østrigske konvention for så vidt angår personer, der omfattes af  \r\n\r\n forordningen og med hensyn til de sikringsgrene, som forordningen vedrører.  \r\n\r\n Dette følger af forordningens art. 6. </P>  \r\n\r\n<P>Østrigsk konvention vil dog fortsat være gældende, og skal fremover  \r\n\r\n anvendes for den del af konventionens personkreds, som ikke omfattes af  \r\n\r\n forordningen, fx statsborgere i de to lande, som ikke er eller har været  \r\n\r\n arbejdstagere eller selvstændige erhvervsdrivende. </P>  \r\n\r\n<P>Desuden forbliver konventionens art. 4 om ligebehandling af de 2 landes  \r\n\r\n borgere i kraft, for så vidt angår personer med ophold i ikke-EØS-lande. </P>  \r\n\r\n<P>SÆRLIGE OVERGANGSPROBLEMER </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>8.</B> I visse situationer vil anvendelse af forordningens  \r\n\r\n regler medføre, at der opnås en anden retstilling end efter østrigsk  \r\n\r\n konvention. </P>  \r\n\r\n<P>Kommunen har ikke pligt til at tage sager op til afgørelse af, om der er  \r\n\r\n ret til ydelser fra Danmark, men er heller ikke afskåret herfra, jf. denne  \r\n\r\n vejlednings pkt. 5. </P>  \r\n\r\n<P>Der er ikke adgang til at ophøre med udbetalingen af en ydelse alene som  \r\n\r\n følge af EØS-aftalens ikrafttræden, førend der er opnået ret til en  \r\n\r\n tilsvarende ydelse fra et andet land. </P>  \r\n\r\n<P>A. Udstationering. </P>  \r\n\r\n<P>Både efter forordningen og østrigsk konvention gælder den hovedregel, at  \r\n\r\n arbejdstagere og selvstændige erhvervsdrivende er omfattet af lovgivningen i  \r\n\r\n beskæftigelseslandet. </P>  \r\n\r\n<P>Efter art. 7 i østrigsk konvention er en arbejdstager, der bliver udsendt  \r\n\r\n fra et konventionsland til et andet, fortsat omfattet af udsendelseslandets  \r\n\r\n lovgivning indtil udgangen af den 24. kalendermåned efter udsendelsen. </P>  \r\n\r\n<P>Efter reglerne i forordningens art. 14 er muligheden for udstationering  \r\n\r\n indskrænket til tilfælde, hvor udstationeringen ikke forventes at ville  \r\n\r\n overstige 1 år. </P>  \r\n\r\n<P>Personer, som ved EØS-aftalens ikrafttræden er udstationerede efter  \r\n\r\n bestemmelsen i østrigsk konvention, forbliver omfattet af denne bestemmelse  \r\n\r\n under hele den igangværende udstationeringsperiode. Dette følger af  \r\n\r\n princippet om, at erhvervede rettigheder ikke fortabes, når forordningen  \r\n\r\n kommer til anvendelse. </P>  \r\n\r\n<P>Hvis der ved udløbet af en sådan udstationeringsperiode bliver behov for  \r\n\r\n forlængelse af udstationeringen, finder forordningens regler anvendelse. </P>  \r\n\r\n<P>B. Social pension. </P>  \r\n\r\n<P>I østrigsk konvention er der gjort visse undtagelser i forhold til dansk  \r\n\r\n lovgivning om social pension. Disse begrænsninger ophæves med EØS-aftalen for  \r\n\r\n den personkreds, der omfattes af forordningen: </P>  \r\n\r\n<P>* Efter konventionens art. 18 kan dansk førtidspension af sociale grunde  \r\n\r\n ikke tilkendes personer, der har bopæl i Østrig. </P>  \r\n\r\n<P>* Efter konventionens art 19, stk. 1 er det en betingelse for ret til  \r\n\r\n dansk førtidspension for en østrigsk statsborger, at pågældende mellem det  \r\n\r\n 15. og det 67. år har haft fast bopæl i Danmark i en sammenhængende periode  \r\n\r\n på 1 år og i denne periode har været fysisk og psykisk i stand til at udøve  \r\n\r\n erhverv. </P>  \r\n\r\n<P>* Efter konventionens art. 19, stk. 2 er der ved ansøgning om social  \r\n\r\n betinget (behovsbestemt) førtidspension et krav om 12 måneders bopæl i  \r\n\r\n Danmark umiddelbart inden ansøgning samt et krav om, at behovet er opstået i  \r\n\r\n Danmark. </P>  \r\n\r\n<P>* Efter konventionens slutprotokol II.2 kan pensionstillæg ikke udbetales  \r\n\r\n i Østrig. </P>  \r\n\r\n<P>* Personligt tillæg, bistandstillæg, plejetillæg og invaliditetsydelse kan  \r\n\r\n ikke efter konventionen udbetales i Østrig. Danske statsborgere, som efter  \r\n\r\n lov om social pension har ret til at få udbetalt dansk pension under bopæl i  \r\n\r\n udlandet, har dog haft ret til disse ydelser under bopæl i Østrig. </P>  \r\n\r\n<P>* Efter konventionens slutprotokol V medregnes bopælsperioder, der er  \r\n\r\n tilbagelagt før den 1. april 1957 ikke ved tilkendelse af pension til  \r\n\r\n østrigske statsborgere med bopæl udenfor Danmark. </P>  \r\n\r\n<P>Det fremgår af forordningens overgangsbestemmelser, at personer, der har  \r\n\r\n fået tilkendt pension før forordningens ikrafttræden, kan anmode om at  \r\n\r\n pensionen tages op til revision under anvendelse af forordningens  \r\n\r\n bestemmelser. </P>  \r\n\r\n<P>Hvis anmodningen fremsættes inden to år efter det tidspunkt, hvor  \r\n\r\n forordningen kom til anvendelse, det vil i den foreliggende situation sige  \r\n\r\n det tidspunkt, hvor EØS-aftalen træder i kraft, vil der være ret til den  \r\n\r\n ændrede ydelse med virkning fra det tidspunkt, hvor forordningen skal  \r\n\r\n anvendes indenfor det pågældende område. </P>  \r\n\r\n<P>Det betyder, at hvis der inden den 1. januar 1996 fremsættes anmodning om,  \r\n\r\n at en allerede tilkendt pension fastsættes under anvendelse af forordningens  \r\n\r\n regler, vil der være ret til den reviderede pension med virkning fra den 1.  \r\n\r\n januar 1994. </P>  \r\n\r\n<P>Forordningens overgangsbestemmelser medfører ikke pligt for kommunerne til  \r\n\r\n at tage allerede afgjorte pensionssager op til revision af egen drift. Dog må  \r\n\r\n der fra aftalens ikrafttræden udbetales pensionstillæg til personer, som  \r\n\r\n bliver omfattet af forordningen. </P>  \r\n\r\n<P>Når der ved EØS-aftalens ikrafttræden er ansøgt om men endnu ikke tilkendt  \r\n\r\n pension efter østrigsk konvention, finder gennemførelsesforordningens  \r\n\r\n overgangsregler i art. 118 og 119 anvendelse. Der henvises til denne  \r\n\r\n vejlednings punkt 5. </P>  \r\n\r\n<P>C. Familieydelser. </P>  \r\n\r\n<P>Efter konventionens art. 25 finder bopælslandets lovgivning anvendelse ved  \r\n\r\n tildeling af famlieydelser, bortset fra tilfælde af udstationering, hvor  \r\n\r\n børnene opholder sig i beskæftigelseslandet. I denne situation finder  \r\n\r\n udsenderlandets lovgivning fortsat anvendelse. </P>  \r\n\r\n<P>Efter forordningen er det som udgangspunkt beskæftigelseslandets  \r\n\r\n lovgivning, der finder anvendelse. </P>  \r\n\r\n<P>Familieydelser til pensionister ydes efter forordningen som hovedregel fra  \r\n\r\n det land, der udbetaler pensionen. </P>  \r\n\r\n<P>Familieydelser til efterladte børn af lønmodtagere og selvstændige  \r\n\r\n erhvervsdrivende - dvs. børn, der har mistet begge forældre eller en af dem -  \r\n\r\n ydes efter forordningen fra det land, hvis lovgivning afdøde var omfattet af.  \r\n\r\n</P>  \r\n\r\n<P>Hvis udbetaling af familieydelser har været stillet i bero eller været  \r\n\r\n afslået på grund af bopælsforholdene, skal disse ydelser udbetales eller  \r\n\r\n udbetales påny, når der anmodes herom. Når ansøgning indgives indenfor 2 år  \r\n\r\n fra EØS-aftalens ikrafttræden, er der ret til ydelserne med virkning fra  \r\n\r\n ikrafttrædelsestidspunktet. </P>  \r\n\r\n<P>Når en person som følge af, at forordningens regler nu skal anvendes,  \r\n\r\n overgår til at modtage ydelser fra et andet land, vil der som udgangspunkt  \r\n\r\n ikke længere være ret til tilsvarende ydelser fra Danmark. </P>  \r\n\r\n<P>I nogle situationer, vil der dog være ret til familieydelser fra mere end  \r\n\r\n et land. Der henvises til EF-vejledningen, hæfte 7, vedrørende de særlige  \r\n\r\n regler herom. </P>  \r\n\r\n<P>ADMINISTRATION, HERUNDER ADMINISTRATION I OVERGANGSFASEN </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>9.</B> Østrigsk konvention administreres som hidtil af  \r\n\r\n kommunerne. </P>  \r\n\r\n<P>Når ydelser - herunder pensioner - efter forordningens  \r\n\r\n overgangsbestemmelser skal fastsættes eller fastsættes påny ved EØS-aftalens  \r\n\r\n ikrafttræden, vil det være reglerne for administration af forordningen og de  \r\n\r\n dertil hørende blanketter, der skal anvendes. Der henvises til denne  \r\n\r\n vejlednings pkt. 6. </P>  \r\n\r\n<P>NORDISK KONVENTION </P>  \r\n\r\n<P>NY NORDISK KONVENTION </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>10.</B> Samtidig med EØS-aftalens ikrafttræden træder en  \r\n\r\n ny nordisk konvention i kraft. </P>  \r\n\r\n<P>Forordningen og gennemførelsesforordningen skal efter ikrafttræden af  \r\n\r\n EØS-aftalen anvendes på hovedparten af borgerne i de nordiske lande. </P>  \r\n\r\n<P>Personkredsen efter den ny nordiske konvention er derfor indskrænket til  \r\n\r\n kun at omfatte de personer, der ikke er omfattet af forordningen, med mindre  \r\n\r\n det i de enkelte bestemmelser i konventionen specielt er anført, at disse  \r\n\r\n også gælder for personer omfattet af forordningen. Dette er fx tilfældet for  \r\n\r\n ny nordisk konventions art. 10 om ret til ved sygehusbehandling under  \r\n\r\n midlertidigt ophold i andet nordisk land at modtage dækning af merudgifter  \r\n\r\n ved hjemrejse til bopælslandet. </P>  \r\n\r\n<P>FÆLLESNORDISK VEJLEDNING </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>11.</B> I forbindelse med ny nordisk konventions  \r\n\r\n ikrafttræden bliver der udarbejdet en fællesnordisk vejledning til  \r\n\r\n konventionen. Denne vejledning vil blive udsendt på et senere tidspunkt. Med  \r\n\r\n hensyn til fortolkningen af den ny nordiske konvention henvises til denne  \r\n\r\n vejledning. </P>  \r\n\r\n<P>OVERGANGSREGLER </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>12.</B> Ved EØS-aftalens ikrafttræden sker der visse  \r\n\r\n ændringer i retsstillingen for den personkreds, der tidligere var omfattet af  \r\n\r\n nordisk konvention, og som nu bliver omfattet af forordningen. </P>  \r\n\r\n<P>Når en person som følge af, at forordningens regler nu skal anvendes,  \r\n\r\n overgår til at modtage ydelser fra et andet land, vil der ikke længere være  \r\n\r\n ret til tilsvarende ydelser fra Danmark, med mindre det følger af  \r\n\r\n forordningen, at der skal udbetales ydelser fra flere lande, fx pension eller  \r\n\r\n familieydelser. </P>  \r\n\r\n<P>Kommunen har ikke pligt til at tage sager op til afgørelse af, om der er  \r\n\r\n ret til ydelser fra Danmark, men er heller ikke afskåret herfra, se denne  \r\n\r\n vejlednings pkt. 5. Der er ikke adgang til at ophøre med udbetalingen af en  \r\n\r\n ydelse alene som følge af EØS- aftalens ikrafttræden, førend der er opnået  \r\n\r\n ret til en tilsvarende ydelse fra et andet land. </P>  \r\n\r\n<P>Der henvises i øvrigt til Direktoratet for Social Sikring og Bistands  \r\n\r\n vejledning om omberegning af allerede tilkendte nordiske pensioner. </P>  \r\n\r\n<P>ADMINISTRATION </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>13.</B> Sager om ret til danske ydelser efter ny nordisk  \r\n\r\n konvention administreres fortsat som hovedregel af kommunerne efter de  \r\n\r\n almindelige regler i dansk lovgivning. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>DIREKTORATET FOR SOCIAL SIKRING OG  \r\n\r\n BISTAND, DEN 22. DECEMBER 1993. </I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Karen Sejersdal Christensen </P>  \r\n\r\n</center>\r\n\r\n<P CLASS=MINISTER ALIGN=RIGHT>&nbsp;&nbsp;&nbsp;&nbsp;/ Anni Banke </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19931929460"
        },
        {
            "displayName": "Entydig dokumentidentifikation",
            "displayValue": "CM013281"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "01/10/1997"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19294"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "22/12/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialministeriet, Direktoratet for Social Sikring og Bistand"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}