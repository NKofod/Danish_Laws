{
    "id": 28666,
    "title": "Budgetdepartementet afslog forenings anmodning om aktindsigt i henhold til undtagelsesbestemmelserne i offentlighedslovens § 7 og § 10, nr. 2.",
    "documentTypeId": "300",
    "isSagsforlobPeriodValid": true,
    "shortName": "FOU nr 1989.47",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n A anmodede Budgetdepartementet (B) om aktindsigt i &quot;de  \r\n\r\n sager, der må være i B&quot; vedrørende tillægsbevillingsforslagene i 1984,  \r\n\r\n 1985, 1986 og 1987. Sagerne blev senere præciseret til forskellige konti.  \r\n\r\n</P>  \r\n\r\n<P class=\"Resume\">  \r\n\r\n B afslog anmodningen under henvisning til offentlighedslovens §  \r\n\r\n 10, nr. 2, og § 7, nr. 1 og 2. B anførte, dels at nogle dokumenter var  \r\n\r\n ministeriets interne notater om de modtagne bidrag, dels at andre dokumenter  \r\n\r\n var sendt af Arbejdsministeriet som bidrag til de pågældende års  \r\n\r\n tillægsbevillingslovforslag;  \r\n\r\n endelig var andre dokumenter modtaget fra Statens Regnskabsdirektorat og  \r\n\r\n dermed  \r\n\r\n udvekslet inden for samme myndighed.  \r\n\r\n</P>  \r\n\r\n<P class=\"Resume\">  \r\n\r\n De dokumenter, der var udarbejdet i B vedrørende bevillingskonti  \r\n\r\n alene til B's eget brug, måtte efter ombudsmandens mening anses for interne  \r\n\r\n og  \r\n\r\n således ikke undergivet aktindsigt, jf. offentlighedslovens § 7.  \r\n\r\n</P>  \r\n\r\n<P class=\"Resume\">  \r\n\r\n De dokumenter, der var modtaget fra Arbejdsministeriet, måtte  \r\n\r\n anses for eksterne og ikke omfattet af § 7. Da dokumenterne angik lovgivning  \r\n\r\n -  \r\n\r\n tillægsbevillingslove - og var udvekslet mellem ministerier, kunne  \r\n\r\n dokumenterne  \r\n\r\n dog undtages i henhold til § 10, nr. 2.  \r\n\r\n</P>  \r\n\r\n<P class=\"Resume\">  \r\n\r\n Denne del af B's afgørelse gav derfor ikke ombudsmanden grundlag  \r\n\r\n for kritik.  \r\n\r\n</P>  \r\n\r\n<P class=\"Resume\">  \r\n\r\n Statens Regnskabsdirektorat måtte efter ombudsmandens mening  \r\n\r\n anses for en myndighed med almindelig direktoratsstatus og i lighed med  \r\n\r\n centraladministrationens øvrige direktorater og styrelser anses som en  \r\n\r\n selvstændig  \r\n\r\n myndighed i forhold til det pågældende departement. De dokumenter, der var  \r\n\r\n sendt fra direktoratet til B, måtte derfor anses for eksterne og kunne ikke  \r\n\r\n undtages i henhold til § 7. Dokumenterne var ej heller omfattet af § 10, nr.  \r\n\r\n 2,  \r\n\r\n da der her var tale om brevveksling mellem et ministerium og et direktorat.  \r\n\r\n Ombudsmanden henstillede til B at træffe ny afgørelse vedrørende disse  \r\n\r\n dokumenter  \r\n\r\n på grundlag af det anførte.  \r\n\r\n</P>  \r\n\r\n<P class=\"Resume\">  \r\n\r\n For såvel de dokumenter, der kunne undtages fra aktindsigt i henhold  \r\n\r\n til § 7, som de dokumenter, der kunne undtages efter § 10, nr. 2, gælder  \r\n\r\n ekstraheringspligten, jf. § 11, stk. 1. Denne bestemmelse måtte antages ikke  \r\n\r\n at have været taget i betragtning ved behandlingen af A's anmodning om  \r\n\r\n aktindsigt, hvilket ombudsmanden betragtede som en fejl. Ombudsmanden  \r\n\r\n henstillede, at B i forbindelse med fornyet behandling af anmodningen tog  \r\n\r\n stilling til, om dele af dokumenterne skulle udleveres i henhold til § 11,  \r\n\r\n stk.  \r\n\r\n 1. (J.nr. 1989-416-23).  \r\n\r\n<SPAN style='font-family:\"Courier New\"'>  \r\n\r\n</SPAN>  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Budgetdepartementet afslog forenings anmodning om aktindsigt  \r\n\r\n i henhold til undtagelsesbestemmelserne i offentlighedslovens § 7 og § 10,  \r\n\r\n nr.  \r\n\r\n 2.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</SPAN>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Foreningen A klagede over Finansministeriet,  \r\n\r\n Budgetdepartementets afslag i skrivelse af 9. februar 1989 på foreningens  \r\n\r\n anmodning om aktindsigt i en række sager vedrørende  \r\n\r\n tillægsbevillingslovforslagene  \r\n\r\n for årene 1984-87.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgik af de  \r\n\r\n foreliggende oplysninger, at A i et brev af 10. januar 1989 anmodede  \r\n\r\n Budgetdepartementet om aktindsigt i &quot;de sager, der må være i  \r\n\r\n Budgetdepartementet  \r\n\r\n i relation til tillægsbevillingsforslagene 1984, 1985, 1986 og 1987&quot;.  \r\n\r\n Foreningen præciserede, at foreningen især havde interesse i materiale i  \r\n\r\n forbindelse med nogle bestemte konti under Arbejdsministeriet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Budgetdepartementet afslog  \r\n\r\n ansøgningen i et brev af 9. februar 1989 og henviste til offentlighedslovens  \r\n\r\n §  \r\n\r\n 10, navnlig nr. 2, og § 7, nr. 1 og 2. I en skrivelse af 28. februar 1989 til  \r\n\r\n foreningen og i udtalelsen til mig har departementet uddybet begrundelsen. I  \r\n\r\n skrivelsen af 28. februar 1989 anførte ministeriet blandt andet:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;De akter, der således  \r\n\r\n er undtaget fra aktindsigt, vedrører Arbejdsministeriets fremsendelse af  \r\n\r\n bidrag til de pågældende års tillægsbevillingslovforslag, og de dokumenter,  \r\n\r\n hvorom der er nægtet aktindsigt i medfør af offentlighedslovens § 7 nr. 1, er  \r\n\r\n ministeriets interne notater om de modtagne bidrag. Der ses ikke efter  \r\n\r\n Finansministeriets  \r\n\r\n opfattelse at være nogen relevans i sagen med hensyn til den af Dem anførte  \r\n\r\n ekstraheringspligt efter offentlighedslovens § 11.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n De anfører, at henvisningen  \r\n\r\n til offentlighedslovens § 7 stk. 2 (om brevveksling mellem forskellige  \r\n\r\n enheder  \r\n\r\n inden for samme myndighed) er uforståelig. Finansministeriet skal hertil  \r\n\r\n oplyse, at henvisningen sigter til de edb-udskrifter af  \r\n\r\n tillægsbevillingsbidragene, der løbende fremsendes mellem Budgetdepartementet  \r\n\r\n og Regnskabsdirektoratet.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en udtalelse til mig i  \r\n\r\n anledning af klagen henviste departementet yderligere til følgende:  \r\n\r\n</P>  \r\n\r\n<P class=\"Tekst\" align=\"left\"  \r\n\r\n style='margin-left:44.5pt;text-align:left;text-indent:-18.0pt;mso-list:l0  \r\n\r\n level1 lfo1;tab-stops:list 44.5pt'>  \r\n\r\n &quot;(A) har ikke krav på at se &quot;brevveksling  \r\n\r\n mellem ministerier om lovgivning, herunder bevillingslove&quot;  \r\n\r\n (offentlighedslovens  \r\n\r\n § 10 nr. 2). Derfor er breve med bidrag til tillægsbevillingslovforslag og  \r\n\r\n totalrammeredegørelser udeladt.  \r\n\r\n</P>  \r\n\r\n<P class=\"Tekst\" align=\"left\"  \r\n\r\n style='margin-left:44.5pt;text-align:left;text-indent:-18.0pt;mso-list:l0  \r\n\r\n level1 lfo1;tab-stops:list 44.5pt'>  \r\n\r\n Der er ikke krav på at se &quot;dokumenter, der  \r\n\r\n udarbejdes af en myndighed til eget brug&quot;. (offentlighedslovens § 7 nr.  \r\n\r\n 1). Derfor er Budgetdepartementets notater om de modtagne bidrag til  \r\n\r\n tillægsbevillingslovforslag  \r\n\r\n udeladt.  \r\n\r\n</P>  \r\n\r\n<P class=\"Tekst\" align=\"left\"  \r\n\r\n style='margin-left:44.5pt;text-align:left;text-indent:-18.0pt;mso-list:l0  \r\n\r\n level1 lfo1;tab-stops:list 44.5pt'>  \r\n\r\n Der er ikke &quot;krav på at se brevveksling mellem forskellige  \r\n\r\n enheder inden for samme myndighed&quot;. (offentlighedslovens § 7 nr. 2).  \r\n\r\n Derfor er oversendelser af edb-udskrifter mellem Budgetdepartementet og  \r\n\r\n Statens  \r\n\r\n Regnskabsdirektorat udeladt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Herefter er der ikke andre  \r\n\r\n akter at give (A) indsigt i.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A gjorde under sagen  \r\n\r\n gældende, at det hensyn der ligger bag undtagelsesbestemmelsen i § 10, nr. 2  \r\n\r\n -  \r\n\r\n hensynet til den politiske beslutningsproces - ikke gør sig gældende i  \r\n\r\n forbindelse med de sager, hvori foreningen har søgt om aktindsigt. Desuden  \r\n\r\n påberåbte foreningen sig, at der er ekstraheringspligt i henhold til lovens §  \r\n\r\n 11, og at i hvert fald dele af dokumenterne er undergivet aktindsigt. Endelig  \r\n\r\n anførte foreningen, at offentlighedslovens § 4, stk. 1, 2. pkt., åbner  \r\n\r\n mulighed for, at der ydes &quot;meroffentlighed&quot;, og at der kunne være  \r\n\r\n anledning til at yde aktindsigt efter denne regel, idet der ikke var  \r\n\r\n betænkeligheder  \r\n\r\n forbundet med udlevering af dokumenterne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en skrivelse til A udtalte  \r\n\r\n jeg følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Ifølge offentlighedslovens  \r\n\r\n § 4, stk. 1, 1. pkt., kan enhver med de undtagelser, der er nævnt i §§ 7-14,  \r\n\r\n forlange at blive gjort bekendt med de dokumenter, der er indgået til eller  \r\n\r\n oprettet af en forvaltningsmyndighed som led i administrativ sagsbehandling i  \r\n\r\n forbindelse med dens virksomhed.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I 2. pkt. i samme stykke er  \r\n\r\n der bestemt, at &quot;en forvaltningsmyndighed kan give aktindsigt i videre  \r\n\r\n omfang, medmindre andet følger af regler om tavshedspligt.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I den foreliggende sag er  \r\n\r\n spørgsmålet, om Budgetdepartementet kunne afslå foreningens ansøgning i  \r\n\r\n henhold til undtagelsesbestemmelserne i § 7 og 10, nr. 2.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Disse bestemmelser har  \r\n\r\n følgende indhold:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;§ 7. Retten til  \r\n\r\n aktindsigt omfatter ikke en myndigheds interne arbejdsdokumenter. Som interne  \r\n\r\n arbejdsdokumenter anses  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 1) dokumenter, der udarbejdes  \r\n\r\n af en myndighed til eget brug.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 2) brevveksling mellem  \r\n\r\n forskellige enheder inden for samme myndighed.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;§ 10. Retten til  \r\n\r\n aktindsigt omfatter ikke:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 2) Brevveksling mellem  \r\n\r\n ministerier om lovgivning, herunder bevillingslove.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>... &quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Endvidere rejser sagen  \r\n\r\n spørgsmål om anvendelsen af lovens § 11, stk. 1, der har følgende indhold:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;§ 11. Oplysninger i  \r\n\r\n dokumenter, der er omfattet af § 7 og § 10, nr. 1-5, om faktiske  \r\n\r\n omstændigheder, der er af væsentlig betydning for sagsforholdet, skal uanset  \r\n\r\n disse bestemmelser meddeles i overensstemmelse med lovens almindelige  \r\n\r\n regler.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 1) Det følger af bestemmelsen  \r\n\r\n i § 7, at dokumenter, der er udarbejdet i Budgetdepartementet vedrørende de  \r\n\r\n nævnte bevillingskonti alene til departementets eget brug, ikke er undergivet  \r\n\r\n aktindsigt. Derimod er dokumenter, departementet har afgivet til eller  \r\n\r\n modtaget fra andre myndigheder eller private, eksterne og således ikke  \r\n\r\n omfattet  \r\n\r\n af denne undtagelsesbestemmelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n En del af dokumenterne i de  \r\n\r\n sager, foreningen har søgt aktindsigt i, er udvekslet mellem  \r\n\r\n Budgetdepartementet og Arbejdsministeriet. Disse dokumenter er eksterne og  \r\n\r\n følgelig  \r\n\r\n ikke omfattet af § 7. Dokumenterne angår imidlertid lovgivning -  \r\n\r\n tillægsbevillingslove - og er desuden alene udvekslet mellem ministerier.  \r\n\r\n Uanset dokumenternes eksterne karakter kunne disse dokumenter derfor undtages  \r\n\r\n i henhold til bestemmelsen i § 10, nr. 2. Denne del af Budgetdepartementets  \r\n\r\n afgørelse kan derfor ikke give mig grundlag for kritik. Det tilføjes, at der  \r\n\r\n hverken i lovteksten eller forarbejderne til bestemmelsen er holdepunkt for  \r\n\r\n at antage, at det er en forudsætning for at undtage dokumenter i medfør af  \r\n\r\n denne bestemmelse, at myndigheden i det enkelte tilfælde kan godtgøre en  \r\n\r\n offentlig  \r\n\r\n interesse i at undtage dokumenterne fra aktindsigt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 2) Blandt materialet i de  \r\n\r\n sager, foreningen bad om aktindsigt i, er nogle oversigter, der er udarbejdet  \r\n\r\n af Statens Regnskabsdirektorat over udgifter afholdt på de nævnte konti og  \r\n\r\n sendt til Budgetdepartementet. Budgetdepartementet afslog at udlevere disse  \r\n\r\n dokumenter under henvisning til § 7, nr. 2, og har således lagt til grund, at  \r\n\r\n Budgetdepartementet og Regnskabsdirektoratet er forskellige enheder inden for  \r\n\r\n samme myndighed.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Statens Regnskabsdirektorat  \r\n\r\n er oprettet som institution under Finansministeriet, Budgetdepartementet, og  \r\n\r\n ledes af en direktør. Direktoratet administrerer statens centrale  \r\n\r\n regnskabssystem, statens centrale lønsystem, samt står for opstillingen af  \r\n\r\n statens regnskab og de dermed forbundne administrative opgaver, jf. Kongelig  \r\n\r\n Dansk Hof- og Statskalender, pkt. 573. Der er således tale om en myndighed  \r\n\r\n med  \r\n\r\n almindelig direktoratsstatus, og direktoratet må i lighed med  \r\n\r\n centraladministrationens øvrige direktorater og styrelser anses for en  \r\n\r\n selvstændig myndighed i forhold til det pågældende departement. Brevveksling  \r\n\r\n mellem Budgetdepartementet og Statens Regnskabsdirektorat kan herefter ikke  \r\n\r\n antages at være foregået inden for samme myndighed og således heller ikke for  \r\n\r\n omfattet af § 7. Da der ikke er tale om brevveksling mellem ministerier - men  \r\n\r\n mellem et ministerium og et direktorat - er disse dokumenter heller ikke  \r\n\r\n omfattet af § 10, nr. 2.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har gjort  \r\n\r\n Finansministeriet, Budgetdepartementet bekendt med min opfattelse og samtidig  \r\n\r\n henstillet til departementet at træffe ny afgørelse i forhold til Dem på  \r\n\r\n grundlag af det, jeg har anført ovenfor.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 3) For såvel dokumenter, som  \r\n\r\n må anses for internt arbejdsmateriale og som derfor kan undtages i henhold  \r\n\r\n til  \r\n\r\n § 7, som for dokumenter, der kan undtages efter § 10, nr. 2, gælder ifølge §  \r\n\r\n 11, stk. 1, den modifikation, at den del af dokumentet, der består i  \r\n\r\n oplysninger om faktiske omstændigheder, der er af væsentlig betydning for  \r\n\r\n sagsforholdet, alligevel er undergivet aktindsigt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I forarbejdsbemærkningerne  \r\n\r\n til bestemmelsen anførtes blandt andet følgende om bestemmelsens formål og  \r\n\r\n rækkevidde:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Bestemmelsen, der er  \r\n\r\n ny, lovfæster den såkaldte &quot;ekstraheringspligt&quot;, der i et vist  \r\n\r\n omfang er blevet indfortolket i den gældende lovs § 4.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ekstraheringspligten efter  \r\n\r\n stk. 1 omfatter således enhver konkret oplysning om faktiske omstændigheder  \r\n\r\n af  \r\n\r\n væsentlig betydning for sagsforholdet, der ikke fremgår af de dokumenter, der  \r\n\r\n er undergivet aktindsigt efter de almindelige regler.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ekstraheringspligten omfatter  \r\n\r\n ikke blot oplysninger vedrørende en sags faktiske omstændigheder, som  \r\n\r\n myndigheden har været forpligtet til at gøre notat om efter lovforslagets §  \r\n\r\n 6,  \r\n\r\n men også oplysninger, som myndigheden har tilført sagen fra sine interne  \r\n\r\n arbejdsdokumenter i andre sager eller fra registre og lignende.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I modsætning til notatpligten  \r\n\r\n i lovforslagets § 6 gælder ekstraheringspligten som udgangspunkt alle de  \r\n\r\n sagstyper, der er omfattet af loven, d.v.s. også administrative sager, der  \r\n\r\n indgår i faktisk forvaltningsvirksomhed. Ikke enhver oplysning, der er  \r\n\r\n nedskrevet, er omfattet af ekstraheringspligten, idet den kun gælder for  \r\n\r\n oplysninger  \r\n\r\n af væsentlig betydning for sagsforholdet. Det forhold, at en oplysning på et  \r\n\r\n tidspunkt nedfældes i et dokument, der indgår i sagen, må i nogle tilfælde  \r\n\r\n tages som udtryk for, at oplysningen i hvert fald på dette tidspunkt ikke  \r\n\r\n blev  \r\n\r\n anset for betydningsløs. Imidlertid kan det senere vise sig, at oplysninger,  \r\n\r\n der oprindelig blev anset for at være af betydning, og som derfor blev  \r\n\r\n noteret  \r\n\r\n på sagens akter, på et senere stadium i sagsbehandlingen er betydningsløse.  \r\n\r\n Omfanget af ekstraheringspligten kan derfor afhænge af, på hvilket tidspunkt  \r\n\r\n begæring om aktindsigt fremsættes.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n (Folketingstidende 1985/86,  \r\n\r\n tillæg A, sp. 225).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bestemmelsen synes i første  \r\n\r\n række at tage sigte på dokumenter, der indgår i konkrete sager. Bestemmelsen  \r\n\r\n gælder imidlertid ifølge sin ordlyd også dokumenter, der kan undtages i  \r\n\r\n henhold  \r\n\r\n til § 10, nr. 1-5, herunder den i denne sag relevante undtagelse i § 10, nr.  \r\n\r\n 3,  \r\n\r\n vedrørende lovgivning - det vil sige dokumenter, der i almindelighed indgår i  \r\n\r\n sager af generel art. Bestemmelsen er udtrykkeligt begrænset til ikke at  \r\n\r\n omfatte § 10, nr. 6, der omhandler &quot;materiale, der tilvejebringes som  \r\n\r\n grundlag for udarbejdelse af offentlig statistik eller videnskabelige  \r\n\r\n undersøgelser&quot;, det vil sige materiale, som indgår i sager, der ligesom  \r\n\r\n de her omhandlede typisk er af generel karakter. Lovgiver har således været  \r\n\r\n opmærksom på, at det kan give anledning til problemer at foretage  \r\n\r\n ekstrahering fra dokumenter, der primært kommer fra talmateriale og udgør  \r\n\r\n grundlaget for almene sager, men ikke fundet anledning til undtage sådanne  \r\n\r\n dokumenter fra ekstraheringspligten i § 11, stk. 1. Det må således lægges til  \r\n\r\n grund, at § 11, stk. 1 skal anvendes både på internt materiale efter § 7 og  \r\n\r\n på  \r\n\r\n dokumenter vedrørende lovgivning (§ 10, nr. 3).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I skrivelsen af 28. februar  \r\n\r\n 1989 til Dem afslog Budgetdepartementet at foretage ekstrahering i henhold  \r\n\r\n til § 11 med følgende bemærkning: &quot;Der ses ikke efter Finansministeriets  \r\n\r\n opfattelse at være nogen relevans i sagen med hensyn til den af Dem anførte  \r\n\r\n ekstraheringspligt efter offentlighedslovens § 11&quot;. Jeg må herefter  \r\n\r\n lægge til grund, at § 11, stk. 1, slet ikke har været taget i betragtning ved  \r\n\r\n bedømmelsen af foreningens ansøgning om aktindsigt, og at der således ikke  \r\n\r\n har været foretaget en gennemgang af dokumenterne med henblik på at vurdere i  \r\n\r\n hvilken udstrækning, der skulle foretages ekstrahering af de undtagne  \r\n\r\n dokumenter med henblik på meddelelse af aktindsigt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dette må jeg betragte som en  \r\n\r\n fejl.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har samtidig hermed gjort  \r\n\r\n Finansministeriet, Budgetdepartementet, bekendt med min opfattelse samt  \r\n\r\n henstillet, at departementet i forbindelse med en fornyet behandling af  \r\n\r\n foreningens ansøgning tager stilling til, om dele af de omhandlede dokumenter  \r\n\r\n skal udleveres i henhold til § 11, stk. 1.&quot;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/11/2003"
        },
        {
            "displayName": "Accession",
            "displayValue": "O19890004770"
        },
        {
            "displayName": "Entydig dokumentidentifikation",
            "displayValue": "AX005610"
        },
        {
            "displayName": "Dato for førstegangsindlæggelse",
            "displayValue": "03/11/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "47"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Finansministeriet"
        },
        {
            "displayName": "Underskriftdato",
            "displayValue": "01/01/1989"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Dokumentoffentlighed, se også forvaltningsret 113.4",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens oplysning, tavshedspligt, offentlighed.",
                "Offentlighed"
            ]
        },
        {
            "tag": "Undtagne dokumenter",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens oplysning, tavshedspligt, offentlighed.",
                "Offentlighed",
                "Dokumentoffentlighed, se også forvaltningsret 113.4"
            ]
        },
        {
            "tag": "Særlige forvaltningsområder",
            "parents": [
                "Forvaltningsret",
                "Enkelte forvaltningsområder",
                "Andre forvaltningsområder"
            ]
        }
    ],
    "hasFobTags": true
}