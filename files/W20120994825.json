{
    "id": 153580,
    "title": "Ankestyrelsens principafgørelse 6-12 om arbejdsskade - erhvervsevnetab - psykiske symptomer efter fysiske skader - reaktivering af forudbestaaende PTSD - fangelejr",
    "documentTypeId": "240",
    "isSagsforlobPeriodValid": true,
    "shortName": "KEN nr 9948 af 03/01/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 6-12 om arbejdsskade - erhvervsevnetab - psykiske symptomer efter fysiske skader - reaktivering af forudbestaaende PTSD - fangelejr</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen fastsatte skønsmæssigt det samlede erhvervsevnetabtil 80 procent. Erhvervsevnetabet som følge af den fysiske arbejdsskade og lettere depressive symptomer blev skønsmæssigt fastsat til 50 procent. Symptomerne på PTSD skyldtes med overvejende sandsynlighed andet end arbejdsskaden.</p>\r\n   <p class=\"TekstGenerel\">Tilskadekomne fik lettere depressive symptomer 3-4 uger efter arbejdsskaden, der ikke i sig selv var egnet til at medføre psykisk sygdom.</p>\r\n   <p class=\"TekstGenerel\">De lettere depressive symptomer var medvirkende til en reaktivering af forudbestående PTSD, som var udløst af oplevelser i en fangelejr i barndommen/ungdommen.</p>\r\n   <p class=\"TekstGenerel\">Vi vurderede, at det alene var de lettere depressive symptomer, der var en følge efter arbejdsskaden, og at de reaktiverede symptomer på PTSD med overvejende sandsynlighed skyldtes andet end arbejdsskaden. Vi lagde vægt på, at reaktiveringen af PTSD var blevet fremskyndet ved arbejdsskaden.</p>\r\n   <p class=\"TekstGenerel\">Efter arbejdsskadesikringsloven er efterfølgende tilkomne gener en følge efter arbejdsskaden, medmindre overvejende sandsynlighed taler herimod.</p>\r\n   <p class=\"TekstGenerel\">Ved vurderingen af fastsættelse af erhvervsevnetabet i sager, hvor der i forlængelse af en anerkendt fysisk arbejdsskade opstår psykiske symptomer skal følgende forhold indgå:</p>\r\n   <p class=\"TekstGenerel\">• Den tidsmæssige sammenhæng mellem den fysiske skade og de psykiske symptomers opståen</p>\r\n   <p class=\"TekstGenerel\">• Arbejdsskadens karakter og omfang</p>\r\n   <p class=\"TekstGenerel\">• Eventuelle psykiske diagnoser</p>\r\n   <p class=\"TekstGenerel\">• Havde tilskadekomne psykiske symptomer forud for arbejdsskaden</p>\r\n   <p class=\"TekstGenerel\">• Livsforløb og andre psykiske belastninger udover arbejdsskaden og dens følger</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 12, § 17 og § 18</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse om varigt mén og tab af erhvervsevne som følge af arbejdsskaden den 21. august 2008.</p>\r\n<p>Vi har besluttet at behandle sagen principielt til belysning af spørgsmålet om fastsættelse af erhvervsevnetabet i sager, hvor der opstår psykiske symptomer efter en fysisk skade.</p>\r\n<p>Resultatet er</p>\r\n<p>• Du har ret til godtgørelse for varigt mén på 12 procent. Vi forhøjer derfor méngraden fra 8 til 12 procent</p>\r\n<p>• Du har ret til erstatning for tab af erhvervsevne på 50 procent. Vi forhøjer derfor erstatningen fra 35 til 50 procent</p>\r\n<p>• Erstatningen skal beregnes på tidspunktet for Arbejdsskadestyrelsens afgørelse</p>\r\n<p>Vi ændrer således Arbejdsskadestyrelsens afgørelse.</p>\r\n<p>Du vil høre fra Arbejdsskadestyrelsen, som vil beregne den nye godtgørelse for mén og erstatning for tab af erhvervsevne og sørge for, at beløbet bliver udbetalt.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen om mén</span>\r\n</p>\r\n<p>Følgerne af arbejdsskaden er ikke direkte nævnt i méntabellen, hvorfor vi har fastsat méngraden til 12 procent efter et skøn.</p>\r\n<p>Den 21. januar 2008 faldt du ned fra kanten af et badekar og slog din ryg og nakke.</p>\r\n<p>Vedrørende dine fysiske gener har vi lagt vægt på dine oplysninger om, at du har smerter i lænden med udstråling ret diffust til venstre ben. Du har diffuse, næsten daglige smerter i nakken, og disse smerter stråler op i hovedet og ud i skulderbæltet. Smerterne i nakken er ikke så voldsomme som smerterne i lænden. Du oplever øresusen på begge ører. Du har ifølge de lægelige oplysninger diskusforsnævringer mellem L3/L4 og L4/L5 med en stenosering af venstresidige rodkanaler. Du har ikke ønsket operation. MR-billeder af nakken viser stort set normale forhold. Undersøgelse af din bevægelighed i over- og underkrop er lidt svær at vurdere, da der var en relativt dårlig kooperation ved undersøgelsen. Det vurderes dog, at bevægeligheden i nakken er svært indskrænket, ligesom der er betydelig ømhed i nakkeområdet. Der er muligvis nedsat kraft i overekstremiteterne, men der er ingen muskelsvind. Bevægeligheden i venstre ben er noget dårligere end det højre ben, og du angiver betydelige smerter ved forsøg på at løfte venstre ben.</p>\r\n<p>Der udbetales godtgørelse for varigt mén, hvis méngraden er 5 procent eller mere. Arbejdsskadestyrelsen udarbejder ud fra erfaringer fra tidligere tilfælde en vejledende méntabel med méngrader for de mest almindelige skader. Ankestyrelsen tager normalt udgangspunkt i denne tabel ved vurderingen af en skade.</p>\r\n<p>Vi vurderer, at din samlede méngrad som følge af arbejdsskaden skønsmæssigt kan fastsættes til mellem 15 og 20 procent.</p>\r\n<p>Vi har som sammenligningsgrundlag benyttet méntabellens punkt B. 1.3.3. , hvorefter lette, daglige rygsmerter, eventuelt med udstrålende bensmerter, med let bevægeindskrænkning tilsvarer et varigt mén på 10 procent. Vi har endvidere som sammenligningsgrundlag benyttet méntabellens punkt B. 1.1.1. , hvorefter lette, daglige nakkesmerter uden eller med let bevægeindskrænkning tilsvarer et varigt mén 5 procent.</p>\r\n<p>Vi vurderer, at dine samlede lænderyggener er lidt værre end det anførte i méntabellens punkt B. 1.3.3. , da du har mere udtalt bevægeindskrænkning.</p>\r\n<p>Vedrørende dine gener i nakken, har vi lagt vægt på, at du ikke har daglige smerter, men der er betydelig bevægeindskrænkning i nakken.</p>\r\n<p>Vi har lagt vægt på, at du ud over arbejdsskadens følger har forudbestående sygdom i form af degenerative forandringer i lænderygsøjlen. Disse degenerative forandringer har været symptomgivende forud for arbejdsskaden. I 2003 faldt du ned af en trappe og landede på bagdelen, hvilket gav smerter i hele lænderyggen. I 2005 opsøgte du læge med smerter i ryggen med udstråling til begge ben. Vi vurderer, at de forudbstående ryggener med overvejende sandsynlighed ville give symptomer uanset arbejdsskaden.</p>\r\n<p>Vi har herefter nedsat godtgørelsen for varigt mén. Vi har således foretaget et fradrag på skønsmæssigt 5 procent for dine forudbestående ryggener.</p>\r\n<p>Vi vurderer, at din øresusen/tinnitus på begge ører med overvejende sandsynlighed skyldes andet end arbejdsskadens følger. Du har overfor speciallægen i neurologi oplyst, at denne øresusen antagelig er opstået efter en ørebetændelse.</p>\r\n<p>Vedrørende dine psykiske gener, har vi lagt vægt på, at du oplevede psykiske symptomer 3-4 uger efter arbejdsskaden. Det er beskrevet, at du oplever angst, og du er bange hele tiden. Du genoplever ubehagelige oplevelser fra din opvækst i XXX, og din nattesøvn er påvirket af voldsomme mareridt, der omhandler oplevelser i fangelejren. Du hører lyde fra kamp- og flyvemaskiner. Du ved godt, at lydene kun er i dit hoved, men de opleves meget virkelige. Du oplever træthed og markant forhøjet alarmberedskab og mistro til din omverden. Du er svær at komme i kontakt med og opleves fraværende. Det vurderes, at der er opstået en varig personlighedsændring på baggrund af langvarig psykisk lidelse og katastrofeoplevelser. Speciallæge i psykiatri vurderer, at dine psykiske gener forværres fra sommeren 2008, og at du har symptomer på PTSD med flashbacks fra din opvækst i fangelejr i XXX, herunder undgåelsesadfærd i form af, at du har isoleringstendens. Dine hørehallucinationer er tegn på psykose.</p>\r\n<p>Vi vurderer, at såvel PTSD som psykose ikke er en følge af den anerkendte arbejdsskade, men at disse sygdomme med overvejende sandsynlighed skyldes andet end arbejdsskaden. Det er yderligere vores vurdering, at dine aktuelle psykiske symptomer for størstedelens vedkommende skyldes denne forudbestående PTSD samt den tilkommende psykose. Vi vurderer, at arbejdsskaden har medført lettere depressive symptomer, der dog ikke har et sådan omfang, at der er grundlag for at fastsætte et selvstændigt varigt mén for psykiske gener som følge af arbejdsskaden.</p>\r\n<p>Vi finder det sandsynligt, at du har oplevet symptomer på PTSD forud for arbejdsskaden, men at du har formået at kompensere for dem i din dagligdag. Vi vurderer, at grunden til, at du først så mange år efter krigsoplevelserne i XXX får så udtalte symptomer på PTSD er, at det efter lægelig erfaring ikke er ualmindeligt at kunne håndtere så alvorlige og livstruende belastninger i mange år, uden at de i alvorlig grad påvirker dagligdagen. Det kræver dog vedvarende psykiske ressourcer at holde oplevelserne væk fra bevidstheden. Det er således ikke ualmindeligt, at symptomer på PTSD forværres i forbindelse med, at de mentale ressourcer mindskes med alderen samt de belastninger man i øvrigt møder i et almindeligt liv.</p>\r\n<p>Vi anser et tab af erhvervsevne, et varigt mén eller en persons død for at være en følge af arbejdsskaden, medmindre det er overvejende sandsynligt, at det skyldes noget andet. I så fald kan vi nedsætte erstatningen.</p>\r\n<p>Oplysningerne fremgår særligt af lægejournal fra din egen læge, kommunale sagsakter herunder ressourceprofil og førtidspensionsakter, psykiatrisk speciallægeerklæring af den 2. september 2008 udfærdiget af speciallæge AA samt neurologisk speciallægeerklæring af den 5. maj 2009 udfærdiget af overlæge BB.</p>\r\n<p>\r\n   <span class=\"Bold\">Begrundelsen for afgørelsen om erhvervsevnetab</span>\r\n</p>\r\n<p>Du er delvist på grund af arbejdsskadens følger tilkendt førtidspension.</p>\r\n<p>Det fremgår af sagens oplysninger, at du i XXX fik en gymnasieuddannelse og derefter læste på universitetet i et år. Så flyttede du til Danmark, hvor du har passet jeres 4 børn. Den 1. juni 2006 fik du arbejde som stuepige på et hotel, og den 21. januar 2008 pådrog du dig omhandlede arbejdsskade.</p>\r\n<p>Vi vurderer, at dit samlede erhvervsevnetab skønsmæssigt kan fastsættes til 80 procent.</p>\r\n<p>Vi har lagt vægt på, at du som følge af den anerkendte arbejdsskade har funktionsbegrænsninger i forhold til fysisk belastende arbejde, specielt ryg – nakke – skulder- belastende arbejde.</p>\r\n<p>Vi vurderer på denne baggrund, at du med arbejdsskadens følger ikke kan udføre dit hidtidige arbejde som stuepige på et hotel. Vi vurderer endvidere, at du er begrænset i alle erhverv, hvor der er tale om arbejde, der er belastende for ryg, nakke og skulder.</p>\r\n<p>Vi har endvidere lagt vægt på, at du som følge af arbejdsskaden har lettere depressive symptomer, som har været medvirkende til en reaktivering af en PTSD, som er udløst af dine oplevelser i en fangelejr i XXX. Denne reaktivering af symptomer på PTSD af betydet, at din psykiske tilstand er så dårlig, at det stort set ikke har været muligt at arbejdsprøve dig. Dine psykiske symptomer medfører yderligere, at du har meget vanskeligt ved at samarbejde om vurdering, planlægning og behandling af din tilstand. Din dårlige psykiske tilstand har endvidere betydet, at dit funktionsniveau i hjemmet er meget lavt. Det fremgår af sagens akter, at du ikke kan deltage i den daglige husførelse, herunder madlavning, rengøring og tøjvask. Du kan selv klare dit daglige toilette, men får af og til hjælp til dette også, da det ellers tager meget lang tid.</p>\r\n<p>Der udbetales erstatning for tab af erhvervsevne, hvis arbejdsskaden har medført nedsat evne til at skaffe sig indtægt ved arbejde. Der gives ikke erstatning, hvis erhvervsevnen er nedsat med mindre end 15 procent.</p>\r\n<p>Vi har lagt vægt på, at årslønnen er fastsat til 243.000 kr.</p>\r\n<p>Vi vurderer, at følgerne efter den anerkendte arbejdsskade i form af smerter i nakke og lænderyg samt lettere depressive symptomer medfører funktionsbegrænsninger, der udgør skønsmæssigt 2/3 af det samlede erhvervsevnetab. På denne baggrund vurderer vi, at erhvervsevnetabet som følge af arbejdsskaden skønsmæssigt skal fastsættes til 50 procent.</p>\r\n<p>Vi vurderer, at du med arbejdsskadens følger burde kunne bestride et arbejde på nedsat tid, hvor der tages relevante skånehensyn og dermed oppebære en indtægt svarende til halvdelen af indtægten på skadestidspunktet.</p>\r\n<p>Vi finder, at det er symptomerne på reaktiveringen af en PTSD, som begrænser dig i forhold til at blive såvel arbejdsprøvet som omskolet til andet relevant arbejde. Dine symptomer på PTSD skyldes med overvejende sandsynlighed andet end arbejdsskaden.</p>\r\n<p>Ved afvejningen af skønnet ved fastsættelsen af erhvervsevnetabet har vi lagt vægt på, at hændelsen den 21. januar 2008 ikke i sig selv er egnet til at medføre en så alvorlig psykisk sygdom. Vi finder det sandsynligt, at andre belastninger i din dagligdag end arbejdsskaden ville have kunnet give depressive symptomer, hvorunder der kunne forventes en reaktivering af post traumatiske symptomer. Vi vurderer dog, at dine psykiske gener i form af en reaktivering af PTSD og psykose er blevet fremskyndet ved arbejdsskaden. Vi vurderer, at det alene er lettere depressive symptomer, der kan anses for at være en følge efter arbejdsskaden. Depressive symptomer anses som udgangspunkt for at være forbigående.</p>\r\n<p>Vi henviser i øvrigt til ovenfor anførte under begrundelsen for afgørelsen om mén.</p>\r\n<p>Oplysningerne fremgår særligt af lægejournal fra din egen læge, kommunale sagsakter herunder ressourceprofil og førtidspensionsakter, psykiatrisk speciallægeerklæring af den 2. september 2008 udfærdiget af speciallæge AA samt neurologisk speciallægeerklæring af den 5. maj 2009 udfærdiget af overlæge BB.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Dit fagforbund har i klagen anført, at der ikke bør fradrages i méngodtgørelsen for forudbestående ryggener, ligesom ménet for nakkegenerne er sat for lavt.</p>\r\n<p>Vi henviser til ovennævnte begrundelse.</p>\r\n<p>Dit fagforbund gør endvidere gældende, at erhvervsevnetabet bør sættes højere end 35 procent, herunder at dine psykiske gener stammer fra arbejdsskaden. Det gøres endvidere gældende, at diagnosen PTSD ikke kan stilles, da der er gået mere end 6 måneder fra dine krigsoplevelser i XXX.</p>\r\n<p>Vi bemærker, at vi vurderer, at diagnosen PTSD godt kan stilles, idet vi finder det sandsynligt, at du tidligere har haft symptomer på PTSD, men at disse nu er blevet reaktiveret. Vi henviser i øvrigt til ovennævnte begrundelse for vores afgørelse.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af</p>\r\n<p>• de oplysninger, som forelå, da Arbejdsskadestyrelsen traf afgørelse i sagen</p>\r\n<p>• Arbejdsskadestyrelsens afgørelse af den 13. januar 2010. Ved denne afgørelse fik du fastsat det varige mén til 8% og erhversvevnetabet til 35%</p>\r\n<p>• klagen til Ankestyrelsen</p>\r\n<p>• Arbejdsskadestyrelsens brev om genvurdering</p>\r\n<p>Ankestyrelsens lægekonsulent har vejledt om de lægelige spørgsmål i sagen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20120994825"
        },
        {
            "displayName": "Entydig dokumentidentifikation",
            "displayValue": "BS006382"
        },
        {
            "displayName": "Dato for indlæggelse",
            "displayValue": "03/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9948"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "03/01/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1203808-10"
        },
        {
            "displayName": "Stikord",
            "displayValue": "6-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}