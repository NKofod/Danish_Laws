{
    "id": 188599,
    "title": "Pressenævnets kendelse i sag nr. 17-70-01089",
    "documentTypeId": "240",
    "isSagsforlobPeriodValid": true,
    "shortName": "KEN nr 9325 af 30/03/2017",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 17-70-01089</p>\r\n<div class=\"Resume\">\r\n   <p class=\"TekstGenerel\">En offentlig kendt person får ikke slettet omtale af syv år gammel bøde</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En kvinde klagede over, at en række medier ikke ville slette en række artikler fra 2010 – 2013. Artiklerne omtalte alle en straffesag tilbage i 2010, hvor kvinden var blevet idømt en bøde på 20.000 kroner for at have købt kokain til eget forbrug. Pressenævnet har ikke fundet grundlag for at kritisere medierne for ikke at slette eller anonymisere artiklerne. Nævnet har ved vurderingen navnlig lagt vægt på, at kvinden selv udtalte sig offentligt om dommen i 2010, at hun også herefter har optrådt i medierne, og at hun må anses for at være en offentlig kendt person. Det bemærkes, at BT og dagbladet Børsen selv valgte at henholdsvis afindeksere og anonymisere nogle artikler.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse</span>:</p>\r\n   <p class=\"TekstGenerel\">\r\n      <span class=\"Italic\">God presseskik</span>\r\n   </p>\r\n   <p class=\"TekstGenerel\">[Klager] har klaget over, at Jyllands-Posten har afvist at slette 11 artikler, der beskriver hændelser før og efter Københavns Byrets dom af 4. februar 2010 i sagen, Anklagemyndigheden mod [Klager]. I to af artiklerne er klager omtalt ved navn.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Generelt</span>\r\n   </p>\r\n   <p class=\"TekstGenerel\">Det følger af de vejledende regler for god presseskik, at meddelelser, som er offentliggjort i digitale medier, ofte vil være tilgængelige længe efter, at de er publiceret. Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt, jf. punkt B. 8.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Medier kan <span class=\"Italic\">afindeksere</span>, dvs. ændre instruksen til søgemaskiner, så søgemaskiner ophører med at henvise til artiklen, <span class=\"Italic\">anonymisere</span>, dvs. ændre i artikelteksten så eksempelvis et personnavn anonymiseres, eller helt <span class=\"Italic\">afpublicere</span> en artikel, dvs. fjerne artiklen fra hjemmesiden.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det er nævnets opfattelse, at anvendelse af B. 8 i de vejledende regler og muligheden for at meddele et medie kritik for ikke at imødekomme en anmodning om afindeksering, anonymisering eller afpublicering som udgangspunkt kun bør anvendes, når der er tale om oplysninger, som er særligt belastende for den person, der er omtalt.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Den konkrete sag</span>\r\n   </p>\r\n   <p class=\"TekstGenerel\">[Klager] blev ved Københavns Byrets dom af 4. februar 2010 idømt en bøde på 20.000 kroner for overtrædelse af lov om euforiserende stoffer. På baggrund af parternes oplysninger lægger Pressenævnet til grund, at [Klager] i forlængelse af dommen i 2010 selv udtalte sig offentligt om bøden på DR1 i nyhedsmagasinet ”21 Søndag” den 21. februar 2010. I magasinet Psykologi nr. 8 i november 2010 udtalte hun sig om at have indtaget kokain og om andre private forhold i artiklen ”Jeg har været velsignet af modgang”. Efter det oplyste har hun ikke siden 2010 udtalt sig offentligt om dommen, men optrådt offentligt i andre sammenhænge.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">På den ene side har [Klager] tidligere deltaget i offentlige begivenheder og været offentligt omtalt i forbindelse hermed. Endvidere har hun udtalt sig som beskrevet i nyhedsmagasinet ”21 Søndag” og i artiklen i magasinet Psykologi. Hun må derfor tåle en mere nærgående omtale i relation til forhold, som hun i offentligheden er kendt for, og herunder i forbindelse med oplysninger, som hun har givet til offentligheden. Herudover har hun haft en række bestyrelsesposter og arbejder i dag som advokat.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">På den anden side vedrører artiklerne et strafbart forhold og klagers øvrige private forhold, og dermed oplysninger, der er følsomme. Lovovertrædelsen er endvidere uden forbindelse til hendes erhvervsmæssige virke og af forholdsvis beskeden karakter.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Efter en samlet afvejning af disse forhold finder nævnet, at der i de påklagede artikler ikke er tale om oplysninger af en sådan belastende karakter, at det skønnes rimeligt at hindre tilgængeligheden. Nævnet har navnlig lagt vægt på, at klager dengang selv udtalte sig om dommen offentligt, og at hun i øvrigt også herefter har optrådt i medierne og må anses for en offentlig kendt person. Pressenævnet udtaler derfor ikke kritik af Jyllands-Posten for ikke at imødekomme anmodningen om at slette eller afindeksere de 11 artikler, ligesom nævnet ikke finder grundlag for at kritisere Jyllands-Posten for ikke at anonymisere de to artikler, hvor klagers navn fremgår.</p>\r\n</div>\r\n<p>[Klager] har ved advokat Brian Werner Larsen klaget til Pressenævnet, idet hun mener, Jyllands-Posten har tilsidesat god presseskik ved at afvise at afpublicere, anonymisere eller afindeksere 11 artikler, som blev bragt på jyllands-posten.dk i perioden fra den 29. september 2009 til den 21. februar 2010. Artiklerne vedrører en straffesag, hvor [Klager] ved Københavns Byrets dom af 4. februar 2010 blev idømt en bøde på 20.000 kr. for overtrædelse af lov om euforiserende stoffer.</p>\r\n<p>\r\n</p>\r\n<p>[Klager] har anført, at artiklerne ikke længere har nyhedsværdi eller offentlig interesse. Artiklerne er derimod til skade for klager personligt og erhvervsmæssigt.</p>\r\n<p>\r\n</p>\r\n<p>Sagen er behandlet sammen med sagerne nr. 17-70-01072, [Klager] mod SE og HØR, nr. 17-70-01090, [Klager] mod JydskeVestkysten, nr. 17-70-01091, [Klager] mod Politiken, nr. 17-70-01092, [Klager] mod Avisen.dk, nr. 17-70-01093, [Klager] mod Ekstra Bladet, nr. 17-70-01094, [Klager] mod Villabyerne/Gentofte Lokalavis, nr. 17-70-01095, [Klager] mod BT, nr. 17-70-01096, [Klager] mod Dagbladet Børsen, nr. 17-70-01098, [Klager] mod TV 2, og nr. 17-70-01119, [Klager] mod Berlingske, der alle vedrører spørgsmålet om sletning af ældre artikler.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>[Klager] har klaget over 11 artikler, som blev bragt på jyllands-posten.dk i september 2009 – februar 2010. Klager er ikke navngivet i de første ni artikler, men beskrives her som ”den 40-årige jetset-dronning” eller ”jetset-kvinden”. De 11 artikler er tilgængelige på jyllands-posten.dk. Klagen angår følgende artikler:</p>\r\n<p>\r\n</p>\r\n<p>Artiklen <span class=\"Italic\">”Narkosigtet jetset-dronnings navn for Højesteret”</span> af 29. september 2009. Artiklen vedrører et navneforbud, som blev nedlagt under grundlovsforhøret i sagen. Det fremgår af artiklen, at Procesbevillingsnævnet havde givet en tredjeinstansbevilling til, at navneforbuddet kunne prøves ved Højesteret.</p>\r\n<p>\r\n</p>\r\n<p>Artiklerne <span class=\"Italic\">”Jetsetkvinde ignorerede pusher”</span>, <span class=\"Italic\">”Jetsetdronning presset af nye beviser”</span>, og <span class=\"Italic\">”Vidne: Jeg solgte narko til jetsetdronning”</span>, som blev bragt den 29. januar 2010, og <span class=\"Italic\">”Jetsetdronningen presset i retten i dag”</span>, som blev bragt den 30. januar 2010, beskriver alle et retsmøde i sagen, Anklagemyndigheden mod [Klager].</p>\r\n<p>\r\n</p>\r\n<p>Artiklen <span class=\"Italic\">”Sættes der navn på jetsetkvinden i dag?</span> <span class=\"Italic\">” </span>af 4. februar 2010 kl. 10.31 indeholder en beskrivelse af forløbet i sagen. Der forventes dom senere denne dag. Artiklen <span class=\"Italic\">”Dom: Jetsetkvinde købte kokain”</span>, som blev bragt den 4. februar 2010 kl. 17.11, referer den afsagte dom fra Københavns Byret. Det fremgår af artiklen, at [Klager] blev fundet skyldig i ved seks forskellige tilfælde at have købt ét gram kokain til eget forbrug. To tilfælde i 2006 og fire tilfælde i 2009. Klager blev idømt en bøde på 20.000 kroner.</p>\r\n<p>\r\n</p>\r\n<p>Artiklen <span class=\"Italic\">”Jetset-kvinde: Det har været rædselsfuldt”</span>, som blev bragt den 4. februar 2010 kl. 18.04, indeholder blandt andet citater fra [Klager]s bemærkninger i retten samt udtalelser fra klagers forsvarsadvokat. Klager er fortsat ikke omtalt ved navn i Jyllands-Postens artikler på dette tidspunkt, da ankefristen ikke var udløbet, og dommen derfor ikke var endelig.</p>\r\n<p>\r\n</p>\r\n<p>Artiklen <span class=\"Italic\">”Højesteret støtter jetset-kvinde”</span>, som blev bragt den 17. februar 2010, vedrører Højesterets kendelse af samme dag (gengivet i Ugeskrift for Retsvæsen, U. 2010.1427H). Ved kendelsen stadfæstede Højesteret det af byretten og landsretten nedlagte navneforbud i sagen. Navneforbuddet var gældende, indtil Københavns Byrets dom af 4. februar 2010 var endelig.</p>\r\n<p>\r\n</p>\r\n<p>Dommen blev ikke anket. I artiklen <span class=\"Italic\">”[Klager]s nedtur” </span>af 20. februar 2010 beskrives [Klager]s liv og opvækst blandt andet. Klager er i artiklen omtalt ved navns nævnelse.</p>\r\n<p>\r\n</p>\r\n<p>Artiklen <span class=\"Italic\">”[Klager]: Ubehagelige politimetoder”</span> af 21. februar 2010 kl. 18.33 er en foromtale til DR1s nyhedsmagasin <span class=\"Italic\">”21 Søndag”, </span>der blev sendt samme dag kl. 21.00. I artiklen er citeret udtalelser fra [Klager] om straffesagen. I nyhedsmagasinet ”21 Søndag” på DR1 deltog klager i et tv-interview, hvor hun udtalte sig om retssagen.</p>\r\n<p>\r\n</p>\r\n<p>I november 2010 udtalte [Klager] sig i magasinet Psykologi nr. 8/2010 i artiklen <span class=\"Italic\">”Jeg har været velsignet af modgang”</span>. Af artiklen fremgår bl.a. følgende:</p>\r\n<p>\r\n</p>\r\n<p>”[…]</p>\r\n<p>- Men selve ”sagen”… den vil jeg ikke kommentere. Og det må du gerne skrive.</p>\r\n<p>[…]</p>\r\n<p>- Ja, jeg har prøvet at tage kokain og ryge joints, hvem har ikke det? Og jeg er ikke spor flov over det. For hvis jeg var, ville jeg aldrig have gjort det.</p>\r\n<p>[…]”</p>\r\n<p>\r\n</p>\r\n<p>[Klager] anmodede den 6. februar 2017 Jyllands-Posten om at afpublicere, anonymisere eller afindeksere artiklerne. Jyllands-Posten afslog anmodningen den 10. februar 2017. Pressenævnet modtog den 16. februar 2017 [Klager]s klage over afslaget.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>[Klager] har anført, at de påklagede artikler drejer sig om en gammel bøde fra 2009 på 20.000 kroner. Artiklerne har ingen nyhedsværdi knap otte år efter deres offentliggørelse, ligesom deres indhold ikke er i offentlighedens interesse. [Klager] gav et interview til DR, da sagen endnu var aktuel tilbage i 2010. Hun er ikke længere en offentlig person, men har blot enkelte gange kommenteret på balancen mellem mænd og kvinder i erhvervslivet.</p>\r\n<p>\r\n</p>\r\n<p>[Klager] har videre anført, at artiklerne er til skade for hende personligt såvel som fagligt i hendes virke som advokat. Da det er så længe siden, at artiklerne var aktuelle, er det rimeligt, at tilgængeligheden til de påklagede artikler hindres. Ifølge [Klager] har hun krav på at kunne lægge sagen bag sig og komme videre med sit liv. Hun har betalt den idømte bøde og derved udstået sin straf.</p>\r\n<p>\r\n</p>\r\n<p>[Klager] har henvist til nævnets pressemeddelelse ”Pressenævnets årsberetning for 2013” af 18. juli 2014, hvoraf det fremgår, at <span class=\"Italic\">”Sletning</span> <span class=\"Italic\">kommer især på tale, hvis de offentliggjorte oplysninger er skadelige for dem, de vedrører”</span>. Hun har videre henvist til princippet om ”the right to be forgotten”, jf. EU-domstolens dom af 13. maj 2014 i sagen C-131/12, Google Spain SL og Google Inc. mod Agencia Española de Protección de Datos (AEPD) og Mario Costeja González. </p>\r\n<p>\r\n</p>\r\n<p>[Klager] har anført, at både de erhvervsfaglige medier (dagbladet Børsen), formiddagsaviserne (BT) og ugebladene (BilledBladet) har anerkendt, at artiklerne om klagers bøde fra 2010 ikke længere har nyhedsværdi og imødekommet klagers anmodning. Dagbladet Børsen, BT og BilledBladet har henholdsvis anonymiseret, afindekseret og slettet nogle artikler.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 Jyllands-Postens synspunkter</span>\r\n</p>\r\n<p>Jyllands-Posten har anført, at [Klager] var og er en offentlig person, som i højere grad end mere anonyme borgere må tåle at blive eksponeret i medierne – også i elektronisk arkivmateriale. På baggrund af klagers selvvalgte status som en offentlig kendt og eksponeret person har Jyllands-Posten afvist klagers anmodning om at hindre tilgængeligheden til artiklerne.</p>\r\n<p>\r\n</p>\r\n<p>Jyllands-Posten har anført, at EU-domstolens dom ikke er relevant, og har i stedet henvist til Dansk Journalistforbund og Danske Mediers <span class=\"Italic\">”GUIDE presseetiske regler – om mediernes etiske regler og hvordan man klager over medierne”</span> fra 2013 og omtalt i Pressenævnets årsberetning for 2013. I nævnets beretning fremhæves eksplicit, at oplysninger om offentlige personer kan have interesse længe efter den oprindelige offentliggørelse og således ikke er oplagte emner for afindeksering, anonymisering eller afpublicering.</p>\r\n<p>\r\n</p>\r\n<p>Jyllands-Posten har videre anført, at artiklernes påståede skadevirkning må vejes op mod artiklernes værdi som historisk kildemateriale. Særligt i betragtning af den voldsomme offentlige opmærksomhed, som narkosagen vakte, vil det have karakter af historieforfalskning at forsøge at gøre artiklerne utilgængelige. Især det lange navneforbud kan have betydning for fremtidige artikler, der problematiserer anvendelsen af navneforbud i strafferetsplejen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Hanne Schmidt, Inger Bach, Lars Lindskov og Marlene Borst Hansen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>[Klager] har klaget over, at Jyllands-Posten har afvist at slette 11 artikler, der beskriver hændelser før og efter Københavns Byrets dom af 4. februar 2010 i sagen, Anklagemyndigheden mod [Klager]. I to af artiklerne er klager omtalt ved navn.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Generelt</span>\r\n</p>\r\n<p>Det følger af de vejledende regler for god presseskik, at meddelelser, som er offentliggjort i digitale medier, ofte vil være tilgængelige længe efter, at de er publiceret. Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt, jf. punkt B. 8.</p>\r\n<p>\r\n</p>\r\n<p>Medier kan <span class=\"Italic\">afindeksere</span>, dvs. ændre instruksen til søgemaskiner, så søgemaskiner ophører med at henvise til artiklen, <span class=\"Italic\">anonymisere</span>, dvs. ændre i artikelteksten så eksempelvis et personnavn anonymiseres, eller helt <span class=\"Italic\">afpublicere</span> en artikel, dvs. fjerne artiklen fra hjemmesiden.</p>\r\n<p>\r\n</p>\r\n<p>Det er nævnets opfattelse, at anvendelse af B. 8 i de vejledende regler og muligheden for at meddele et medie kritik for ikke at imødekomme en anmodning om afindeksering, anonymisering eller afpublicering som udgangspunkt kun bør anvendes, når der er tale om oplysninger, som er særligt belastende for den person, der er omtalt.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Den konkrete sag</span>\r\n</p>\r\n<p>[Klager] blev ved Københavns Byrets dom af 4. februar 2010 idømt en bøde på 20.000 kroner for overtrædelse af lov om euforiserende stoffer. På baggrund af parternes oplysninger lægger Pressenævnet til grund, at [Klager] i forlængelse af dommen i 2010 selv udtalte sig offentligt om bøden på DR1 i nyhedsmagasinet ”21 Søndag” den 21. februar 2010. I magasinet Psykologi nr. 8 i november 2010 udtalte hun sig om at have indtaget kokain og om andre private forhold i artiklen ”Jeg har været velsignet af modgang”. Efter det oplyste har hun ikke siden 2010 udtalt sig offentligt om dommen, men optrådt offentligt i andre sammenhænge.</p>\r\n<p>\r\n</p>\r\n<p>\r\n</p>\r\n<p>På den ene side har [Klager] tidligere deltaget i offentlige begivenheder og været offentligt omtalt i forbindelse hermed. Endvidere har hun udtalt sig som beskrevet i nyhedsmagasinet ”21 Søndag” og i artiklen i magasinet Psykologi. Hun må derfor tåle en mere nærgående omtale i relation til forhold, som hun i offentligheden er kendt for, og herunder i forbindelse med oplysninger, som hun har givet til offentligheden. Herudover har hun haft en række bestyrelsesposter og arbejder i dag som advokat.</p>\r\n<p>\r\n</p>\r\n<p>På den anden side vedrører artiklerne et strafbart forhold og klagers øvrige private forhold, og dermed oplysninger, der er følsomme. Lovovertrædelsen er endvidere uden forbindelse til hendes erhvervsmæssige virke og af forholdsvis beskeden karakter.</p>\r\n<p>\r\n</p>\r\n<p>Efter en samlet afvejning af disse forhold finder nævnet, at der i de påklagede artikler ikke er tale om oplysninger af en sådan belastende karakter, at det skønnes rimeligt at hindre tilgængeligheden. Nævnet har navnlig lagt vægt på, at klager dengang selv udtalte sig om dommen offentligt, og at hun i øvrigt også herefter har optrådt i medierne og må anses for en offentlig kendt person. Pressenævnet udtaler derfor ikke kritik af Jyllands-Posten for ikke at imødekomme anmodningen om at slette eller afindeksere de 11 artikler, ligesom nævnet ikke finder grundlag for at kritisere Jyllands-Posten for ikke at anonymisere de to artikler, hvor klagers navn fremgår.</p>\r\n<p>\r\n</p>\r\n<p>Afgjort den 30. marts 2017</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/04/2017"
        },
        {
            "displayName": "Accession",
            "displayValue": "W20170932525"
        },
        {
            "displayName": "Entydig dokumentidentifikation",
            "displayValue": "AA010124"
        },
        {
            "displayName": "Dato for indlæggelse",
            "displayValue": "05/04/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9325"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "30/03/2017"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "17-70-01089"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}