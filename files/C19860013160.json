{
    "id": 54312,
    "title": "Ændring af pkt. 73-75 i sikringsstyrelsens vejledning af 5. september 1984 om social pension (* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 131 af 17/11/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Ændring af pkt. 73-75 i sikringsstyrelsens  \r\n\r\n vejledning af 5. september 1984 om social pension (* 1) </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>73.</B> Der kan ikke tilkendes førtidspension efter lovens  \r\n\r\n § 14, stk. 3, nr. 2 og 3, hvis ansøgerens forventede fremtidige  \r\n\r\n forsørgelsesgrundlag sammen med en eventuel ægtefælles indtægter overstiger  \r\n\r\n visse grænser, se punkt 74. </P>  \r\n\r\n<P>Regler for opgørelse af forsørgelsesgrundlaget findes i § 7, stk. 2-4, i  \r\n\r\n bekendtgørelsen (SM). </P>  \r\n\r\n<P>Ved opgørelsen af forsørgelsesgrundlaget medregnes de samlede indtægter,  \r\n\r\n som står til rådighed for forsørgelsen. </P>  \r\n\r\n<P>Ved indtægtsopgørelsen medregnes bl.a. ansøgerens og en eventuel  \r\n\r\n ægtefælles indtægter ved personligt arbejde, efterløn, formueindtægter,  \r\n\r\n pensionsindtægter m.v., underholdsbidrag, formuetillæg efter fradrag for  \r\n\r\n ejerbolig og fiktiv indtægt ved bortgivelse. Der kan ikke tages hensyn til  \r\n\r\n udgifter til fagforenings- og arbejdsløshedskassekontingent eller  \r\n\r\n lønmodtagerfradrag. </P>  \r\n\r\n<P>Ægtefællens syge- eller arbejdsløshedsdagpenge medregnes også. Ansøgers  \r\n\r\n dagpenge indgår derimod ikke i opgørelsen. </P>  \r\n\r\n<P>Visse ydelser medregnes ikke, fordi de er ydet med et særligt formål for  \r\n\r\n øje, eller fordi de ikke kan anvendes til forsørgelse. Det gælder f.eks.  \r\n\r\n invaliditetsbeløb, invaliditetsydelse og bistands- eller plejetillæg til  \r\n\r\n ægtefællen, børnebidrag, børnetilskud, boligstøtte,  \r\n\r\n arbejdsgiveradministrerede pensionsbidrag og over- eller underskud af  \r\n\r\n ejerbolig. </P>  \r\n\r\n<P>Ved indtægtsopgørelsen indgår kun faktisk indtjening. Det er således uden  \r\n\r\n betydning for bedømmelsen af en ansøgers ret til pension, at ægtefællen har  \r\n\r\n en uudnyttet erhvervsmulighed. </P>  \r\n\r\n<P>Indtægt hos en person, som ansøgeren lever sammen med uden at have indgået  \r\n\r\n ægteskab, kan ikke medregnes ved indtægtsopgørelsen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>74.</B> Den udelukkelsesgrænse, der er nævnt i pkt. 73, er  \r\n\r\n for en gift ansøger fastsat til maksimumsbeløbet, der årligt kan ydes i  \r\n\r\n dagpenge, se § 8 i bekendtgørelsen (SM). </P>  \r\n\r\n<P>Beløbet udgør pr. 1. oktober 1986 ca. 107.000 kr. årligt. </P>  \r\n\r\n<P>For enlige er grænsen fastsat til 55 pct. af grænsen for ægtepar, dvs. ca.  \r\n\r\n 59.000 kr. Fra 1. januar 1987 er grænsen 2/3 af grænsen for ægtepar, dvs. ca.  \r\n\r\n 71.000 kr. </P>  \r\n\r\n<P>Disse grænser forhøjes med et beløb svarende til særligt børnetilskud  \r\n\r\n efter § 4, stk. 3 i børnetilskudsloven, for hvert barn ansøgeren eller dennes  \r\n\r\n ægtefælle har forsørgelsespligt over for. Pr. 1. oktober 1986 udgør særligt  \r\n\r\n børnetilskud 6.984 kr. årligt. </P>  \r\n\r\n<P>Indførelsen af de nævnte grænser - udelukkelsesgrænserne - betyder, at  \r\n\r\n alene det forhold, at forsørgelsesgrundlaget ligger under grænserne, giver  \r\n\r\n grundlag for at foretage en nærmere vurdering af, om forholdene i øvrigt  \r\n\r\n taler for tilkendelse, jfr. præciseringen heraf i § 7, stk. 1 og 5, i  \r\n\r\n bekendtgørelsen (SM). Det vil sige, om der enten foreligger en varig  \r\n\r\n nedsættelse med mindst halvdelen af erhvervsevnen, se lovens § 14, stk. 3,  \r\n\r\n nr. 2, eller om en samlet bedømmelse af forholdene for en ansøger over 50 år  \r\n\r\n taler for tilkendelse, se lovens § 14, stk. 3, nr. 3. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>75.</B> Ved tilkendelse af pension efter lovens § 14, stk.  \r\n\r\n 3, nr. 3, må der foretages en samlet bedømmelse af, om forholdene for en  \r\n\r\n ansøger over 50 år taler for pension, når forsørgelsesgrundlaget er under  \r\n\r\n udelukkelsesgrænserne, se pkt. 73 og 74. </P>  \r\n\r\n<P>Ved bedømmelsen må der tages hensyn til, om der er tale om en forringelse  \r\n\r\n af det hidtidige leveniveau, samt hvilket omfang forringelsen har haft, og  \r\n\r\n hvornår den er indtrådt. </P>  \r\n\r\n<P>Når der er sket en forringelse af det hidtidige leveniveau, og  \r\n\r\n forsørgelsesgrundlaget er under udelukkelsesgrænsen, vil betingelsen for  \r\n\r\n tilkendelse af pension ofte være opfyldt. Med den præsicering af  \r\n\r\n udelukkelsesgrænsen som er gennemført ved socialministeriets bekendtgørelse  \r\n\r\n af 7. november 1986, kan det ikke længere kræves, at forsørgelsesgrundlaget  \r\n\r\n er betydeligt under udelukkelsesgrænsen. </P>  \r\n\r\n<P>Der kan derfor typisk tilkendes pension i tilfælde, hvor ægtefællen er  \r\n\r\n overgået til folkepension, og forsørgelsesgrundlaget består af folkepension  \r\n\r\n plus eventuelt andre indtægter, der tilsammen ligger under  \r\n\r\n udelukkelsesgrænsen for ægtepar. </P>  \r\n\r\n<P>Det må dog altid indgå i bedømmelsen, om ansøgeren under hensyn til  \r\n\r\n helbredsforhold, alder, uddannelse og tidligere arbejdsforhold m.v. må  \r\n\r\n antages at kunne afhjælpe sine økonomiske problemer, jfr. vejledningens pkt.  \r\n\r\n 54-60. Pension kan kun tilkendes, når der ikke er udsigt til, at en  \r\n\r\n indtægtsnedgang eller andre særlige omstændigheder kan afhjælpes. </P>  \r\n\r\n<P>Der kan ikke generelt fastlægges nogen grænse for, hvornår indtægten er så  \r\n\r\n lav, at der kan tilkendes pension efter § 14, stk. 3, nr. 3, uanset at der  \r\n\r\n ikke er tale om en forringelse af leveniveauet. Bedømmelsen afhænger af  \r\n\r\n forholdene i det konkrete tilfælde. Det har betydning, om det har været  \r\n\r\n nødvendigt at give supplerende hjælp efter bistandsloven. Hvis ansøgeren  \r\n\r\n lever i et fast samlivsforhold af ægteskabslignende karakter, og samleveren  \r\n\r\n hidtil har forsørget ansøgeren, kan det medføre, at det må fastslås, at der  \r\n\r\n ikke er sket ændringer i forsørgelsessituationen. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Sikringsstyrelsen, den 17. november 1986  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>F. B. Svarrer </P>  \r\n\r\n</center>\r\n\r\n<P CLASS=MINISTER ALIGN=RIGHT>&nbsp;&nbsp;&nbsp;&nbsp;/Gunner Harder Andersen </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Pkt. 73-75 i Sikringsstyrelsens vejledning af 5. september 1984 om social pension erstattes af pkt. 73-75 i nærværende vejeldning."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/02/1987"
        },
        {
            "displayName": "Accession",
            "displayValue": "C19860013160"
        },
        {
            "displayName": "Entydig dokumentidentifikation",
            "displayValue": "CM013190"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1998"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "131"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "17/11/1986"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Sikringsstyrelsens j.nr. 85-6220-6."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}