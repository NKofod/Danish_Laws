{
    "id": 157260,
    "title": "Ankestyrelsens principafgørelse O-104-96 om handicappet barn - tilskud til medicin - skoleophold i udlandet - merudgifter ved forsørgelsen",
    "documentTypeId": "240",
    "isSagsforlobPeriodValid": true,
    "shortName": "KEN nr 9431 af 15/08/1996",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-104-96 om handicappet barn - tilskud til medicin - skoleophold i udlandet - merudgifter ved forsørgelsen</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Moderen til en 17-årig søn, der havde en astmalidelse, kunne få dækket nødvendige merudgifter til medicin under sønnens skoleophold i udlandet, indtil han fyldte 18 år.</p>\r\n   <p class=\"TekstGenerel\">Ankestyrelsen lagde vægt på, at hjælpen blev udbetalt til moderen, der boede i landet, og at moderen fortsat havde forsørgelsespligten over for sønnen under hans ophold i udlandet, og indtil han fyldte 18 år.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 1 og § 48, stk. 1</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 104 af 3. juli 1987 om hjælp efter bistandslovens § 48 - pkt. 16</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kommune meddelte den 9. august 1995, at der - som tidligere - var udstedt medicinbevilling, jf. bistandslovens § 48, stk. 1 og 2, til en moders 17-årige søn, der havde en astmalidelse.</p>\r\n<p>Bevillingen var gældende, indtil han rejste på skoleophold i udlandet - dog længst til han fyldte 18 år den 6. april 1996. Skoleopholdet varede 1 år.</p>\r\n<p>Kommunen begrundede afgørelsen med, at barnet rejste til udlandet, og at det er en betingelse efter bistandslovens § 1, at personer, der får støtte i henhold til bistandsloven, opholder sig i Danmark.</p>\r\n<p>Ankenævnet tiltrådte kommunens afgørelse og lagde vægt på, at hjælp efter bistandsloven forudsætter, at hjælpsmodtageren opholder sig her i landet.</p>\r\n<p>Moderen anførte i sin klage, at der ikke formelt var sket nogen ændring i familiens situation i forhold til de foregående år. Moderen havde forsørgelsespligten indtil sønnens 18. år, og hjælpen blev givet til hende. Sagen blev behandlet i principielt møde med henblik på afklaring af, hvorvidt der kan ydes tilskud til medicin til en 17-årig under dennes skoleophold i udlandet.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at moderen var berettiget til udbetaling af hjælp til medicinudgifter efter bistandslovens § 48, stk. 1 og 2, til hendes søn under hans skoleophold i Frankrig - indtil hans fyldte 18. år.</p>\r\n<p>Ankestyrelsen lagde til grund, at hjælpen blev udbetalt til moderen,der boede her i landet, og at moderen fortsat havde forsørgelses pligten over for barnet - indtil han fyldte 18 år.</p>\r\n<p>Ankestyrelsen ændrede således nævnets afgørelse.</p>\r\n<p>Ankestyrelsen tilføjede, at hjælp efter bistandsloven er subsidiær i forhold til mulighederne for dækning efter andre regler, herunder dækning efter EU-regler.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19960943125"
        },
        {
            "displayName": "Entydig dokumentidentifikation",
            "displayValue": "BS010048"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9431"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/08/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21540-95"
        },
        {
            "displayName": "Stikord",
            "displayValue": "O-104-96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}