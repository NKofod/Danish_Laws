{
    "id": 106066,
    "title": "1985 BSF 106   FORSLAG TIL FOLKETINGSBESLUTNING OM STØTTE TIL SUKKERSYGEPATIENTER ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 106",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 106 </P>  \r\n\r\n<P></P>  \r\n\r\n<P>Forslag til folketingsbeslutning om støtte til sukkersygepatienter </P>  \r\n\r\n<P></P>  \r\n\r\n<P>Fremsat af Tinning (VS) Albrechtsen (VS) Anne Grete Holmsgård (VS) Lenger  \r\n\r\n (VS) Elisabeth Bruun Olesen (VS) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte de nødvendige </P>  \r\n\r\n<P>lovforslag </P>  \r\n\r\n<P>1. til sikring af, at sukkersygepatienters udgifter til insulin, </P>  \r\n\r\n<P>kanyler, testmidler og insulinpumpe eller -pen fuldt ud dækkes af </P>  \r\n\r\n<P>staten. </P>  \r\n\r\n<P>2. Ordningen skal træde i kraft den 1. januar 1987. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Betegnelsen sukkersyge er reelt en fællesbetegnelse for mange </P>  \r\n\r\n<P>forskellige sygdomme. En gruppe behandles ikke med insulin </P>  \r\n\r\n<P>(såkaldt gammelmandssukkersyge m.v.), en anden gruppe behandles </P>  \r\n\r\n<P>med insulin. Ved &#187;sukkersyge&#171; forstås i det følgende kun </P>  \r\n\r\n<P>sidstnævnte gruppe. </P>  \r\n\r\n<P>Det centrale fysiologiske problem for personer med sukkersyge er, at </P>  \r\n\r\n<P>bugspytkirtelen ikke kan danne insulin. Hos personer,der ikke har </P>  \r\n\r\n<P>sukkersyge, opfatter kroppen enhver stigning i blodsukkeret og </P>  \r\n\r\n<P>søger straks at udligne den. Stiger blodsukkeret efter et måltid, </P>  \r\n\r\n<P>frigøres netop så meget insulin fra bugspytkirtelen, at </P>  \r\n\r\n<P>blodsukkeret ikke kommer over 7-8 millimol pr. liter (1 millimol </P>  \r\n\r\n<P>svarer til 0,18 g sukker pr. liter blod). Når personer med </P>  \r\n\r\n<P>sukkersyge tager insulin, er formålet netop at tilføre kroppen den </P>  \r\n\r\n<P>nødvendige insulin, som den sukkersyges egen bugspytkirtel ikke </P>  \r\n\r\n<P>selv kan danne. </P>  \r\n\r\n<P>Da insulinet blev indført i 20rne, var præparaterne hurtigtvirkende, </P>  \r\n\r\n<P>men relativt urene. Mange sukkersyge måtte tage insulin op til </P>  \r\n\r\n<P>seks gange daglig. </P>  \r\n\r\n<P>I løbet af 30rne og 40rne udvikledes nye præparater, og nu kunne </P>  \r\n\r\n<P>mange sukkersyge nøjes med at tage insulin en eller to gange </P>  \r\n\r\n<P>daglig. Det oplevedes naturligvis som en lettelse i hverdagen, men </P>  \r\n\r\n<P>prisen for denne lettelse var, at blodsukkeret svingede relativt </P>  \r\n\r\n<P>kraftigt i løbet af en dag (hos raske er niveauet stort set </P>  \r\n\r\n<P>stabilt døgnet rundt). Svingende blodsukker kan på kort sigt give </P>  \r\n\r\n<P>svimmelhed og træthedsfornemmelser, og på lang sigt forøges </P>  \r\n\r\n<P>risikoen for udvikling af alvorligere følgesygdomme: dårligt </P>  \r\n\r\n<P>blodomløb, nyresvigt på grund af for højt blodtryk, blindhed m.v. </P>  \r\n\r\n<P>Helt kontant viser denne forøgede risiko sig naturligvis ved </P>  \r\n\r\n<P>forøgede udgifter til hospitalsophold. </P>  \r\n\r\n<P>I dag hælder lægerne mere og mere til den opfattelse, at målet må </P>  \r\n\r\n<P>være at efterligne organismen: at tilføre insulin, som om den </P>  \r\n\r\n<P>sukkersyge havde en velfungerende bugspytkirtel. </P>  \r\n\r\n<P>Problemet er naturligvis, at det kræver en hel del indsprøjtninger i </P>  \r\n\r\n<P>løbet af døgnet, og &#187;en almindelig insulinindsprøjtning er ikke </P>  \r\n\r\n<P>alene stikket, men også klargøring af sprøjte, kanyle, </P>  \r\n\r\n<P>insulinampul, opsugning af insulin m.m. Alt dette er besværligt, </P>  \r\n\r\n<P>kræver tid og helst også et sted, hvor man kan være uforstyrret. </P>  \r\n\r\n<P>Altså ikke særlig velegnet til skolebørn eller mennesker, der går </P>  \r\n\r\n<P>på arbejde.&#171; (Se artikel i Diabetes nr. 3, 1985, side 4, af </P>  \r\n\r\n<P>Anders Frøland, der er overlæge ved Fredericia sygehus, medicinsk </P>  \r\n\r\n<P>afdeling, og som de sidste fire år har arbejdet med behandling af </P>  \r\n\r\n<P>gravide sukkersyge med insulinpumper. Den citerede artikel kan </P>  \r\n\r\n<P>anbefales for sin overskuelighed, selv om forslagsstillerne </P>  \r\n\r\n<P>langtfra er enige i hele dens indhold). </P>  \r\n\r\n<P>Der er dog blevet udviklet nye hjælpemidler, der kan afhjælpe </P>  \r\n\r\n<P>problemerne for en del sukkersyge: </P>  \r\n\r\n<P>Insulinpumpen og insulinpennen </P>  \r\n\r\n<P>Insulinpumpen kom frem i Danmark omkring 1979-80, og i dag er der ca. </P>  \r\n\r\n<P>500 pumper i brug. Pumpen bæres i en ring omkring livet, og fra </P>  \r\n\r\n<P>pumpen løber en lang tynd slange til en kanyle, der stikkes ind </P>  \r\n\r\n<P>under og fastgøres på huden, som regel på maven. Døgnet rundt </P>  \r\n\r\n<P>pumpes en smule insulin i kroppen, og umiddelbart før måltiderne </P>  \r\n\r\n<P>gives et ordentligt skud. Dette kan reguleres af pumpebrugeren </P>  \r\n\r\n<P>selv. </P>  \r\n\r\n<P>Forudsætningen for, at det giver mening at bruge pumpen, er, at </P>  \r\n\r\n<P>blodsukkeret måles omhyggeligt og hyppigt, normalt tre til fem </P>  \r\n\r\n<P>gange i døgnet. Under den forudsætning er det muligt at komme </P>  \r\n\r\n<P>meget tæt på et blodsukkerforløb, som det ser ud hos personer, der </P>  \r\n\r\n<P>ikke har sukkersyge. Denne evne til løbende regulering af </P>  \r\n\r\n<P>insulintilskuddet har især betydning for gravide (idet </P>  \r\n\r\n<P>insulinbehovet øges under graviditeten) og for sukkersyge med et </P>  \r\n\r\n<P>meget svingende blodsukker. </P>  \r\n\r\n<P>Pumpen koster mellem 5.000 og 25.000 kr. og holder næppe mere end ca. </P>  \r\n\r\n<P>fem år. Dertil kommer udgifter på 2-300 kr. om måneden til </P>  \r\n\r\n<P>slanger og kanyler og udgifter på 100-150 kr. om måneden til det </P>  \r\n\r\n<P>nødvendige udstyr til de mange blodsukkermålinger (de såkaldte </P>  \r\n\r\n<P>testmidler, bl.a. blodsticks og urinsticks). Den enkelte har </P>  \r\n\r\n<P>desuden udgifter til insulin på mellem 150 og 300 kr. om måneden, </P>  \r\n\r\n<P>afhængig af den enkeltes behov for insulin. </P>  \r\n\r\n<P>Indtil nu er pumpen dog helt overvejende blevet benyttet i </P>  \r\n\r\n<P>forbindelse med forskellige forskningsprojekter, og som nævnt er </P>  \r\n\r\n<P>der kun taget ca. 500 i brug herhjemme. For det store flertal af </P>  \r\n\r\n<P>sukkersyge er det i første omgang insulinpennen, som kan tages i </P>  \r\n\r\n<P>brug i hverdagen. </P>  \r\n\r\n<P>Insulinpennen er netop blevet markedsført og ligner nærmest en slank, </P>  \r\n\r\n<P>lidt lang fyldepen. Som i pumpen benyttes udelukkende </P>  \r\n\r\n<P>hurtigtvirkende insulin, men da pennen kun bruges i forbindelse </P>  \r\n\r\n<P>med måltiderne (og altså ikke konstant tilfører kroppen en mindre </P>  \r\n\r\n<P>mængde insulin), er det nødvendigt at give en enkelt indsprøjtning </P>  \r\n\r\n<P>med langsommere virkende insulin umiddelbart inden sengetid. </P>  \r\n\r\n<P>Pennen er nem og praktisk, og ikke mindst for børn og unge har pennen </P>  \r\n\r\n<P>gjort det nemmere at leve med sukkersygen. </P>  \r\n\r\n<P>Pennen koster ca. 700 kr., og det nødvendige </P>  \r\n\r\n<P>blodsukkermålingsapparatur ca. 2.000 kr. Dertil kommer udgifter </P>  \r\n\r\n<P>til de nødvendige blodsukkermålinger og til kanyler og insulin - </P>  \r\n\r\n<P>en samlet månedlig udgift på mellem 600 og 1.000 kr. </P>  \r\n\r\n<P>Aktuelle muligheder for at få dækket udgifterne </P>  \r\n\r\n<P>Til alle personer med behov for insulin på grund af sukkersyge ydes </P>  \r\n\r\n<P>der et fast tilskud efter bistandslovens § 58 til betaling af </P>  \r\n\r\n<P>sprøjter og kanyler. Hjælpen ydes enten som naturalydelse eller </P>  \r\n\r\n<P>med et kontant beløb, som for øjeblikket udgør ca. 80 kr. pr. </P>  \r\n\r\n<P>kvartal. Desuden får alle dækket 75 procent af udgifterne til </P>  \r\n\r\n<P>insulin. </P>  \r\n\r\n<P>Alle forældre til børn med sukkersyge får dog dækket udgifterne til </P>  \r\n\r\n<P>insulin med 100 pct. Herudover kan de få betalt de merudgifter ved </P>  \r\n\r\n<P>barnets forsørgelse, som følger af handicappet, med hjemmel i </P>  \r\n\r\n<P>bistandslovens § 48, stk. 1, dvs. udgifter til diætkost, medicin </P>  \r\n\r\n<P>og lignende samt den del af udgifterne til sprøjter og kanyler, </P>  \r\n\r\n<P>som overstiger tilskuddet efter § 58. </P>  \r\n\r\n<P>Som det ses, dækker tilskuddet i henhold til § 58 meget langtfra de </P>  \r\n\r\n<P>faktiske udgifter til sprøjter og kanyler. Men hvad der er værre, </P>  \r\n\r\n<P>er, at der ikke gives tilskud til de nødvendige testmidler, dvs. </P>  \r\n\r\n<P>de midler, der kan fortælle den enkelte, hvordan den pågældendes </P>  \r\n\r\n<P>blodsukker ser ud netop nu (blodsticks, urinsticks m.v.). Der </P>  \r\n\r\n<P>gives heller ikke tilskud til insulinpumper eller insulinpenne. </P>  \r\n\r\n<P>Sundhedsstyrelsen har dog i marts 1985 anbefalet, at </P>  \r\n\r\n<P>blodsukkermålingsapparatur henføres til gruppen af hjælpemidler, </P>  \r\n\r\n<P>hvortil der ydes støtte efter bistandslovens § 58. Denne </P>  \r\n\r\n<P>indstilling vil blive behandlet på et kommende møde i </P>  \r\n\r\n<P>hjælpemiddelnævnet. Hvornår det sker, vides endnu ikke. </P>  \r\n\r\n<P>En nødvendig nyordning af området </P>  \r\n\r\n<P>I sin redegørelse fra november 1985 om forholdene for personer med </P>  \r\n\r\n<P>handicap peger socialministeren på, at &#187; . . . når det er </P>  \r\n\r\n<P>nødvendigt med hjælp fra samfundets side, er det vigtigt, at man </P>  \r\n\r\n<P>sætter sig ind i den enkelte borgers situation, og at hjælpen </P>  \r\n\r\n<P>bygger på tillid og respekt for den, der har behov for hjælp. . . </P>  \r\n\r\n<P>Det er vigtigt, at også den, der har brug for hjælpen, deltager </P>  \r\n\r\n<P>aktivt i processen og får en forståelse for, at han eller hun også </P>  \r\n\r\n<P>har egne kræfter at bygge på.&#171; </P>  \r\n\r\n<P>Forslagsstillerne er helt enige i disse betragtninger, og gruppen af </P>  \r\n\r\n<P>sukkersyge er vel nok en af de handicapgrupper, hvor det er </P>  \r\n\r\n<P>enklest at opbygge et velfungerende støttesystem tilpasset den </P>  \r\n\r\n<P>enkeltes behov, således at hver enkelt sukkersyg får mulighed for </P>  \r\n\r\n<P>at leve en tilværelse så nær det såkaldt normale som muligt. </P>  \r\n\r\n<P>Den enkelte sukkersyge skal fortsat have mulighed for at gå </P>  \r\n\r\n<P>regelmæssigt til kontrol, men som noget nyt foreslås det, at </P>  \r\n\r\n<P>kontakten med læge eller sygeplejerske bl.a. bør rumme gratis </P>  \r\n\r\n<P>udlevering af de hjælpemidler, der er nødvendige frem til næste </P>  \r\n\r\n<P>kontrol dvs. insulin, kanyler, testmidler og eventuel insulinpen </P>  \r\n\r\n<P>eller -pumpe til f.eks. tre måneders forbrug. </P>  \r\n\r\n<P>En sådan ordning vil fungere som et reelt opsøgende tilbud til </P>  \r\n\r\n<P>landets 15.000-20.000 personer med insulinbehandlingskrævende </P>  \r\n\r\n<P>sukkersyge og i øvrigt også fjerne en stor del af de </P>  \r\n\r\n<P>følgesygdomsbelastninger, som i dag plager syge- og </P>  \r\n\r\n<P>sundhedsvæsenet. </P>  \r\n\r\n<P>De direkte omkostninger, der er forbundet med insulinbehandling og </P>  \r\n\r\n<P>indlæggelser i Danmark, er beregnet til at ligge mellem 170 og 175 </P>  \r\n\r\n<P>mill. kr. årligt. Det er endvidere skønnet, at beløbet formentlig </P>  \r\n\r\n<P>passerer 1 mia kr. årligt, hvis man også medtager andre direkte </P>  \r\n\r\n<P>omkostninger, f.eks. forbrug af ydelser i den primære </P>  \r\n\r\n<P>sundhedstjeneste og af plejehjemspladser, invaliditets- og </P>  \r\n\r\n<P>livspensionsydelser og øvrige sociale støtteforanstaltninger samt </P>  \r\n\r\n<P>mere indirekte omkostninger, f.eks. tabt arbejdsfortjeneste som </P>  \r\n\r\n<P>følge af invaliditet eller reduceret arbejdsevne. (Se Anders </P>  \r\n\r\n<P>Green: Insulin behandlet og tidligt indsættende diabetes mellitus </P>  \r\n\r\n<P>i Danmark, særlig side 84-85). </P>  \r\n\r\n<P>Her kan der spares med fornuften i behold. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad 1 </P>  \r\n\r\n<P>At en person får sukkersyge, er slemt nok. At vedkommendes økonomi </P>  \r\n\r\n<P>samtidig belastes temmelig voldsomt, er aldeles ubegrundet. Lige </P>  \r\n\r\n<P>så ubegrundet er det, at en kommunes sociale udgifter skal være </P>  \r\n\r\n<P>afhængige af, hvor mange sukkersyge der tilfældigvis bor i </P>  \r\n\r\n<P>kommunen. Derfor foreslås det, at staten fuldt ud dækker </P>  \r\n\r\n<P>sukkersygepatienters udgifter til insulin, kanyler, testmidler og </P>  \r\n\r\n<P>insulinpumpe eller -pen. </P>  \r\n\r\n<P>Forslagsstillerne er klar over, at sukkersyge med denne ordning </P>  \r\n\r\n<P>stadig påføres ekstraudgifter til diætkost, men der vil </P>  \r\n\r\n<P>naturligvis stadig være mulighed for at bruge bistandslovens § 48, </P>  \r\n\r\n<P>stk. 1, til dækning af de merudgifter til forsørgelse, der følger </P>  \r\n\r\n<P>af at have et hjemmeboende sukkersygt barn. </P>  \r\n\r\n<P>Ad 2 </P>  \r\n\r\n<P>Ud fra rent saglige hensyn burde den skitserede nyordning være </P>  \r\n\r\n<P>indført for adskillige år siden. Når VS nu foreslår ikrafttræden </P>  \r\n\r\n<P>så sent som 1. januar 1987, er det både for at sikre mulighed for </P>  \r\n\r\n<P>en bred offentlig debat om den konkrete udformning af nyordningen </P>  \r\n\r\n<P>og for at give mulighed for en sammenhængende nyudvikling af </P>  \r\n\r\n<P>handicappolitikken i tråd med de retningslinjer, som er indeholdt </P>  \r\n\r\n<P>i den lange række af forskellige VS-forslag på området, der er </P>  \r\n\r\n<P>fremsat samlet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00106"
        },
        {
            "displayName": "Entydig dokumentidentifikation",
            "displayValue": "CL005705"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "106"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}