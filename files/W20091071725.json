{
    "id": 153005,
    "title": "Ankestyrelsens principafgørelse 179-09 om fleksjob - løntilskud - administration - efterbetaling",
    "documentTypeId": "240",
    "isSagsforlobPeriodValid": true,
    "shortName": "KEN nr 10717 af 01/09/2009",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 179-09 om fleksjob - løntilskud - administration - efterbetaling</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En arbejdsgiver, som havde udbetalt for lidt i løn m.v. til en lønmodtager i fleksjob, havde ret til løntilskud fra kommunen i forhold til den efterbetalte løn.</p>\r\n   <p class=\"TekstGenerel\">Ankestyrelsens Beskæftigelsesudvalglagde vægt på, at der ikke var fastsat regler i lovgivningen om administration af udbetaling af løntilskud til arbejdsgiveren. Arbejdsgiverens ret til refusion var derfor alene begrænset af de almindelige regler om forældelse af fordringer.</p>\r\n   <p class=\"TekstGenerel\">Beskæftigelsesudvalget lagde endvidere vægt på, at kommunen ikke havde gjort indsigelse imod den ændrede opgørelse af lønnen.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om en aktiv beskæftigelsesindsats - lovbekendtgørelse nr. 742 af 7. juli 2009 - § 71, stk. 2 og § 72, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Kommunen traf afgørelse om, at en arbejdsgiver til en lønmodtager i fleksjob ikke havde ret til efterbetaling af løntilskud for mere end 3 måneder.</p>\r\n<p>Begrundelsen var, at lønindplaceringen fra etablering af fleksjobbet i 2000 havde været korrekt. Kommunen mente, at det herefter var arbejdsgiverens ansvar at sikre sig, at overenskomsten blev fulgt. Kommunen ville udbetale løntilskud i forhold til den ændrede løn for fremtiden.</p>\r\n<p>Ved genvurderingen af sagen anførte kommunen yderligere, at kommunen i bevillingsskrivelsen i januar 2000 havde fastsat regler for indhentning af refusion, således at dette skulle ske kvartalsvis.</p>\r\n<p>Beskæftigelsesankenævnet ændrede kommunens afgørelse således, at arbejdsgiveren havde ret til efterbetaling af løntilskud, dog begrænset af reglerne om forældelse af fordringer. I den konkrete sag var forældelsesfristen 5 år.</p>\r\n<p>Nævnet begrundede afgørelsen med, at der ikke i lov om en aktiv beskæftigelsesindsats var fastsat bindende regler for refusion af den af arbejdsgiveren udbetalte løn.</p>\r\n<p>Afgørelsen blev anket af kommunen, som navnlig anførte, at kommunen i bevillingsskrivelsen havde fastsat regler om, at indhentning af refusion skulle ske kvartalsvis. Kommunen havde således tilrettelagt samarbejdet og de nærmere fremgangsmåder herfor i fleksjobaftalen.</p>\r\n<p>Sagen blev behandlet i principielt møde for at afklare, om en arbejdsgiver, der havde udbetalt for lidt i løn til en medarbejder i fleksjob,var afskåret fra at få udbetalt løntilskud fra kommunen for det efterbetalte beløb.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Arbejdsgiveren havde ret til efterbetaling af løntilskud for 5 år tilbage fra fremsættelsen af kravet.</p>\r\n<p>Udgangspunktet var, at kommunen gav tilskud til en arbejdsgiver til en lønmodtager i fleksjob. Tilskuddet udgjorde halvdelen eller to-tredjedele af lønnen, afhængigt af graden af den nedsatte arbejdsevne. Tilskuddet skulle beregnes af lønnen med tillæg af udgifter til arbejdsgiverbidrag til ATP samt eventuelle udgifter til andre arbejdsgiverbidrag.</p>\r\n<p>Ankestyrelsens Beskæftigelsesudvalglagde vægt på, at der ikke var fastsat regler i lovgivningen om administration af udbetaling af løntilskud til arbejdsgiveren. Arbejdsgiverens ret til refusion var derfor alene begrænset af de almindelige regler om forældelse af fordringer.</p>\r\n<p>Beskæftigelsesudvalget lagde endvidere vægt på, at kommunen ikke havde gjort indsigelse imod den ændrede opgørelse af lønnen.</p>\r\n<p>Ankestyrelsens Beskæftigelsesudvalg kom således til samme resultat som beskæftigelsesankenævnet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 7. februar 2014, da den er erstattet af principafgørelse 7-14."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20091071725"
        },
        {
            "displayName": "Entydig dokumentidentifikation",
            "displayValue": "BS005809"
        },
        {
            "displayName": "Dato for indlæggelse",
            "displayValue": "08/03/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10717"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "01/09/2009"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000071-09"
        },
        {
            "displayName": "Stikord",
            "displayValue": "179-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}