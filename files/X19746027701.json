{
    "id": 37315,
    "title": "EUROMODUL uden varemærkemæssigt særpræg for elektroniske apparater. ",
    "documentTypeId": "230",
    "isSagsforlobPeriodValid": false,
    "shortName": "AFG nr 60277 af 23/09/1974",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Mærket EUROMODUL ikke fundet at være i besiddelse af det til  \r\n\r\n registrering fornødne særpræg for bl.a. elektrotekniske og elektroniske  \r\n\r\n apparater i kl. 9, da mærket kan angive, at disse opfylder kravene til et  \r\n\r\n europæisk modul, en europæisk norm eller standard for sådanne apparater.  \r\n\r\n Indsigelse fra Dansk Sprognævn taget tilfølge. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>EUROMODUL uden varemærkemæssigt særpræg for  \r\n\r\n elektroniske apparater. </H1>  \r\n\r\n<P></P>  \r\n\r\n<P>A 73 5o11 </P>  \r\n\r\n<P>12/745 </P>  \r\n\r\n<P>23. september 74 </P>  \r\n\r\n<P>Under dags dato har man herfra tilskrevet Siemens Aktiengesellschaft,  \r\n\r\n Munchen, Forbundsrepublikken Tyskland og Berlin, ved ingeniørfirmaet Giersing  \r\n\r\n &amp; Sellinger, Hellerup, således: </P>  \r\n\r\n<P>&#187;Med skrivelse af 2. d.m. har De imødegået den indsigelse, der  \r\n\r\n tidligere, med skrivelse af 4. juli d.å. af Dansk Sprognævn er nedlagt mod  \r\n\r\n registreringen af Deres under J.A. 1973 nr. 5o11 anmeldte varemærke,  \r\n\r\n bestående af ordet &#187;Euromodul&#171;. </P>  \r\n\r\n<P>Indsigerne, der har henvist til skrivelse af 1. maj d.å. vedrørende en  \r\n\r\n tidligere nedlagt indsigelse mod registreringen af ordet  \r\n\r\n &#187;Eurocapital&#171;, har til støtte for indsigelsn anført, at præfikset  \r\n\r\n Euro- nu på dansk bruges i betydningen europæisk. Da &#187;modul&#171; ikke i  \r\n\r\n sig selv har særpræg for de af anmeldelsen omfattede varer, har mærket efter  \r\n\r\n sprognævnets opfattelse ikke tilstrækkeligt særpræg. </P>  \r\n\r\n<P>De har i Deres ovennævnte skrivelse af 2. d.m. imødegået indsigelsen. Det  \r\n\r\n bestrides ikke, at Euro- må anses for afledet af ordet &#187;Europa&#171;, og  \r\n\r\n det optræder også i en lang række tilfælde som præfiks i firmabetegnelser og  \r\n\r\n varemærker, navnlig i sådanne, hvis forretningsmæssige aktiviteter dækker det  \r\n\r\n europæiske område. Det oplyses, at Euro-varemærker i Vesttyskland accepteres  \r\n\r\n til registrering for sådanne selskaber. De fremhæver endvidere, at De har  \r\n\r\n talrige Euro-mærker registrert i forskellige lande, herunder Danmark, og  \r\n\r\n disse registreringer også omfatter varer i klasse 9. Præfikset Euro- har  \r\n\r\n således her i landet været kendt og accepteret til registrering i en årrække,  \r\n\r\n og De henviser til de senest foretagne danske registreringer, nemlig reg.  \r\n\r\n 1974 nr. 1994 ordet &#187;Euro-clean&#171; og reg. 1974 nr. 23o4 ordet  \r\n\r\n &#187;Euroclub&#171;. De bestrider endvidere, at mærkets andet led -modul har  \r\n\r\n nogen relation til de af anmeldelsen omfattede varearter, idet dette er et  \r\n\r\n udtryk for &#187;grundmål&#171; eller et målesystems enhed. </P>  \r\n\r\n<P>Sagen er herefter optaget til afgørelse. Selv om præfikset Euro- indgår  \r\n\r\n som bestanddel i en lang række registrerede varemærker, herunder mærker  \r\n\r\n registreret så sent som 1974, er der ved afgørelsen af disse ords  \r\n\r\n registrerbarhed i hvert enkelt tilfælde taget stilling til, om mærket i sin  \r\n\r\n helhed er egnet til registrering. </P>  \r\n\r\n<P>Ordet &#187;Euromodul&#171; skønnes - under hensyn til det nu oplyste -  \r\n\r\n ikke at være i besiddelse af fornødent særpræg, idet ordet anvendt i  \r\n\r\n forbindelse med elektrotekniske og elektroniske apparater naturligt vil kunne  \r\n\r\n opfattes som angivende, at disse opfylder kravene til et europæisk modul, en  \r\n\r\n europæisk norm eller standard for sådanne apparater. Ordet kan således angive  \r\n\r\n en beskaffenhed ved varerne og er derfor ikke fundet egnet til registrering.  \r\n\r\n Anmeldelsen afslås herefter i medfør af bestemmelsen i varemærkelovens § 13.'  \r\n\r\n</P>  \r\n\r\n<P>Hvilket herved meddeles, idet kopi af anmelderens skrivelse af 2. d.m.  \r\n\r\n vedlægges. </P>  \r\n\r\n<P>P.D.V. </P>  \r\n\r\n<P>registrator </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19746027701"
        },
        {
            "displayName": "Entydig dokumentidentifikation",
            "displayValue": "CA005250"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "60277"
        },
        {
            "displayName": "År for udstedelse",
            "displayValue": "1974"
        },
        {
            "displayName": "Dato for underskrift",
            "displayValue": "23/09/1974"
        },
        {
            "displayName": "Administrerende myndighed",
            "displayValue": "Patent- og Varemærkestyrelsen"
        },
        {
            "displayName": "Ressortministeriets journalnummer",
            "displayValue": "VA 5011 1973"
        },
        {
            "displayName": "Stikord",
            "displayValue": "OPRINDELSE, SÆRPRÆG, VAREMÆRKER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}