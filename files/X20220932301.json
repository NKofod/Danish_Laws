{
    "id": 230092,
    "title": "Afgørelse efter lov om fremtidsfuldmagter § 2",
    "documentTypeId": "230",
    "isSagsforlobPeriodValid": true,
    "shortName": "AFG nr 9323 af 25/03/2022",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse efter lov om fremtidsfuldmagter § 2</p>\r\n<div class=\"Resume\">\r\n   <p class=\"TekstGenerel\">Fremtidsfuldmagtsgiver havde ladet følgende tekst tinglyse som fremtidsfuldmagt den <span class=\"Italic\">5. oktober 2020:</span></p>\r\n   <p class=\"TekstGenerel\">\r\n      <span class=\"Bold Italic\">”</span>\r\n      <span class=\"Italic\">Undertegnede (…) ønsker at udstede en fremtidsfuldmagt, der skal sættes i kraft hvis jeg ikke længere kan varetage mine personlige og/eller økonomiske forhold på grund af sygdom el.</span> <span class=\"Italic\">lignende, til min hustru (…).</span> <span class=\"Italic\">Hvis min hustru på grund af sygdom og/ eller lignende bliver ude af stand til at varetage dette, ønsker jeg at mine 2 døtre derefter bliver fuldmagtshavere: (…)”</span></p>\r\n   <p class=\"TekstGenerel\">Familieretshuset afviste i medfør af fremtidsfuldmagtslovens § 2, stk. 1, den 25. maj 2021 at sætte fremtidsfuldmagten i kraft, da der ikke var tale om en fremtidsfuldmagt, idet der ikke nærmere var angivet, hvilke økonomiske og/eller personlige forhold fremtidsfuldshaver skulle kunne varetage.</p>\r\n   <p class=\"TekstGenerel\">Civilstyrelsen stadfæstede Familieretshusets afgørelse med samme begrundelse.</p>\r\n</div>\r\n<p>Familieretshusets afgørelse af 25. maj 2021:</p>\r\n<p>”Familieretshuset afviser at behandle ansøgningen om ikraftsættelse af en fremtidsfuldmagt for dig.</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Efter § 2, stk. 1, i lov om fremtidsfuldmagter kan en fremtidsfuldmagt gives til en eller flere fremtidsfuld-mægtige med henblik på at varetage fuldmagtsgivers økonomiske og personlige forhold.</p>\r\n<p>Fuldmagten kan begrænses til at angå et eller flere bestemte forhold. Du har den 5. oktober 2020 fået oprettet et dokument benævnt fremtidsfuldmagt i Fremtidsfuldmagtsregisteret.</p>\r\n<p>Under fremtidsfuldmagtens indhold er angivet følgende:</p>\r\n<p>\r\n   <span class=\"Italic\">”Undertegnede A ønsker at udstede en fremtidsfuldmagt, der skal sættes i kraft hvis jeg ikke længere kan varetage mine personlige og/eller økonomiske forhold på grund af sygdom el.</span> <span class=\"Italic\">lignende, til min hustru B.</span> <span class=\"Italic\">Hvis min hustru på grund af sygdom og/ eller lignende bliver ude af stand til at varetage dette, ønsker jeg at mine 2 døtre derefter bliver fuldmagtshavere: B og C”</span></p>\r\n<p>Det er således ikke nærmere angivet, hvilke økonomiske og/eller personlige forhold fremtidsfuldmægtigen skal kunne varetage for dig efter en ikraftsættelse af fremtidsfuldmagten.</p>\r\n<p>Vi vurderer derfor, at det dokument, du har oprettet i Fremtidsfuldmagtsregisteret, ikke er en fremtidsfuldmagt.</p>\r\n<p>Vi finder på den baggrund, at vi ikke kan træffe afgørelse om ikraftsættelse.</p>\r\n<p>…”</p>\r\n<p>\r\n</p>\r\n<p>Fremtidsfuldmagtshaver påklagede afgørelsen.</p>\r\n<p>Civilstyrelsens afgørelse af 13. oktober 2021, sags.nr. 21-4410-00040:</p>\r\n<p>”Civilstyrelsen har behandlet din klage over Familieretshusets afgørelse af 25. maj 2021 med sagsnummer 2021-40748. Ved afgørelsen afviste Familieretshuset at behandle ansøgningen om ikraftsættelse af en fremtidsfuldmagt for A.</p>\r\n<p>Familieretshusets begrundelse for at afvise behandlingen af ansøgningen var, at det dokument, som A har oprettet i Fremtidsfuldmagtsregisteret, efter Familieretshusets opfattelse ikke er en fremtidsfuld-magt. Baggrunden herfor er, at det ikke er nærmere angivet, hvilke økonomiske og/eller personlige forhold, fremtidsfuldmægtigen skal kunne varetage for A efter en ikraftsættelse af fremtidsfuldmagten.</p>\r\n<p>\r\n   <span class=\"Bold\">Civilstyrelsens afgørelse</span>\r\n</p>\r\n<p>Civilstyrelsen ændrer ikke Familieretshusets afgørelse. Begrundelsen herfor fremgår nedenfor.</p>\r\n<p>\r\n   <span class=\"Bold\">Fremtidsfuldmagten</span>\r\n</p>\r\n<p>Det fremgår af sagens akter, at A den 5. oktober 2020 fik oprettet et dokument benævnt fremtidsfuldmagt i Fremtidsfuldmagtsregisteret. Om fuldmagtens omfang er anført:</p>\r\n<p>”Undertegnede A ønsker at udstede en fremtidsfuldmagt, der skal sættes i kraft hvis jeg ikke længere kan varetage mine personlige og/eller økonomiske forhold på grund af sygdom el. lignende, til min hustru B.</p>\r\n<p>Nærværende fremtidsfuldmagt er vedstået for notar, der ved sin underskrift har bekræftet fuldmagtsgiverens identitet samt at denne var i stand til fornuftsmæssigt at oprette en fremtidsfuldmagt. ”</p>\r\n<p>\r\n   <span class=\"Bold\">Klagen</span>\r\n</p>\r\n<p>Du har til støtte for din klage blandt andet anført, at det ikke er korrekt, at den tinglyste fremtidsfuldmagt ikke nærmere angiver hvilke økonomiske og/eller personlige forhold fremtidsfuldmægtigen skal kunne varetage for A. A´s fremtidsfuldmagt indeholder i sin korthed tilstrækkeligt klart en generel fuldmagt til, at du kan varetage hans økonomiske og/eller personlige forhold. Hvis A havde ønsket en mere begrænset fremtidsfuldmagt, kunne det ske ved at nævne hvilke konkrete forhold fremtidsfuldmagten <span class=\"Underline\">kun</span> skulle omfatte.</p>\r\n<p>Du anfører således, at Familieretshuset fejlagtigt mener, at den af A afgivne generelle fremtidsfuldmagt, bør begrænses ved nærmere at specificere (angive) hvilke økonomiske og/eller personlige forhold frem-tidsfuldmægtigen skal varetage. Du gør gældende, at det vil få den betydning, at der ikke er tale om en generel fremtidsfuldmagt, men snarere en begrænset fremtidsfuldmagt.</p>\r\n<p>Du henviser desuden til Justitsministeriets vejledning om fremtidsfuldmagter kapitel 6.1 (økonomiske forhold), og fremhæver følgende derfra:</p>\r\n<p>”En fremtidsfuldmagt kan gives til økonomiske forhold generelt eller til et eller flere forhold, som du som fuldmagtsgiver bestemmer præcist i fuldmagten. ”</p>\r\n<p>Du henviser endelig til Justitsministeriets vejledning om fremtidsfuldmagter kapitel 6.2 (personlige forhold), og fremhæver følgende derfra:</p>\r\n<p>”En fremtidsfuldmagt kan gives til personlige forhold generelt eller afgrænses til et eller flere forhold, som du som fuldmagtsgiver bestemmer præcist i din fremtidsfuldmagt. ”</p>\r\n<p>\r\n   <span class=\"Bold\">Civilstyrelsens begrundelse</span>\r\n</p>\r\n<p>Efter en gennemgang af sagen, finder Civilstyrelsen i lighed med Familieretshuset, at ansøgningen om ikraftsættelse af fremtidsfuldmagten ikke kan behandles. Begrundelsen herfor er den samme, som fremgår af Familieretshusets afgørelse.</p>\r\n<p>Det er Civilstyrelsens vurdering, at de yderligere oplysninger, som du har henvist til i din klage, ikke kan føre til et andet resultat. Civilstyrelsen skal i den forbindelse bemærke, at det alene fremgår af den oprettede fremtidsfuldmagt, at A ønsker at udstede en fremtidsfuldmagt, som skal sættes i kraft, hvis han ikke længere er i stand til at varetage sine personlige og/eller økonomiske forhold.</p>\r\n<p>Der er således ikke ved oprettelsen af fremtidsfuldmagten taget stilling til fremtidsfuldmagtens indhold, dvs. bemyndigelsen af den fremtidsfuldmægtige. Der er derfor efter Civilstyrelsens opfattelse ikke tale om en egentlig fremtidsfuldmagt.</p>\r\n<p>Det bemærkes i øvrigt, at en bemyndigelse efter Civilstyrelsens opfattelse ikke ville være tilstrækkelig klar, hvis en fremtidsfuldmægtig bemyndiges til at varetage ”økonomiske og/eller personlige forhold”, idet det herved vil være uklart, om fremtidsfuldmagten alene angår økonomiske forhold, personlige forhold eller både økonomiske og personlige forhold.</p>\r\n<p>Familieretshuset har modtaget kopi af dette brev. ”</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/03/2022"
        },
        {
            "displayName": "Accession",
            "displayValue": "X20220932301"
        },
        {
            "displayName": "Entydig dokumentidentifikation",
            "displayValue": "AA013032"
        },
        {
            "displayName": "Dato for indlæggelse",
            "displayValue": "08/04/2022"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9323"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "25/03/2022"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 21-4410-00040"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}