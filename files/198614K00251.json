{
    "id": 108071,
    "title": "1986 BTL 251   BETÆNKNING OVER FORSLAG TIL LOV OM FORNYELSE AF VISSE OVERENSKOMSTER INDEN   FOR EDB-OMRÅDET    NR L 251 1986-87, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 251",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 251 </P>  \r\n\r\n<P></P>  \r\n\r\n<P>Betænkning over Forslag til lov om fornyelse af visse overenskomster inden  \r\n\r\n for edb-området <BR>  \r\n\r\n Nr L 251 1986-87, 1. samling </P>  \r\n\r\n<P></P>  \r\n\r\n<P>Afgivet af arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19870819 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>haft samråd med arbejdsministeren og finansministeren. </P>  \r\n\r\n<P>Arbejdsministeren har endvidere skriftligt besvaret spørgsmål fra </P>  \r\n\r\n<P>udvalget. </P>  \r\n\r\n<P>Udvalget har desuden modtaget skriftlige og/eller mundtlige </P>  \r\n\r\n<P>henvendelser fra: </P>  \r\n\r\n<P>Foreningen af Danske Civiløkonomer, </P>  \r\n\r\n<P>PROSA, </P>  \r\n\r\n<P>PROSA/DC og </P>  \r\n\r\n<P>PROSA/STAT. </P>  \r\n\r\n<P>Der er af et mindretal stillet et ændringsforslag, hvorom henvises </P>  \r\n\r\n<P>til de ledsagende bemærkninger. </P>  \r\n\r\n<P>Nogle af udvalgets spørgsmål til arbejdsministeren samt dennes svar </P>  \r\n\r\n<P>herpå er optrykt som bilag til betænkningen. </P>  \r\n\r\n<P>Herefter indstiller et mindretal (Det Konservative Folkepartis, </P>  \r\n\r\n<P>Venstres, Centrum-Demokraternes og Kristeligt Folkepartis </P>  \r\n\r\n<P>medlemmer af udvalget) lovforslaget til vedtagelse uændret. </P>  \r\n\r\n<P>Mindretallet har konstateret, at det er i overensstemmelse med </P>  \r\n\r\n<P>arbejdsretlig teori, jf. Per Jacobsen: Kollektiv Arbejdsret, 3. </P>  \r\n\r\n<P>udg., side 248, og lovgivningspraksis siden 1981, når der ikke </P>  \r\n\r\n<P>gives lønforhøjelser med tilbagevirkende kraft fra overenskomstens </P>  \r\n\r\n<P>udløbstidspunkt på et område, hvor der har været iværksat en </P>  \r\n\r\n<P>overenskomstmæssig konflikt. </P>  \r\n\r\n<P>Et andet mindretal (Socialdemokratiets medlemmer af udvalget) udtaler </P>  \r\n\r\n<P>følgende: </P>  \r\n\r\n<P>Efter Socialdemokratiets opfattelse har arbejdsministerens </P>  \r\n\r\n<P>forelæggelse af lovforslaget og oplysningerne til Folketinget lidt </P>  \r\n\r\n<P>af væsentlige mangler. </P>  \r\n\r\n<P>I bemærkningerne til lovforslagets § 12, stk. 2, oplyser regeringen, </P>  \r\n\r\n<P>at det er praksis, at overenskomstfornyelser på områder, hvor der </P>  \r\n\r\n<P>er iværksat overenskomstmæssige arbejdsstandsninger, først får </P>  \r\n\r\n<P>virkning fra det tidspunkt, hvor arbejdsstandsningerne ophører. </P>  \r\n\r\n<P>På trods af bestræbelser herfor i udvalget er det ikke lykkedes </P>  \r\n\r\n<P>arbejdsministeren at dokumentere denne praksis. Tværtimod er der i </P>  \r\n\r\n<P>lovgivningen eksempler på det modsatte, og ministeren har da også </P>  \r\n\r\n<P>erkendt, at det er en ny praksis, der ønskes indført. </P>  \r\n\r\n<P>Et andet eksempel på oplysninger, der har været vildledende, findes i </P>  \r\n\r\n<P>bilaget til lovforslaget. Det hedder heri, at en fortsættelse af </P>  \r\n\r\n<P>konflikten ud over 1. september 1987 vil &#187;medføre en række </P>  \r\n\r\n<P>konsekvenser&#171;. Blandt disse nævnes, at &#187;fra 11. august kan de  \r\n\r\n</P>  \r\n\r\n<P>friholdte opgaver inddrages i konflikten til enhver tid med 14 </P>  \r\n\r\n<P>dages varsel. Der er tale om edb-opgaver for blandt andet </P>  \r\n\r\n<P>politiet, forsvar og Folketinget. Selv en meget kortvarig </P>  \r\n\r\n<P>arbejdsstandsning er ikke forsvarlig&#171;. </P>  \r\n\r\n<P>Der er ingen tvivl om, at en oplysning af denne karakter har gjort </P>  \r\n\r\n<P>indtryk på medlemmer af Folketinget og kan have været bestemmende </P>  \r\n\r\n<P>eller medbestemmende for den holdning, der er givet udtryk for i </P>  \r\n\r\n<P>folketingssalen. </P>  \r\n\r\n<P>Imidlertid har det under udvalgsarbejdet vist sig, at PROSA allerede </P>  \r\n\r\n<P>den 12. august 1987 meddelte regeringen, at man ingen planer havde </P>  \r\n\r\n<P>om at udvide konflikten. I bedste fald er oplysningerne under nr. </P>  \r\n\r\n<P>5 derfor uden interesse, i værste fald må de betragtes som </P>  \r\n\r\n<P>vildledende. </P>  \r\n\r\n<P>Socialdemokratiet finder det beklageligt, at ministeren på denne måde </P>  \r\n\r\n<P>har medvirket til at skabe et forkert indtryk af praksis på </P>  \r\n\r\n<P>området og af PROSAs planer. I virkeligheden har ministeren helt </P>  \r\n\r\n<P>ubegrundet givet indtryk af, at PROSA ville optræde uforsvarligt. </P>  \r\n\r\n<P>Mindretallet finder det endvidere betænkeligt, at regeringen har </P>  \r\n\r\n<P>ladet en konflikt på statens edb- og Datacentralens område udvikle </P>  \r\n\r\n<P>sig til en grænse, hvor statens administrative systemer er ved at </P>  \r\n\r\n<P>bryde sammen. Mindretallet henviser til bilaget til lovforslaget </P>  \r\n\r\n<P>og fagforeningen PROSA, som på et meget tidligt tidspunkt i den </P>  \r\n\r\n<P>igangværende konflikt forudså denne situation med sammenbrud. </P>  \r\n\r\n<P>Mindretallet har derfor i udvalget forsøgt at få regeringen i gang </P>  \r\n\r\n<P>med overvejelser om, hvorledes samfundet i fremtiden undgår at </P>  \r\n\r\n<P>komme i lignende situationer. </P>  \r\n\r\n<P>Den teknologiske udvikling på informatikkens område har været i en </P>  \r\n\r\n<P>rivende udvikling. Den igangværende konflikt imellem </P>  \r\n\r\n<P>staten/Datacentralen og PROSA har vist, at det alvorligt må </P>  \r\n\r\n<P>overvejes, om det er acceptabelt, at statens edb-funktioner kan </P>  \r\n\r\n<P>lammes på grund af arbejdskonflikter. </P>  \r\n\r\n<P>Det er derfor Socialdemokratiets opfattelse, at der hurtigt må tages </P>  \r\n\r\n<P>initiativ til, at visse funktioner, som kan betragtes som </P>  \r\n\r\n<P>samfundsvigtige edb-opgaver, i fremtiden varetages af </P>  \r\n\r\n<P>tjenestemænd. </P>  \r\n\r\n<P>Det er mindretallets opfattelse, at regeringen ved at lade denne </P>  \r\n\r\n<P>konflikt løbe så langt har sat Folketinget i en situation, hvor </P>  \r\n\r\n<P>Tinget for at redde samfundet fra administrativt kaos nødvendigvis </P>  \r\n\r\n<P>må stemme for det foreliggende forslag. </P>  \r\n\r\n<P>Da lovforslaget er udformet således, at de medarbejdere, der er </P>  \r\n\r\n<P>omfattet af konflikten mellem Finansministeriet/Datacentralen og </P>  \r\n\r\n<P>PROSA vil få deres løn- og arbejdsforhold reguleret efter de samme </P>  \r\n\r\n<P>retningslinjer, som er aftalt mellem finansministeren og </P>  \r\n\r\n<P>HK/Samdata for tilsvarende overenskomstområder, hverken mere eller </P>  \r\n\r\n<P>mindre, vil mindretallet indstille lovforslaget til vedtagelse med </P>  \r\n\r\n<P>det stillede ændringsforslag. </P>  \r\n\r\n<P>Et tredje mindretal (Socialistisk Folkepartis og </P>  \r\n\r\n<P>Venstresocialisternes medlemmer af udvalget) opfatter den </P>  \r\n\r\n<P>langvarige konflikt mellem staten, Datacentralen og PROSA som </P>  \r\n\r\n<P>resultat af Finansministeriets passive holdning. </P>  \r\n\r\n<P>Der er intet i det materiale, der er forelagt arbejdsmarkedsudvalget, </P>  \r\n\r\n<P>som giver belæg for regeringens påstand om, at væsentlige </P>  \r\n\r\n<P>samfundsfunktioner såsom Folketinget, forsvaret og politiet var </P>  \r\n\r\n<P>truet af konflikten. Det er tværtimod ved svar på spørgsmål 19 </P>  \r\n\r\n<P>oplyst, at Finansministeriet ved mødet den 12. august 1987 med </P>  \r\n\r\n<P>PROSA fik meddelelse om, at PROSA ikke havde planer om at udvide </P>  \r\n\r\n<P>konflikten. Det er endvidere ved svar på spørgsmål 18 og spørgsmål </P>  \r\n\r\n<P>40 oplyst, at Finansministeriet ved sin omfattende lockout af en </P>  \r\n\r\n<P>række publikumsrettede funktioner har bragt staten ud i de </P>  \r\n\r\n<P>vanskeligheder, som arbejdsministeren nævner som den egentlige </P>  \r\n\r\n<P>begrundelse for indgrebet. Det er endelig over for udvalget </P>  \r\n\r\n<P>oplyst, at såvel staten som Datacentralen har store problemer med </P>  \r\n\r\n<P>at fastholde kvalificeret personale, samt at det forud for </P>  \r\n\r\n<P>overenskomstperiodens afslutning fra arbejdsgiversiden offentligt </P>  \r\n\r\n<P>var tilkendegivet, at der ved overenskomstforhandlingerne skulle </P>  \r\n\r\n<P>søges en løsning herpå. </P>  \r\n\r\n<P>I den sammenhæng er det bemærkelsesværdigt, at regeringen i sit </P>  \r\n\r\n<P>lovforslag fraviger sit tidligere tilbud på TFU-forliget plus 3 </P>  \r\n\r\n<P>pct. over for PROSA, som det er blevet oplyst over for udvalget. </P>  \r\n\r\n<P>Den holdning, der ligger bag en sådan nedskæring af tilbudet, kan </P>  \r\n\r\n<P>opfattes som en straffeekspedition og vil under alle </P>  \r\n\r\n<P>omstændigheder vanskeliggøre arbejdsforholdene på de omfattede </P>  \r\n\r\n<P>arbejdspladser. </P>  \r\n\r\n<P>For mindretallet er det ikke kun et spørgsmål om løn, der skal til </P>  \r\n\r\n<P>for at fastholde personalet i den offentlige sektor, men også om </P>  \r\n\r\n<P>skabelse af arbejdspladser, som giver udviklingsmuligheder, </P>  \r\n\r\n<P>uddannelse, reel medbestemmelse på arbejdets tilrettelæggelse og </P>  \r\n\r\n<P>sociale ordninger for medarbejderne, men selvfølgelig spiller </P>  \r\n\r\n<P>lønnen og lønforskelle mellem det offentlige og private en rolle. </P>  \r\n\r\n<P>En undersøgelse fra Socialforskningsinstituttet bestilt af </P>  \r\n\r\n<P>Finansministeriet viser, at statsansatte edb-folk i 1985 </P>  \r\n\r\n<P>gennemsnitlig fik 56.000 kr. mere om året ved at skifte til det </P>  \r\n\r\n<P>private erhvervsliv (svarer i dag til ca. 71.000 kr.). Resultatet </P>  \r\n\r\n<P>af denne kæmpemæssige forskel er, at det offentlige i stigende </P>  \r\n\r\n<P>omfang må købe sig til edb-viden fra private firmaer, hvilket </P>  \r\n\r\n<P>betyder stadig større udgifter for staten til konsulentfirmaer. </P>  \r\n\r\n<P>Dertil kommer, at edb-arbejde er et spørgsmål om følsomme data, </P>  \r\n\r\n<P>som det er mere end problematisk at overlade til private firmaer. </P>  \r\n\r\n<P>Af de oplysninger, som er fremkommet under udvalgsarbejdet, er der </P>  \r\n\r\n<P>ikke meget, som tyder på, at den offentlige arbejdsgiverpart har </P>  \r\n\r\n<P>bestræbt sig særlig meget på at komme frem til brugelige </P>  \r\n\r\n<P>forhandlingsudspil og -resultater, og resultatet vil blive </P>  \r\n\r\n<P>edb-kaos i de kommende år på grund af en accelererende </P>  \r\n\r\n<P>personaleflugt til det private, et problem, som vi ikke har kunnet </P>  \r\n\r\n<P>få oplyst hvordan staten vil løse. </P>  \r\n\r\n<P>Mindretallet ser med stor bekymring på, at der på det offentlige </P>  \r\n\r\n<P>ansættelsesområde er etableret en tradition for indgreb. Denne </P>  \r\n\r\n<P>tradition fritager de offentlige arbejdsgivere, forhandlere og </P>  \r\n\r\n<P>organisationerne for det ansvar, der ligger i at opnå et </P>  \r\n\r\n<P>forhandlingsresultat, som kan sikre, at det offentlige rekrutterer </P>  \r\n\r\n<P>og fastholder kvalificeret arbejdskraft. </P>  \r\n\r\n<P>Mindretallet modsætter sig principielt lovindgreb til løsning af </P>  \r\n\r\n<P>arbejdsmarkedskonflikter og indstiller lovforslaget til </P>  \r\n\r\n<P>forkastelse ved 3. behandling, men er dog medforslagsstiller til </P>  \r\n\r\n<P>det stillede ændringsforslag. </P>  \r\n\r\n<P>Et fjerde mindretal (Det Radikale Venstres medlem af udvalget) </P>  \r\n\r\n<P>indstiller lovforslaget til vedtagelse, men vil redegøre for sin </P>  \r\n\r\n<P>stilling til ændringsforslaget ved 2. behandling. </P>  \r\n\r\n<P>Ændringsforslag </P>  \r\n\r\n<P>Af </P>  \r\n\r\n<P>et mindretal (S, SF og VS): </P>  \r\n\r\n<P>Til § 12 </P>  \r\n\r\n<P>1) Stk. 2 udgår. </P>  \r\n\r\n<P>Bemærkninger </P>  \r\n\r\n<P>Forslagsstillerne ønsker ikke at medvirke til indførelse af en ny </P>  \r\n\r\n<P>arbejdsretlig praksis. </P>  \r\n\r\n<P>Bo Kristensen (KF) fmd. Henning Andersen (KF) Houe (KF) Jette </P>  \r\n\r\n<P>Thomsen (KF) Maisted (V) Tørnæs (V) Bollmann (CD) </P>  \r\n\r\n<P>Kofod-Svendsen (KRF) Jytte Andersen (S) Bakholt (S) Ole Vagn </P>  \r\n\r\n<P>Christensen (S) Søren B. Jørgensen (S) nfmd. Kaj Poulsen (S) </P>  \r\n\r\n<P>Lilli Gyldenkilde (SF) Ole Henriksen (SF) Elisabeth Bruun </P>  \r\n\r\n<P>Olesen (VS) Estrup (RV) </P>  \r\n\r\n<P>Partiet FP havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>Nogle af udvalgets spørgsmål til arbejdsministeren </P>  \r\n\r\n<P>og dennes svar herpå </P>  \r\n\r\n<P>Spørgsmål 19: </P>  \r\n\r\n<P>Har PROSA på noget tidspunkt givet udtryk for at strejkeramme </P>  \r\n\r\n<P>forsvaret, politiet og valgberedskabet? </P>  \r\n\r\n<P>Svar: </P>  \r\n\r\n<P>Finansministeren kan herom oplyse følgende: </P>  \r\n\r\n<P>PROSA har haft mulighed for at udvide konflikten til disse områder </P>  \r\n\r\n<P>med virkning fra 25. august 1987. </P>  \r\n\r\n<P>På mødet den 12. august 1987 meddelte PROSA, at man ikke havde planer </P>  \r\n\r\n<P>om at udvide konflikten. </P>  \r\n\r\n<P>Jeg kan henholde mig hertil. </P>  \r\n\r\n<P>Spørgsmål 18: </P>  \r\n\r\n<P>Hvilke områder har PROSA henholdsvis finansministeren udvalgt til at </P>  \r\n\r\n<P>være strejkeramt eller lockoutet? </P>  \r\n\r\n<P>Endvidere ønskes oplyst tidspunkterne herfor. </P>  \r\n\r\n<P>Svar: </P>  \r\n\r\n<P>Finansministeren har herom oplyst følgende: </P>  \r\n\r\n<P>&#187;Inden for statens område er der iværksat strejker på følgende </P>  \r\n\r\n<P>tidspunkter: </P>  \r\n\r\n<P>Danmarks Statistik: 17. april 1987. </P>  \r\n\r\n<P>Farvandsdirektoratet: 1. maj 1987. </P>  \r\n\r\n<P>Handelshøjskolen i Århus: 1. maj 1987. </P>  \r\n\r\n<P>Danmarks Geologiske Undersøgelse: 1. juni 1987. </P>  \r\n\r\n<P>Ministeriet for Grønland: 1. juni 1987. </P>  \r\n\r\n<P>Socialstyrelsen: 1. juni 1987. </P>  \r\n\r\n<P>De centrale administrationer ved Københavns Universitet og Århus </P>  \r\n\r\n<P>Universitet: 1. juni 1987. </P>  \r\n\r\n<P>Idet der henvises til bilaget til lovforslaget udarbejdet af </P>  \r\n\r\n<P>Administrationsdepartementet den 14. august 1987, kan det oplyses </P>  \r\n\r\n<P>for så vidt angår Datacentralens område </P>  \r\n\r\n<P>- at alle opgaver for Toldvæsenet er strejkeramt, </P>  \r\n\r\n<P>- at opgaverne for Statsskattedirektoratet med undtagelse af </P>  \r\n\r\n<P>skattereformaktiviteterne er strejkeramt, medens </P>  \r\n\r\n<P>skattereformaktiviteterne er lockoutet, </P>  \r\n\r\n<P>- at af opgaverne for Regnskabsdirektoratet er regnskabskørslerne </P>  \r\n\r\n<P>strejkeramt, og lønkørslerne er lockoutet. </P>  \r\n\r\n<P>Strejken trådte i kraft den 25. juni 1987 og lockouten den 1. juli </P>  \r\n\r\n<P>1987.&#171; </P>  \r\n\r\n<P>Jeg kan henholde mig hertil. </P>  \r\n\r\n<P>Spørgsmål 40: </P>  \r\n\r\n<P>Hvorfor er der i listen over lockoutede ikke medtaget AF-MATCH, SU, </P>  \r\n\r\n<P>Udenrigsministeriets systemer, pensionsudbetalinger, </P>  \r\n\r\n<P>vedligeholdelse af alle systemerne (skat, told, politi, forsvar </P>  \r\n\r\n<P>m.v.)? </P>  \r\n\r\n<P>Svar: </P>  \r\n\r\n<P>Finansministeren har herom oplyst følgende: </P>  \r\n\r\n<P>&#187;Oplysningerne i besvarelsen af udvalgets spørgsmål 18 om omfanget af  \r\n\r\n</P>  \r\n\r\n<P>Datacentralens lockout knytter sig til de aktivitetsområder, hvor </P>  \r\n\r\n<P>en konflikt ud over den 1. september 1987 vil have de væsentligste </P>  \r\n\r\n<P>konsekvenser, jf. Administrationsdepartementets notat af 14. </P>  \r\n\r\n<P>august. </P>  \r\n\r\n<P>Det er korrekt, at Datacentralens lockout herudover omfatter </P>  \r\n\r\n<P>yderligere et antal systemer, herunder de i spørgsmål 40 nævnte. </P>  \r\n\r\n<P>Det gælder for en række af disse systemer, at der er etableret </P>  \r\n\r\n<P>manuelle procedurer m.v., hvorved konsekvenserne af konflikten i </P>  \r\n\r\n<P>nogen grad er afbødet. </P>  \r\n\r\n<P>Af følgende liste fremgår i øvrigt, hvilke opgaver der er henholdsvis </P>  \r\n\r\n<P>strejke- og lockoutramt: </P>  \r\n\r\n<P>Strejkeramte </P>  \r\n\r\n<P>Skatteområdet </P>  \r\n\r\n<P>Drift af den samlede skatteopgave, udvikling af en række </P>  \r\n\r\n<P>skatteopgaver, dog ikke udvikling af skattereformen </P>  \r\n\r\n<P>Lockoutramte </P>  \r\n\r\n<P>Udvikling af resten af skatteopgaverne inkl. udvikling af </P>  \r\n\r\n<P>skattereformen. Industriministeriet </P>  \r\n\r\n<P>Opgaver for Patentdirektoratet </P>  \r\n\r\n<P>Udviklingsopgaver i henhold til kontrakt </P>  \r\n\r\n<P>Opgaver for departementet </P>  \r\n\r\n<P>Tilsynet med banker og sparekasser </P>  \r\n\r\n<P>Mindre driftsopgaver </P>  \r\n\r\n<P>Forsvar </P>  \r\n\r\n<P>FØRST (forsvarsøkonomistyringssystem) og SJS-I (statens </P>  \r\n\r\n<P>journalsystem) </P>  \r\n\r\n<P>Udviklingsopgaver og vedligeholdelsesopgaver (dog ikke driftsstøtte, </P>  \r\n\r\n<P>som er friholdt) </P>  \r\n\r\n<P>Økonomi </P>  \r\n\r\n<P>Central driftsafvikling af SCL (lønsystem) </P>  \r\n\r\n<P>Centralt driftsafviklede regnskabsopgaver: SCR, IRIS (internt </P>  \r\n\r\n<P>regnskab) </P>  \r\n\r\n<P>Mindre opgaver for Nationalbanken og Kongeriget Danmarks Hypotekbank </P>  \r\n\r\n<P>og Finansforvaltning samt kreditforeningerne </P>  \r\n\r\n<P>Undervisning og told </P>  \r\n\r\n<P>Undervisningsministeriets bloktilskud (gymnasier m.v.) </P>  \r\n\r\n<P>Alle opgaver for toldvæsenet </P>  \r\n\r\n<P>CRAM (arbejdsmarkedsstatistikken) </P>  \r\n\r\n<P>Undervisningsministeriet (Statens Uddannelsesstøtte) og </P>  \r\n\r\n<P>Erhvervsskolerne </P>  \r\n\r\n<P>Økonomiopgaver for HNG og DANGAS Indenrigs- og Justitsministeriet </P>  \r\n\r\n<P>Driftsstøtte til Værnepligtsstyrelsen </P>  \r\n\r\n<P>Udvikling på politiets opgaver </P>  \r\n\r\n<P>Driftsstøtte til Civilforsvarsstyrelsen </P>  \r\n\r\n<P>Udvikling af tinglysningssystemet </P>  \r\n\r\n<P>Udvikling af CPR-opgaven </P>  \r\n\r\n<P>Udvikling af vægtafgift </P>  \r\n\r\n<P>Diverse opgaver herunder for private </P>  \r\n\r\n<P>Central driftsafvikling af alle opgaver, bl.a. Retsinformation, </P>  \r\n\r\n<P>DC-HOST, Børne- og hustrubidrag </P>  \r\n\r\n<P>for Københavns Kommune m.v. </P>  \r\n\r\n<P>Alle udviklingsopgaver for diverse mindre statslige kunder samt for </P>  \r\n\r\n<P>indenlandske private </P>  \r\n\r\n<P>kunder </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00251"
        },
        {
            "displayName": "Entydig dokumentidentifikation",
            "displayValue": "CL005345"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "251"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}