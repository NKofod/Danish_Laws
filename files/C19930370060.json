{
    "id": 70041,
    "title": "Manuel håndtering og transport af dagrenovation m.v. (* 1) (* 2) (* 3) (* 4) (* 5) (* 6) (* 7) (* 8) (* 9) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3700 af 01/11/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Manuel håndtering og transport af dagrenovation  \r\n\r\n m.v. (* 1) (* 2) (* 3) (* 4) (* 5) (* 6) (* 7) (* 8) (* 9) </H1>  \r\n\r\n<P></P>  \r\n\r\n<BR>  \r\n\r\n<P> <B>Indledning</B>  </P>  \r\n\r\n<P>Renovationsarbejde er omfattet af arbejdsmiljølovgivningen. Et hovedkrav i  \r\n\r\n denne er arbejdsmiljølovens § 38, der fastsætter, at arbejdet skal  \r\n\r\n planlægges, tilrettelægges og udføres således, at det er sikkerheds- og  \r\n\r\n sundhedsmæssigt fuldt forsvarligt. </P>  \r\n\r\n<P>Ved renovationsarbejde udgør fysiske belastninger og påvirkninger fra  \r\n\r\n stoffer og materialer en særlig helbredsforringende risiko, som skal tages i  \r\n\r\n betragtning, når denne bestemmelse skal efterleves. I den forbindelse har  \r\n\r\n desuden følgende regler betydning: </P>  \r\n\r\n<P>- § 17 i bekendtgørelse nr. 1182 af 18. december 1992 om arbejdets  \r\n\r\n udførelse, der fastsætter, at unødige fysiske belastninger, uhensigtsmæssige  \r\n\r\n arbejdsstillinger og/eller bevægelser skal undgås, og at belastningen under  \r\n\r\n arbejdet derfor skal være så lille, som det er rimeligt under hensyntagen til  \r\n\r\n den tekniske udvikling. </P>  \r\n\r\n<P>- § 10 i samme bekendtgørelse, hvorefter det ved udførelsen af arbejdet  \r\n\r\n skal sikres, at egnede og effektive hjælpemidler såsom løfteanordninger og  \r\n\r\n transportmidler m.v. er tilgængelige i det omfang, det er nødvendigt, for at  \r\n\r\n arbejdet kan udføres sikkerheds- og sundhedsmæssigt fuldt forsvarligt. </P>  \r\n\r\n<P>- Bekendtgørelse nr. 1164 af 16. december 1992 om manuel håndtering af  \r\n\r\n byrder, der indeholder de nærmere regler for arbejde med manuelle løft,  \r\n\r\n bæring m.v. af byrder. </P>  \r\n\r\n<P>- § 16 i bekendtgørelse om arbejdets udførelse, der fastsætter, at unødig  \r\n\r\n påvirkning fra stoffer og materialer skal undgås, og at påvirkningen under  \r\n\r\n arbejdet derfor skal nedbringes så meget, som det er rimeligt under  \r\n\r\n hensyntagen til den tekniske udvikling. </P>  \r\n\r\n<P>- § 13 nr. 4 i samme bekendtgørelse, hvorefter det ved udførelsen af  \r\n\r\n arbejdet skal sikres, at der træffes effektive foranstaltninger for at  \r\n\r\n beskytte de ansatte, hvor arbejdsprocessen eller de forhold, hvorunder  \r\n\r\n arbejdet foregår, rummer mulighed for sygdomssmitte. </P>  \r\n\r\n<P>- Bekendtgørelse nr. 1163 af 16. december 1992 om faste arbejdssteders  \r\n\r\n indretning. </P>  \r\n\r\n<P>- Bekendtgørelse nr. 290 af 5. maj 1993 om skiftende arbejdssteders  \r\n\r\n indretning. </P>  \r\n\r\n<P>Anvisningen giver retningslinier for, hvorledes disse regler i  \r\n\r\n almindelighed kan opfyldes for renovationsarbejde. Renovationsarbejde skal  \r\n\r\n udføres i overensstemmelse med anvisningen eller på anden ligeså forsvarlig  \r\n\r\n måde. Hvor konkrete omstændigheder gør det nødvendigt, kan Arbejdstilsynet  \r\n\r\n dog stille yderligere krav. </P>  \r\n\r\n<P CLASS=PUNKT> <B>1.</B> Område </P>  \r\n\r\n<P>1.1 </P>  \r\n\r\n<P>Anvisningen gælder for enhver form for manuel håndtering af dagrenovation  \r\n\r\n og affald, herunder genanvendelige materialer, der håndteres i beholder  \r\n\r\n (herunder sække, kassetter m.v.) efter de samme metoder. </P>  \r\n\r\n<P>Omfattet af anvisningen er således bl.a. indsamling af madaffald fra  \r\n\r\n storkøkkener og visse indsamlingsordninger for affald fra erhverv. </P>  \r\n\r\n<P>Derimod er for eksempel afhentning af kemikalieaffald, storskrald,  \r\n\r\n bygningsaffald og haveaffald ikke omfattet af anvisningen, medmindre dette  \r\n\r\n indsamles i beholdere efter samme metode som dagrenovationen. </P>  \r\n\r\n<P> <B>1.2</B>  </P>  \r\n\r\n<P>Anvisningen beskriver de faktorer, der har betydning for den fysiske  \r\n\r\n belastning ved manuel håndtering af dagrenovation, og beskriver, hvorledes  \r\n\r\n arbejdsforholdene skal indrettes under hensyn hertil, for at arbejdet  \r\n\r\n almindeligvis kan udføres uden fare for sikkerhed eller sundhed. </P>  \r\n\r\n<P> <B>1.3</B>  </P>  \r\n\r\n<P>Desuden omhandler anvisningen den særlige risiko for sygdomssmitte og  \r\n\r\n påvirkning fra sundhedsskadelige stoffer fra den organiske del af affaldet  \r\n\r\n (rester af animalsk og vegetabilsk oprindelse, ofte kaldet den grønne  \r\n\r\n fraktion), og hvorledes denne risiko kan formindskes eller imødegås. </P>  \r\n\r\n<P> <B>1.4</B>  </P>  \r\n\r\n<P>Anvisningen henvender sig således til alle, der i forbindelse med  \r\n\r\n planlægning, tilrettelæggelse og udførelse af renovationsarbejde har pligter  \r\n\r\n efter lov om arbejdsmiljø. Det er navnlig renovationsfirmaer, leverandører af  \r\n\r\n materiel og hjælpemidler m.v. samt projekterende og rådgivere, jf. pkt.  \r\n\r\n 2.1-2.3. </P>  \r\n\r\n<P CLASS=PUNKT> <B>2.</B> Forpligtede/ansvarlige </P>  \r\n\r\n<P>2.1 </P>  \r\n\r\n<P>Renovationsfirmaet, vognmanden m.v., som afhenter dagrenovationen, har  \r\n\r\n efter arbejdsmiljølovens § 15 som arbejdsgiver pligt til at sørge for, at de  \r\n\r\n ansatte har sikkerheds- og sundhedsmæssigt forsvarlige arbejdsforhold. Det  \r\n\r\n påhviler herunder arbejdsgiveren at sørge for, at arbejdet tilrettelægges og  \r\n\r\n udføres på forsvarlig måde og under overholdelse af arbejdsmiljølovgivningens  \r\n\r\n bestemmelser. Det er derfor nødvendigt, at firmaet kender forholdene,  \r\n\r\n hvorunder arbejdet skal udføres, og planlægger arbejdet under hensyn hertil.  \r\n\r\n Det forudsætter et samarbejde med kommunens tekniske forvaltning, navnlig da  \r\n\r\n der er forhold som af hensyn til sikkerhed og sundhed nødvendiggør særlige  \r\n\r\n foranstaltninger, som firmaet ikke på egen hånd kan gennemføre, fx: </P>  \r\n\r\n<P>- Omlægning af transportveje og standpladser </P>  \r\n\r\n<P>- Placering af affald ved fortov eller vej </P>  \r\n\r\n<P>- Særlig tilrettelæggelse af arbejde. </P>  \r\n\r\n<P>Virksomhedens sikkerhedsorganisation skal deltage i planlægningen. </P>  \r\n\r\n<P> <B>2.2</B>  </P>  \r\n\r\n<P>Leverandøren af materiel og hjælpemidler til håndteringen har efter  \r\n\r\n arbejdsmiljølovens § 30 pligt til at sørge for, at disse ting er indrettet,  \r\n\r\n så de kan anvendes uden at være farlige for sikkerhed og sundhed, herunder  \r\n\r\n uden at medføre unødige belastninger. Nærmere retningslinier herom findes i  \r\n\r\n At-cirkulæreskrivelse 10/1990, der indeholder en vejledning til  \r\n\r\n Arbejdstilsynets kredse til brug for den konkrete vejledning til kommuner og  \r\n\r\n leverandører i forbindelse med nyanskaffelser af renovationssystemer m.v.  \r\n\r\n</P>  \r\n\r\n<P>Vejledningen har medvirket til en produktudvikling af en del materiel, men  \r\n\r\n der er dog endnu ikke på alle områder materiel, der lever op til  \r\n\r\n Arbejdstilsynets vejledning. </P>  \r\n\r\n<P> <B>2.3</B>  </P>  \r\n\r\n<P>Ifølge bekendtgørelse nr. 501 af 5. oktober 1978 om projekterendes og  \r\n\r\n rådgiveres pligter m.v. efter lov om arbejdsmiljø skal den, der leverer et  \r\n\r\n projekt til bl.a. en arbejdsgang, arbejdsproces eller -metode, i projektet  \r\n\r\n tage hensyn til sikkerhed og sundhed og sikre, at reglerne i  \r\n\r\n arbejdsmiljølovgivningen kan overholdes i forbindelse med projektets  \r\n\r\n gennemførelse. </P>  \r\n\r\n<P>Et projekt er efter bekendtgørelsen de planer, angivelser m.m., der er det  \r\n\r\n direkte grundlag for fremstilling af et produkt eller for udførelse af et  \r\n\r\n arbejde. </P>  \r\n\r\n<P>Efter § 21 i Miljøstyrelsens bekendtgørelse nr. 131 af 21. marts 1993  \r\n\r\n fastsætter kommunalbestyrelsen i et regulativ de nærmere regler om  \r\n\r\n indsamlingsordningers omfang, herunder beholdertyper, antal beholdere,  \r\n\r\n anbringelse af beholdere, anvendelse, fyldning, renholdelse og tømning af  \r\n\r\n beholdere samt om sortering af affald. </P>  \r\n\r\n<P>I det omfang regulativets bestemmelser er direkte bestemmende for,  \r\n\r\n hvorledes dagrenovationen skal afhentes og fjernes, skal dets angivelser  \r\n\r\n herom sikre, at arbejdet kan tilrettelægges og udføres i overensstemmelse med  \r\n\r\n arbejdsmiljølovgivningen, herunder denne anvisning. </P>  \r\n\r\n<P>Ved projektering af byggeri skal den projekterende sikre, at der i  \r\n\r\n projektet er taget hensyn til sikkerhed og sundhed også ved driften af  \r\n\r\n ejendommen. Hertil hører, at der er sikret forsvarlige bygningsmæssige  \r\n\r\n forhold med henblik på, at affald kan opsamles og afhentes uden fare for de  \r\n\r\n beskæftigedes sikkerhed og sundhed. </P>  \r\n\r\n<P> <B>2.4</B>  </P>  \r\n\r\n<P>Arbejdslederen har efter arbejdsmiljølovens § 26 pligt til at medvirke  \r\n\r\n til, at arbejdsforholdene inden for det arbejdsområde, som denne leder, er  \r\n\r\n sikkerheds- og sundhedsmæssigt fuldt forsvarlige. Bliver arbejdslederen  \r\n\r\n bekendt med fejl og mangler, som kan medføre fare for ulykker eller sygdom,  \r\n\r\n skal han afværge faren. Hvis faren ikke kan afværges ved indgriben på stedet,  \r\n\r\n skal arbejdslederen gøre arbejdsgiveren bekendt med forholdet. </P>  \r\n\r\n<P> <B>2.5</B>  </P>  \r\n\r\n<P>De ansatte har efter arbejdsmiljølovens § 28 pligt til at medvirke til, at  \r\n\r\n arbejdsforholdene sikkerheds- og sundhedsmæssigt er fuldt forsvarlige inden  \r\n\r\n for deres arbejdsområde. De ansatte skal derfor medvirke til, at de  \r\n\r\n foranstaltninger, der træffes for at fremme sikkerhed og sundhed, virker  \r\n\r\n efter deres hensigt. Dette indebærer, at de ansatte skal anvende de tekniske  \r\n\r\n hjælpemidler og personlige værnemidler, der stilles til rådighed. Bliver de  \r\n\r\n ansatte inden for deres arbejdsområde opmærksom på fejl og mangler, som kan  \r\n\r\n forringe sikkerheden og sundheden, og som de ikke selv kan rette, skal de  \r\n\r\n meddele dette til et medlem af sikkerhedsgruppen, arbejdslederen eller  \r\n\r\n arbejdsgiveren. </P>  \r\n\r\n<P> <B>2.6</B>  </P>  \r\n\r\n<P>Efter arbejdsmiljølovens § 2, stk. 3 gælder de væsentligste bestemmelser,  \r\n\r\n der omtales i anvisningen også for arbejde, der ikke udføres for en  \r\n\r\n arbejdsgiver. Anvisningen gælder derfor også ved renovationsarbejde, der  \r\n\r\n udføres af andre end ansatte fx arbejdsgiveren selv eller selvstændige uden  \r\n\r\n ansatte. </P>  \r\n\r\n<P CLASS=PUNKT> <B>3.</B> Arbejdets planlægning og udførelse </P>  \r\n\r\n<P>3.1 </P>  \r\n\r\n<P>Efter bekendtgørelsen om manuel håndtering skal håndteringen af  \r\n\r\n dagrenovation udføres sikkerheds- og sundhedsmæssigt forsvarligt, og manuel  \r\n\r\n håndtering, der kan indebære risiko for sikkerhed og sundhed, skal undgås ved  \r\n\r\n hensigtsmæssig planlægning og tilrettelæggelse af arbejdet, herunder  \r\n\r\n anvendelse af tekniske hjælpemidler. </P>  \r\n\r\n<P>Navnlig følgende forhold har betydning ved renovationsarbejde og skal  \r\n\r\n tages i betragtning ved planlægning og valg af foranstaltninger:  \r\n\r\n beholdertype, vægt, afhentningsstedets placering og indretning,  \r\n\r\n transportvejen og de tekniske hjælpemidlers beskaffenhed. </P>  \r\n\r\n<P> <B>3.2</B>  </P>  \r\n\r\n<P>Det er vigtigt, at der ved valg af renovationssystem er foretaget en  \r\n\r\n arbejdsmiljømæssig vurdering af de enkelte led i systemet samt en  \r\n\r\n helhedsvurdering af det samlede system, således at beholdertype, det tekniske  \r\n\r\n hjælpemiddel og renovationsbil passer sammen i arbejdsmiljømæssig henseende.  \r\n\r\n Nærmere retningslinier for sådan vurdering findes i At-cirkulæreskrivelse  \r\n\r\n 10/1990. </P>  \r\n\r\n<P> <B>3.3 Afhentningsstedet </B></P>  \r\n\r\n<P>3.3.1 </P>  \r\n\r\n<P>På afhentningsstedet skal beholder, stativ og lignende være placeret  \r\n\r\n således, at håndtering kan ske i en hensigtsmæssig arbejdsstilling og med  \r\n\r\n hensigtsmæssige arbejdsbevægelser og belastninger. </P>  \r\n\r\n<P>Beholder, stativ og lignende skal derfor stå plant, stabilt og  \r\n\r\n hensigtsmæssigt for afhentning af affald på standplads. </P>  \r\n\r\n<P>Samtidig skal materiellet være placeret, så det er muligt frit og i  \r\n\r\n oprejst stilling at komme helt hen til det. </P>  \r\n\r\n<P>Endvidere skal materiellet være placeret i en sådan højde og på en sådan  \r\n\r\n måde, at håndtering kan ske i en hensigtsmæssig oprejst kropsstilling, og  \r\n\r\n således at gribefunktionen kan ske med begge hænder og tæt på kroppen. </P>  \r\n\r\n<P>Anvendes der et teknisk hjælpemiddel til håndteringen fx en sækkevogn  \r\n\r\n eller en kærre skal beholderen være placeret således, at det tekniske  \r\n\r\n hjælpemiddel kan komme helt hen til den. </P>  \r\n\r\n<P> <B>3.3.2</B>  </P>  \r\n\r\n<P>I etageejendomme med skakt eller tilsvarende systemer skal det sikres, at  \r\n\r\n affald ikke kan falde uden for opsamlingssystemet, og at dette er rummeligt  \r\n\r\n nok, så det ikke overfyldes. Opbevaringsrummet skal være let at rengøre på en  \r\n\r\n måde, så forurening ikke spredes. Rummet skal være forsynet med mekanisk  \r\n\r\n rumventilation. Højtryksspuling bør undgås. Hvis det i enkelte tilfælde er  \r\n\r\n nødvendigt, skal det ske med fuldt beskyttelsesudstyr. </P>  \r\n\r\n<P> <B>3.3.3</B>  </P>  \r\n\r\n<P>Beholder m.v. skal opstilles på et sted, der er hensigtsmæssigt for  \r\n\r\n afhentning. </P>  \r\n\r\n<P>Ved projektering af nye ejendomme skal der tages hensyn hertil, så  \r\n\r\n beholder m.v. enten placeres i samme niveau som renovationsbil, eller således  \r\n\r\n at den nemt kan transporteres ved hjælp af et teknisk hjælpemiddel beregnet  \r\n\r\n hertil. </P>  \r\n\r\n<P> <B>3.4 Transport til renovationsbil og valg af materiel. </B></P>  \r\n\r\n<P>3.4.1 </P>  \r\n\r\n<P>Belastningen ved manuel håndtering af dagrenovation er generelt af en  \r\n\r\n sådan karakter, at der skal anvendes tekniske hjælpemidler, når beholderen  \r\n\r\n afhentes, bringes og tømmes til renovationsbil, således at den manuelle  \r\n\r\n håndtering med løft og bæring minimeres. </P>  \r\n\r\n<P>Brugen af tekniske hjælpemidler kan endvidere være nødvendig for at undgå  \r\n\r\n risiko for stik og skæreskader og for at undgå kontakt med affaldet, herunder  \r\n\r\n støv og aerosolpåvirkning. </P>  \r\n\r\n<P> <B>3.4.2</B>  </P>  \r\n\r\n<P>Hvis forholdene i enkelttilfælde er af en sådan karakter, at det ikke er  \r\n\r\n muligt at anvende et teknisk hjælpemiddel, skal løft og bæring ske på en  \r\n\r\n sådan måde, at belastningen herved ikke er sundhedsskadelig. </P>  \r\n\r\n<P>At-meddelelse nr. 4.05.2 om vurdering af løft giver oplysning om,  \r\n\r\n hvorledes belastninger ved løft og bæring vurderes. </P>  \r\n\r\n<P>De faktorer, der er bestemmende for belastningen ved løft og bæring af  \r\n\r\n beholder, er navnlig arbejdsstillingen, byrdens vægt, form og øvrige  \r\n\r\n beskaffenhed, afhentningsstedets placering og transportvejens beskaffenhed.  \r\n\r\n Disse faktorer skal afpasses, så arbejdet kan ske forsvarligt. </P>  \r\n\r\n<P>Brugen af tekniske hjælpemidler kan undlades i forbindelse med særlige  \r\n\r\n renovationssystemer, der indebærer så begrænset vægt af den enkelte beholder,  \r\n\r\n at den manuelle håndtering ikke indebærer risiko for sundhedsskader. </P>  \r\n\r\n<P>Ved vurderingen heraf skal alle faktorer, der er bestemmende for  \r\n\r\n belastningen ved bæring, tages i betragtning. </P>  \r\n\r\n<P>I alle tilfælde, hvor brugen af tekniske hjælpemidler undlades, skal det  \r\n\r\n sikres, at der er taget højde for risikoen for stikskader og kontakt med  \r\n\r\n affaldet. </P>  \r\n\r\n<P> <B>3.4.3</B>  </P>  \r\n\r\n<P>Når der anvendes tekniske hjælpemidler, skal det sikres, at personen, der  \r\n\r\n trækker eller skubber, ikke belastes sundhedsskadeligt. Der skal derfor tages  \r\n\r\n hensyn til de faktorer, der er bestemmende herfor. Det er navnlig  \r\n\r\n transportvejens beskaffenhed, beholderens vægt, form og de tekniske  \r\n\r\n hjælpemidlers beskaffenhed. </P>  \r\n\r\n<P>Disse faktorer bør derfor afstemmes i forhold til hinanden, således at den  \r\n\r\n kraft, der er nødvendig for at skubbe/trække det tekniske  \r\n\r\n hjælpemiddel/beholder i gang, ikke er større end 400 N (cNewton) og den  \r\n\r\n kraft, der kræves under kørsel, ikke overstige, 200 N (Newton). </P>  \r\n\r\n<P>Det er en forudsætning, at transporten udføres i gode arbejdsstillinger og  \r\n\r\n med en passende frekvens over en arbejdsdag. </P>  \r\n\r\n<P> <B>3.4.4</B>  </P>  \r\n\r\n<P>Ved valg af teknisk hjælpemiddel (fx egnet sækkevogn eller kærre) skal der  \r\n\r\n tages hensyn til, hvilken type beholder der skal transporteres, samt hvilken  \r\n\r\n renovationsbil der anvendes. </P>  \r\n\r\n<P> <B>3.4.5</B>  </P>  \r\n\r\n<P>Materiel, herunder sække til renovationssystemer, må ikke give anledning  \r\n\r\n til skadelige hudpåvirkninger eller lignende. I de tilfælde hvor dette ikke  \r\n\r\n er muligt, skal det sikres, at de ansatte ikke kommer i kontakt med  \r\n\r\n materiellet. </P>  \r\n\r\n<P> <B>3.4.6</B>  </P>  \r\n\r\n<P>Hvor der er risiko for at komme i kontakt med affaldet, fx ved bæring af  \r\n\r\n sække, jf. 3.4.2, skal der anvendes arbejdsbeklædning og personlige  \r\n\r\n værnemidler i form af handsker. </P>  \r\n\r\n<P>Hvor der er risiko for tåskader, fx ved håndtering af faste beholdere og  \r\n\r\n sække med glas, skal der anvendes værnefodtøj. </P>  \r\n\r\n<P> <B>3.5 Transportvejene generelt </B></P>  \r\n\r\n<P>3.5.1 </P>  \r\n\r\n<P>Mellem beholderens opstillingssted og renovationsbil skal adgangsvejen,  \r\n\r\n transportvejen og forholdene i øvrigt være af en sådan karakter, at transport  \r\n\r\n kan ske uden risiko for ulykker eller sundhedsskadelige belastninger.  \r\n\r\n Transport- og adgangsveje skal derfor: </P>  \r\n\r\n<P>a. Være plane, jævne og med kørefast underlag, som fx fliser, asfalt eller  \r\n\r\n komprimeret grus, dog afhængig af materiellets art. </P>  \r\n\r\n<P>b. Så vidt muligt være vandrette. </P>  \r\n\r\n<P>c. Være så brede og høje, at der sikres fri passage. Døre, låger o.l. skal  \r\n\r\n kunne fastholdes i åben stilling. </P>  \r\n\r\n<P>Anslagslister, tærskler og trin forsynes med faste skråkiler/ramper o.l.,  \r\n\r\n så passage med kørende materiel lettes. </P>  \r\n\r\n<P>d. Være velbelyste. </P>  \r\n\r\n<P>e. Være rene og vedligeholdte. </P>  \r\n\r\n<P>f. Være ryddet for sne og ikke være glatte. </P>  \r\n\r\n<P> <B>3.6 Stigninger i transportvejen </B></P>  \r\n\r\n<P>3.6.1 </P>  \r\n\r\n<P>Den fysiske belastning øges med stigningens hældning og længde, hvorfor  \r\n\r\n disse forhold skal begrænses. </P>  \r\n\r\n<P>3.6.2 </P>  \r\n\r\n<P>Træk/skubkræfterne øges ved forekomst af stigninger i transportvejen. <BR>  \r\n\r\n</P>  \r\n\r\n<P>Ved håndtering af kørende materiel op ad stigninger vil træk/skubkræfterne  \r\n\r\n på 200 og 400 N, ved en samlet vægt på ca. 40 kg, typisk være overskredet ved  \r\n\r\n stigninger over 1:4, dog afhængig af materiellets og underlagets  \r\n\r\n beskaffenhed. </P>  \r\n\r\n<P> <B>3.6.3</B>  </P>  \r\n\r\n<P>Ved stigninger større end 1:10 skal der for at sikre fodfæstet anlægges  \r\n\r\n trin til at gå på og dobbeltramper til at køre på, samt om nødvendigt repos,  \r\n\r\n jf. bilag I til anvisningen. </P>  \r\n\r\n<P>Trin m.v. kan dog udelades på stigninger op til 1:7 under forudsætning af,  \r\n\r\n at længden af stigningen sker på en strækning under 5 m. </P>  \r\n\r\n<P> <B>3.6.4</B>  </P>  \r\n\r\n<P>Ved enhver stigning, herunder trappeforløb, større end 1:4 skal transport  \r\n\r\n af affald normalt ske med specielt udformede løfte/hejse hjælpemidler. </P>  \r\n\r\n<P> <B>3.6.5</B>  </P>  \r\n\r\n<P>Hvis der i enkelttilfælde transporteres mindre affaldsmængder på større  \r\n\r\n stigning, skal adgangs- og transportvej være udformet som i bilag I pkt. a,  \r\n\r\n c, d og pkt. 3.5.1. a, c, d, e, f. </P>  \r\n\r\n<P>Grænserne for skub/træk (jf. pkt. 3.4.3.) skal overholdes og unødige  \r\n\r\n fysiske belastninger undgås gennem valg af ergonomisk forsvarligt  \r\n\r\n transportmateriel og reduktion af vægten. </P>  \r\n\r\n<P> <B>3.6.6</B>  </P>  \r\n\r\n<P>Transport af beholder, der ikke passer til kørearealet, fx på grund af  \r\n\r\n hjulafstanden, skal ske med egnede tekniske hjælpemidler. </P>  \r\n\r\n<P> <B>3.7 Særlige forhold </B></P>  \r\n\r\n<P>3.7.1 </P>  \r\n\r\n<P>Hvor affaldet ikke kan afhentes som beskrevet foran, enten på grund af  \r\n\r\n underlagets beskaffenhed eller på grund af stigningens karakter eller lav  \r\n\r\n frihøjde i transportvejen m.v., kan afhentning kun finde sted, hvis  \r\n\r\n afhentningsstedet er placeret tættest muligt på udgang fra grund, dog maks. 5  \r\n\r\n m herfra. Pkt. 3.5.1. d, e, og f skal dog altid være overholdt. </P>  \r\n\r\n<P>3.7.2 </P>  \r\n\r\n<P>Hvor afhentningsstedet af tekniske eller bygningsmæssige årsager  \r\n\r\n (eksempelvis fredede ejendomme, etageejendomme med vanskelig adgang til  \r\n\r\n afhentningssted via trapper og snævre gange) m.v. ikke kan placeres højst 5 m  \r\n\r\n fra udgang fra grund, vil følgende løsninger kunne sikre en forsvarlig måde  \r\n\r\n at afhente beholderen på: </P>  \r\n\r\n<P>- beholderen stilles ud til fortov eller vej. Med hensyn til tilladelse  \r\n\r\n til at anbringe beholdere ved eller på vej henvises til lovgivningen  \r\n\r\n vedrørende offentlige/private veje </P>  \r\n\r\n<P>- brug af specielt egnede mekaniske løfte-, hejse- og transportmidler fx  \r\n\r\n elevator, trappelift. </P>  \r\n\r\n<P>- affaldsøer, skraldehuse i gårdniveau </P>  \r\n\r\n<P>- etablering af forsvarlig transportvej via naboejendom. </P>  \r\n\r\n<P> <B>3.7.3</B>  </P>  \r\n\r\n<P>Hvis ingen af disse foranstaltninger kan etableres, må der efter et  \r\n\r\n konkret skøn i disse tilfælde træffes særlige foranstaltninger, fx ved at  \r\n\r\n arbejdet tilrettelægges på en særlig måde, ved at affaldsmængden pr. enhed  \r\n\r\n nedsættes, eller ved at der indgås særlige aftaler mellem vognmand og  \r\n\r\n kommune, jf. pkt. 2.1. i anvisningen. </P>  \r\n\r\n<P CLASS=PUNKT> <B>4.</B> Indsamling af den organiske del af affaldet </P>  \r\n\r\n<P>4.1 </P>  \r\n\r\n<P>Den organiske del af affaldet udgør en særlig risiko for sundhedsskadelige  \r\n\r\n påvirkninger, herunder mulighed for sygdomssmitte på grund af  \r\n\r\n mikroorganismer, dvs. bakterier, svampe, deres produkter og affaldsstoffer,  \r\n\r\n herunder endotoksiner. </P>  \r\n\r\n<P>Mikroorganismerne vokser særdeles godt i den våde fraktion af  \r\n\r\n husholdningsaffaldet, hvor der er plante- og kødrester. Små mængder organiske  \r\n\r\n materialer giver under fugtige betingelser og temperaturer på 20-30 grader C  \r\n\r\n rig mulighed for vækst af mikroorganismer. </P>  \r\n\r\n<P>Mikroorganismer m.v. spredes meget let og sidder fast på hænder, i håret,  \r\n\r\n på sko og tøj. </P>  \r\n\r\n<P>Mikroorganismerne m.v. kan endvidere på grund af den ringe størrelse nå  \r\n\r\n helt ned i lungerne og forårsage luftvejsproblemer/sygdomme som astma,  \r\n\r\n toksisk alveolitis (influenzalignende sygdom), allergisk alveolitis (kronisk  \r\n\r\n lungesygdom), hoste og bronkitis. </P>  \r\n\r\n<P>Derudover kan mikroorganismer m.v. forårsage mave-tarmsymptomer (kvalme,  \r\n\r\n diarre og eventuelt opkastninger). Hudproblemer (eksem) kan fremkaldes ved  \r\n\r\n lang tids påvirkning med høje niveauer af endotoksiner og støv med svampe og  \r\n\r\n bakterier. </P>  \r\n\r\n<P> <B>4.2 Planlægning </B></P>  \r\n\r\n<P>4.2.1 </P>  \r\n\r\n<P>Planlægning og tilrettelæggelse af arbejdet med håndtering og transport af  \r\n\r\n den organiske del af affaldet skal først og fremmest tage sigte på at  \r\n\r\n begrænse spredningen af aerosoler (partikler i luften) og mikroorganismer  \r\n\r\n mest muligt og at nedbringe påvirkningerne herfra mest muligt. </P>  \r\n\r\n<P>Indsamlings- og arbejdsmetoder skal tilrettelægges under hensyn hertil.  \r\n\r\n</P>  \r\n\r\n<P> <B>4.2.2</B>  </P>  \r\n\r\n<P>Tømningshyppigheden skal indrettes efter affaldets karakter,  \r\n\r\n indsamlingsmateriel og den temperatur, det opbevares under. </P>  \r\n\r\n<P> <B>4.3 Arbejdets udførelse </B></P>  \r\n\r\n<P>4.3.1 </P>  \r\n\r\n<P>Ved transport af beholdere skal disse holdes lukket. Hvis det er  \r\n\r\n nødvendigt at foretage visuel inspektion af affaldet, må inspektion af  \r\n\r\n beholder kun ske på afhentningsstedet. </P>  \r\n\r\n<P> <B>4.3.2</B>  </P>  \r\n\r\n<P>Manuel omhældning skal undgås. Hvis det i enkelte tilfælde ikke kan  \r\n\r\n undgås, skal der anvendes åndedrætsværn. </P>  \r\n\r\n<P> <B>4.3.3</B>  </P>  \r\n\r\n<P>Ved tømning i vogn skal det sikres, at arbejdet sker på en sådan måde, at  \r\n\r\n kontakt med affald og/eller udsættelse for aerosoler fra affald undgås. Dette  \r\n\r\n kan fx ske ved anvendelse af biler med lukkede systemer, høj indlæsning eller  \r\n\r\n tilsvarende effektive metoder. </P>  \r\n\r\n<P> <B>4.3.4</B>  </P>  \r\n\r\n<P>Renovationsbil og materiel, fx spande, skal holdes rene. </P>  \r\n\r\n<P> <B>4.4 Personlige værnemidler </B></P>  \r\n\r\n<P>4.4.1 </P>  \r\n\r\n<P>Ansatte, der udfører håndtering af den organiske del af affaldet, skal  \r\n\r\n altid have særligt arbejdstøj og have åndedrætsværn i form af helmaske med  \r\n\r\n P3-filter stillet til rådighed, jf. bekendtgørelse om personlige værnemidler.  \r\n\r\n</P>  \r\n\r\n<P> <B>4.4.2</B>  </P>  \r\n\r\n<P>Hvor der på trods af de foretagne foranstaltninger fortsat er risiko for  \r\n\r\n sundhedsskadelig påvirkning af luftvejene, fx ved omhældning eller rengøring,  \r\n\r\n skal der anvendes egnet åndedrætsværn, som minimum helmaske med P3-filter.  \r\n\r\n</P>  \r\n\r\n<P> <B>4.5 Velfærdsforanstaltninger </B></P>  \r\n\r\n<P>4.5.1 </P>  \r\n\r\n<P>Ansatte beskæftiget ved renovationsarbejde skal have  \r\n\r\n velfærdsforanstaltninger i medfør af bekendtgørelse om skiftende  \r\n\r\n arbejdssteder. </P>  \r\n\r\n<P> <B>4.5.2</B>  </P>  \r\n\r\n<P>Arbejde med indsamling af organisk affald har generelt en sådan karakter  \r\n\r\n at Arbejdstilsynet efter § 10, stk. 2, i bekendtgørelsen vil kræve følgende  \r\n\r\n faciliteter for ansatte beskæftiget hermed: </P>  \r\n\r\n<P>- adgang til omklædning </P>  \r\n\r\n<P>- tørring af arbejdstøj, hvis arbejdet medfører, at arbejdstøjet bliver  \r\n\r\n vådt </P>  \r\n\r\n<P>- brusebad samt omklædning med adskilt opbevaring af gangtøj og  \r\n\r\n arbejdstøj. </P>  \r\n\r\n<P>Faciliteterne skal være til rådighed på et af arbejdsgiveren etableret  \r\n\r\n samlingssted, udgangssted eller lignende. </P>  \r\n\r\n<P> <B>4.5.3</B>  </P>  \r\n\r\n<P>De ansatte skal altid under arbejdet have mulighed for at rengøre sig i  \r\n\r\n nødvendigt omfang. </P>  \r\n\r\n<P>Der skal derfor i fornødent omfang medbringes vand, sæbe og  \r\n\r\n engangshåndklæder på renovationsbilen. </P>  \r\n\r\n<P>De ansatte skal have mulighed for at vaske hænder inden spisning, rygning  \r\n\r\n m.v. </P>  \r\n\r\n<P> <B>4.5.4</B>  </P>  \r\n\r\n<P>Arbejdsgiveren skal gøre de ansatte bekendt med nødvendigheden af en god  \r\n\r\n personlig hygiejne. </P>  \r\n\r\n<P>Dette indebærer: </P>  \r\n\r\n<P>- vask af hænder før spisning, rygning m.v. </P>  \r\n\r\n<P>- at de ansatte undlader at spise, i på eller i nærheden af  \r\n\r\n renovationsbilen. </P>  \r\n\r\n<P> <B>4.5.5</B>  </P>  \r\n\r\n<P>De ansatte må ikke spise i, på eller i nærheden af renovationsbilen. </P>  \r\n\r\n<P> <B>4.5.6</B>  </P>  \r\n\r\n<P>De ansatte skal medvirke til at ovennævnte foranstaltninger virker efter  \r\n\r\n deres hensigt. </P>  \r\n\r\n<P> <B>Bilag 1</B>  </P>  \r\n\r\n<P> <B>Stigninger i transportveje</B>  </P>  \r\n\r\n<P>Arbejdstilsynet vil kunne acceptere stigninger i eksisterende  \r\n\r\n transportveje, hvis disse er mellem 1:10 og 1:4, og følgende er opfyldt: </P>  \r\n\r\n<UL CLASS=PLAIN-LIST>  \r\n\r\n<LI>a) Der skal være trin til at gå på og dobbeltramper til at køre på, når  \r\n\r\n stigningen er over 1:10. Jf. dog pkt. 3.6.3. </LI>  \r\n\r\n<LI>b) Trinene skal være mindst 0,40 m brede, mindst 0,40 m dybe og højst  \r\n\r\n 0,10 m høje. </LI>  \r\n\r\n<LI>c) Stigningen skal for hver ca. 5 m være udformet med en vandret repos,  \r\n\r\n der er så lang og bred, at der er plads til materiel og person. </LI>  \r\n\r\n<LI>d) Dobbeltramperne skal passe til det kørende materiel, således at dette  \r\n\r\n ikke afspores. </LI>  \r\n\r\n</UL>  \r\n\r\n<P>Vedrørende transportvejens beskaffenhed for nybyggeri skal der ved  \r\n\r\n projektering af byggeriet dog tages hensyn til anvisningens pkt. 2.3, 3.3.3  \r\n\r\n og den generelle bestemmelse i pkt. 3.5.1. </P>  \r\n\r\n<P>Nedenfor er angivet eksempler på udformning af ramper. </P>  \r\n\r\n<P><IMG SRC=\"/image.aspx?id=70041&img=CR29228_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n</DIV>",
    "isHistorical": true,
    "editorialNotes": [
        "(* 9) AT-meddelelse nr. 4.05.2 om vurdering af løft",
        "(* 8) Miljøstyrelsens bekendtgørelse nr. 131 af 21. marts 1993 om indsamlingsordningers omfang",
        "(* 7) Bekendtgørelse nr. 501 af 5. oktober 1978 om projekterendes og rådgiveres pligter m.v.",
        "(* 6) AT-cirkulæreskrivelse nr. 10/1990 konstruktion af renovationssystemer m.v.",
        "(* 5) Bekendtgørelse nr. 290 af 5. maj 1993 om skiftende arbejdssteders indretning",
        "(* 4) Bekendtgørelse nr. 1163 af 16. december 1992 om faste arbejdssteders indretning",
        "(* 3) Bekendtgørelse nr. 1164 af 16. december 1992 om manuel håndtering af byrder",
        "(* 2) Bekendtgørelse nr. 1182 af 18. december 1992 om arbejdets udførelse",
        "(* 1) AT-anvisning nr. 4.1.0.1 november 1993"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19930370060"
        },
        {
            "displayName": "Entydig dokumentidentifikation",
            "displayValue": "CM029228"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3700"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "01/11/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}