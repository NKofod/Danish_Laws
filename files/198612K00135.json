{
    "id": 112992,
    "title": "1986 LSF 135   FORSLAG TIL LOV OM ÆNDRING AF RETSPLEJELOVEN (VARETÆGTSFÆNGSLING I   RETSHÅNDHÆVELSESØJEMED) ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 135",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 135 </P>  \r\n\r\n<P></P>  \r\n\r\n<P>Forslag til Lov om ændring af retsplejeloven (Varetægtsfængsling i  \r\n\r\n retshåndhævelsesøjemed) </P>  \r\n\r\n<P></P>  \r\n\r\n<P>Fremsat af justitsministeren (Ninn-Hansen) </P>  \r\n\r\n<P></P>  \r\n\r\n<P>den 17. december 1986 </P>  \r\n\r\n<P></P>  \r\n\r\n<P>Vedtaget ved tredjebehandling den 4. juni 1987 </P>  \r\n\r\n<P></P>  \r\n\r\n<P><a href=\"document.aspx?accn=A19870038630\"> Lov nr 386 af 10/06/1987</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om rettens pleje, jf. lovbekendtgørelse nr. 567 af 1. september </P>  \r\n\r\n<P>1986, foretages følgende ændringer: </P>  \r\n\r\n<P>1. I § 60 indsættes efter stk. 1 som nyt stykke: </P>  \r\n\r\n<P>&#187;Stk. 2. Ingen må deltage som dommer under domsforhandlingen i en  \r\n\r\n</P>  \r\n\r\n<P>straffesag, såfremt han tidligere i sagen har truffet beslutning </P>  \r\n\r\n<P>om at varetægtsfængsle den pågældende alene efter § 762, stk. 2, </P>  \r\n\r\n<P>medmindre sagen behandles efter § 925 eller § 925 a.&#171; </P>  \r\n\r\n<P>Stk. 2 bliver herefter stk. 3. </P>  \r\n\r\n<P>2. § 762, stk. 2, affattes således: </P>  \r\n\r\n<P>&#187;Stk. 2. En sigtet kan endvidere varetægtsfængsles, når der </P>  \r\n\r\n<P>foreligger en særligt bestyrket mistanke om, at han har begået </P>  \r\n\r\n<P>1) en lovovertrædelse, som er undergivet offentlig påtale, og som </P>  \r\n\r\n<P>efter loven kan medføre fængsel i 6 år eller derover, og hensynet </P>  \r\n\r\n<P>til retshåndhævelsen efter oplysningerne om forholdets grovhed </P>  \r\n\r\n<P>skønnes at kræve, at sigtede ikke er på fri fod, eller </P>  \r\n\r\n<P>2) en overtrædelse af straffelovens § 119, stk. 1, §§ 244-246, § 250 </P>  \r\n\r\n<P>eller § 252, såfremt lovovertrædelsen efter oplysningerne om </P>  \r\n\r\n<P>forholdets grovhed kan ventes at ville medføre en ubetinget dom på </P>  \r\n\r\n<P>fængsel i mindst 60 dage og hensynet til retshåndhævelsen skønnes </P>  \r\n\r\n<P>at kræve, at sigtede ikke er på fri fod.&#171; </P>  \r\n\r\n<P>§ 2 </P>  \r\n\r\n<P>Loven træder i kraft den 1. juli 1987. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 348 </P>  \r\n\r\n<P>I lov om rettens pleje, jf. lovbekendtgørelse nr. 567 af 1. september </P>  \r\n\r\n<P>1986, foretages følgende ændring: </P>  \r\n\r\n<P>§ 1 </P>  \r\n\r\n<P>§ 762, STK. 2, affattes således: </P>  \r\n\r\n<P>&#187;Stk. 2. En sigtet kan endvidere varetægtsfængsles, når der </P>  \r\n\r\n<P>foreligger en særlig bestyrket mistanke om, at han har begået </P>  \r\n\r\n<P>1) en lovovertrædelse, som er undergivet offentlig påtale, og som </P>  \r\n\r\n<P>efter loven kan medføre fængsel i 6 år eller derover, og hensynet </P>  \r\n\r\n<P>til retshåndhævelsen efter oplysningerne om forholdets grovhed </P>  \r\n\r\n<P>skønnes at kræve, at sigtede ikke er på fri fod, eller </P>  \r\n\r\n<P>2) en overtrædelse af straffelovens § 119, stk. 1, eller af en </P>  \r\n\r\n<P>bestemmelse i straffelovens 25. kapitel om forbrydelser mod liv og </P>  \r\n\r\n<P>legeme, såfremt lovovertrædelsen efter oplysningerne om forholdets </P>  \r\n\r\n<P>grovhed kan ventes at ville medføre en ubetinget dom på fængsel i </P>  \r\n\r\n<P>mindst 60 dage, og hensynet til retshåndhævelsen skønnes at kræve, </P>  \r\n\r\n<P>at sigtede ikke er på fri fod.&#171; </P>  \r\n\r\n<P>§ 2 </P>  \r\n\r\n<P>Loven træder i kraft den 1. april 1987. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>1. INDLEDNING </P>  \r\n\r\n<P>Lovforslaget har til formål at skabe en udvidet mulighed for </P>  \r\n\r\n<P>varetægtsfængsling i grove voldssager og andre alvorligere </P>  \r\n\r\n<P>forbrydelser mod liv og legeme i retshåndhævelsesøjemed. </P>  \r\n\r\n<P>Lovforslaget går ud på i sådanne sager at indføre en adgang til at </P>  \r\n\r\n<P>kunne varetægtsfængsle, såfremt lovovertrædelsen efter </P>  \r\n\r\n<P>oplysningerne om forholdets grovhed kan ventes at ville medføre en </P>  \r\n\r\n<P>ubetinget dom på fængsel i mindst 60 dage, og hensynet til </P>  \r\n\r\n<P>retshåndhævelsen skønnes at kræve, at sigtede ikke er på fri fod. </P>  \r\n\r\n<P>2. DEN HIDTIDIGE INDSATS MOD VOLDEN </P>  \r\n\r\n<P>Regeringen prioriterer bekæmpelsen af voldskriminaliteten meget højt, </P>  \r\n\r\n<P>ikke mindst af hensyn til de ofre, som udsættes for den </P>  \r\n\r\n<P>meningsløse vold. </P>  \r\n\r\n<P>På denne baggrund har regeringen i de senere år gennemført en lang </P>  \r\n\r\n<P>række ændringer og iværksat forskellige foranstaltninger med </P>  \r\n\r\n<P>henblik på at bekæmpe volden. </P>  \r\n\r\n<P>Det kan således nævnes, at der bl.a. er gennemført væsentlige </P>  \r\n\r\n<P>ændringer i retsplejeloven og i forbindelse hermed foretaget en </P>  \r\n\r\n<P>lang række administrative omlægninger af politiets og </P>  \r\n\r\n<P>anklagemyndighedens sagsbehandling, som tager sigte på en mere </P>  \r\n\r\n<P>effektiv behandling af bl.a. voldssager. Politiet og </P>  \r\n\r\n<P>anklagemyndigheden er endvidere i begyndelsen af 1986 blevet </P>  \r\n\r\n<P>anmodet om at fremskynde behandlingen af sager om vold eller anden </P>  \r\n\r\n<P>personfarlig kriminalitet mest muligt, og anklagemyndigheden er </P>  \r\n\r\n<P>instrueret om ved sagernes fremsendelse til retten at anmode om en </P>  \r\n\r\n<P>særlig hurtig berammelse af disse sager. </P>  \r\n\r\n<P>Med det formål, at domfældte kommer til afsoning snarest muligt efter </P>  \r\n\r\n<P>dommen, er der i sommeren 1984 gennemført en ordning, hvorefter </P>  \r\n\r\n<P>dømte med straffetider på op til 3-4 måneder kan hensættes til </P>  \r\n\r\n<P>afsoning i arresthus. Denne ordning tilsigter navnlig, at </P>  \r\n\r\n<P>voldsdømte kan indkaldes til afsoning snarest efter dommen. </P>  \r\n\r\n<P>Herudover er der i marts 1986 udsendt nærmere retningslinier om </P>  \r\n\r\n<P>indkaldelse til afsoning af personer på fri fod, som er idømt </P>  \r\n\r\n<P>frihedsstraf for vold. Også disse retningslinier har til formål at </P>  \r\n\r\n<P>sikre, at disse domfældte indkaldes forlods. Samtidig er det </P>  \r\n\r\n<P>præciseret, at der bør udvises tilbageholdenhed med at give </P>  \r\n\r\n<P>udsættelse med strafafsoning i sådanne sager. Endelig er der </P>  \r\n\r\n<P>sikret en fængselskapacitet, der gør en hurtig afsoning mulig også </P>  \r\n\r\n<P>i praksis. </P>  \r\n\r\n<P>3. BAGGRUNDEN FOR LOVFORSLAGET </P>  \r\n\r\n<P>Reglerne om varetægtsfængsling i retshåndhævelsesøjemed er begrundet </P>  \r\n\r\n<P>i hensynet til den almindelige retsfølelse, hvorefter det findes </P>  \r\n\r\n<P>krænkende, at personer, der har begået grove forbrydelser, </P>  \r\n\r\n<P>forbliver på fri fod under efterforskningen. Det må endvidere </P>  \r\n\r\n<P>antages, at der er sket en vis ændring i vurderingen af </P>  \r\n\r\n<P>voldsforbrydelser, således at navnlig den grove eller meningsløse </P>  \r\n\r\n<P>vold bedømmes strengere end hidtil. </P>  \r\n\r\n<P>Hertil kommer, at varetægtsfængsling må antages at kunne sikre en </P>  \r\n\r\n<P>yderligere fremskyndelse af behandlingen af voldssager, da det </P>  \r\n\r\n<P>sikrer en hurtigere afslutning af efterforskningen, og fordi </P>  \r\n\r\n<P>domstolene berammer arrestantsager forud for andre sager. </P>  \r\n\r\n<P>På denne baggrund foreslås det, at anvendelsesområdet for de gældende </P>  \r\n\r\n<P>regler om retshåndhævelsesarrest udvides, således at der skabes </P>  \r\n\r\n<P>mulighed for varetægtsfængsling af personer, der har begået grove </P>  \r\n\r\n<P>voldsforbrydelser. </P>  \r\n\r\n<P>Det foreslås endvidere, at denne adgang til udvidet </P>  \r\n\r\n<P>varetægtsfængsling også skal gælde for andre grove overtrædelser </P>  \r\n\r\n<P>af bestemmelser i straffelovens kapitel 25 om forbrydelser mod liv </P>  \r\n\r\n<P>og legeme. Dette drejer sig først og fremmest om grove tilfælde af </P>  \r\n\r\n<P>hensynsløs forvoldelse af nærliggende fare for andres liv eller </P>  \r\n\r\n<P>førlighed (straffelovens § 252, fængsel indtil 4 år) samt uagtsomt </P>  \r\n\r\n<P>manddrab under skærpende omstændigheder, hvor en eller flere </P>  \r\n\r\n<P>personer bliver dræbt i forbindelse med gerningsmandens </P>  \r\n\r\n<P>spirituskørsel (straffelovens § 241, fængsel indtil 4 år). </P>  \r\n\r\n<P>4. DE TIDLIGERE LOVFORSLAG </P>  \r\n\r\n<P>Lovforslag om en udvidet adgang til retshåndhævelsesarrest i visse </P>  \r\n\r\n<P>kvalificerede sager om vold mod sagesløs har tidligere flere gange </P>  \r\n\r\n<P>været fremsat af Justitsministeriet, senest den 22. februar 1984. </P>  \r\n\r\n<P>Der henvises til Folketingstidende 1983-84 (2. samling), sp. 934, </P>  \r\n\r\n<P>1683, 6778 og 7084, tillæg A, sp. 1623, og tillæg B, sp. 993 og </P>  \r\n\r\n<P>1117. </P>  \r\n\r\n<P>Lovforslaget var udarbejdet på grundlag af Strafferetsplejeudvalgets </P>  \r\n\r\n<P>betænkning nr. 978/ 1983 om varetægtsfængsling i voldssager, </P>  \r\n\r\n<P>hvortil der henvises bl.a. for så vidt angår varetægtsreglernes </P>  \r\n\r\n<P>historiske udvikling, herunder de seneste ændringer i 1978. </P>  \r\n\r\n<P>Baggrunden for lovforslaget var, at Højesteret i en kendelse af 16. </P>  \r\n\r\n<P>marts 1983 havde udtalt, at anvendelse af varetægtsfængsling i </P>  \r\n\r\n<P>medfør af bestemmelsen om retshåndhævelsesarrest i retsplejelovens </P>  \r\n\r\n<P>§ 762, stk. 2, efter lovens forarbejder findes at forudsætte, at </P>  \r\n\r\n<P>&#187;sigtelsen angår forhold af en sådan grovhed, at der må forventes  \r\n\r\n</P>  \r\n\r\n<P>idømt langvarig fængselsstraf eller anden strafferetlig </P>  \r\n\r\n<P>foranstaltning af tilsvarende indgribende betydning&#171;. </P>  \r\n\r\n<P>Det fremgår af Strafferetsplejeudvalgets betænkning (side 20), at </P>  \r\n\r\n<P>Højesterets kendelse var udtryk for en indskrænkning i </P>  \r\n\r\n<P>anvendelsesområdet for retshåndhævelsesarrest i forhold til </P>  \r\n\r\n<P>hidtidig by- og landsretspraksis, hvor fængsling af hensyn til </P>  \r\n\r\n<P>retshåndhævelsen også skete uden for tilfælde, hvor der kunne </P>  \r\n\r\n<P>forventes langvarig fængselsstraf. </P>  \r\n\r\n<P>Der er ikke angivet i Højesterets kendelse, hvad der nærmere skal </P>  \r\n\r\n<P>forstås ved &#187;langvarig fængselsstraf&#171;, men der skal formentlig  \r\n\r\n</P>  \r\n\r\n<P>være tale om en forventet fængselsstraf på omkring 8-10 måneders </P>  \r\n\r\n<P>fængsel eller op imod 1 års fængsel. Bestemmelsen kan således i </P>  \r\n\r\n<P>dag kun anvendes i ganske særligt grove voldssager, hvor den </P>  \r\n\r\n<P>forskyldte straf må antages at ligge langt over normalområdet. </P>  \r\n\r\n<P>Anvendelsen af retshåndhævelsesarrest er med den nuværende </P>  \r\n\r\n<P>udmålingspraksis derfor udelukket i det altovervejende antal </P>  \r\n\r\n<P>voldssager, også hvor der er tale om grov vold eller om den </P>  \r\n\r\n<P>særligt farlige vold, der er omfattet af straffelovens § 244, stk. </P>  \r\n\r\n<P>2. Kun i exceptionelle voldssager - herunder tilfælde, hvor der </P>  \r\n\r\n<P>foreligger sigtelse for forsætlig legemsbeskadigelse efter </P>  \r\n\r\n<P>straffelovens § 245, stk. 2, og § 246 - vil anvendelse af </P>  \r\n\r\n<P>retsplejelovens § 762, stk. 2, kunne komme på tale (betænkningen </P>  \r\n\r\n<P>side 20 og 36). </P>  \r\n\r\n<P>Det må dog bemærkes, at varetægtsfængsling også i mere almindelige </P>  \r\n\r\n<P>voldssager vil kunne anvendes, såfremt der foreligger flugtfare, </P>  \r\n\r\n<P>gentagelsesfare eller risiko for bevisødelæggelse </P>  \r\n\r\n<P>(kollusionsfare), jf. retsplejelovens § 762, stk. 1, nr. 1-3. </P>  \r\n\r\n<P>Årelang praksis har imidlertid vist, at disse betingelser for </P>  \r\n\r\n<P>varetægtsfængsling kun sjældent vil være opfyldt i voldssager. </P>  \r\n\r\n<P>Den gældende bestemmelse om varetægtsfængsling i retsplejelovens § </P>  \r\n\r\n<P>762 er medtaget som bilag 1 til lovforslaget. </P>  \r\n\r\n<P>Efter denne bestemmelses stk. 2 er det bl.a. en betingelse for </P>  \r\n\r\n<P>varetægtsfængsling i retshåndhævelsesøjemed, at den påsigtede </P>  \r\n\r\n<P>lovovertrædelse kan medføre fængsel i 6 år eller derover. </P>  \r\n\r\n<P>De tidligere fremsatte lovforslag til en særlig bestemmelse om </P>  \r\n\r\n<P>retshåndhævelsesarrest i visse kvalificerede voldssager havde </P>  \r\n\r\n<P>følgende formulering: </P>  \r\n\r\n<P>&#187;En sigtet kan endvidere varetægtsfængsles, når der foreligger en  \r\n\r\n</P>  \r\n\r\n<P>særlig bestyrket mistanke om, at han har begået </P>  \r\n\r\n<P>. . . . . </P>  \r\n\r\n<P>en overtrædelse af straffelovens § 119, stk. 1, eller under skærpende </P>  \r\n\r\n<P>omstændigheder af § 244, stk. 4, og hensynet til retshåndhævelsen </P>  \r\n\r\n<P>efter oplysningerne om forholdets grovhed eller de omstændigheder, </P>  \r\n\r\n<P>hvorunder det er begået, skønnes at kræve, at sigtede ikke er på </P>  \r\n\r\n<P>fri fod.&#171; </P>  \r\n\r\n<P>Da straffen efter straffelovens § 244, stk. 4, er fængsel indtil 2 </P>  \r\n\r\n<P>år, var strafferammekravet efter forslaget således sat ned til 2 </P>  \r\n\r\n<P>år. </P>  \r\n\r\n<P>I øvrigt kan det nævnes, at de tidligere lovforslag endvidere </P>  \r\n\r\n<P>indeholdt en bestemmelse om uskadeliggørelsesarrest i voldssager, </P>  \r\n\r\n<P>dvs. varetægtsfængsling med det formål at forhindre nye </P>  \r\n\r\n<P>lovovertrædelser. Bestemmelsen skulle gælde for sager om vold mod </P>  \r\n\r\n<P>offentligt ansatte og vold mod sagesløs, der blev begået under </P>  \r\n\r\n<P>opløb eller anden grov forstyrrelse af ro og orden. </P>  \r\n\r\n<P>Varetægtsfængsling skulle i disse sager kunne finde anvendelse, </P>  \r\n\r\n<P>hvor der var bestemte grunde til at frygte, at den sigtede - hvis </P>  \r\n\r\n<P>han blev løsladt - påny ville tage del i ulovlighederne. </P>  \r\n\r\n<P>5. LOVFORSLAGETS INDHOLD </P>  \r\n\r\n<P>Efter forslaget opretholdes den nuværende almindelige bestemmelse om </P>  \r\n\r\n<P>retshåndhævelsesarrest som § 762, stk. 2, nr. 1. </P>  \r\n\r\n<P>Som ny § 762, stk. 2, nr. 2, foreslås indført en mulighed for </P>  \r\n\r\n<P>varetægtsfængsling, når der foreligger en særlig bestyrket </P>  \r\n\r\n<P>mistanke om, at sigtede har begået en overtrædelse af </P>  \r\n\r\n<P>straffelovens § 119, stk. 1, eller af en bestemmelse i </P>  \r\n\r\n<P>straffelovens 25. kapitel om forbrydelser mod liv og legeme, </P>  \r\n\r\n<P>såfremt lovovertrædelsen efter oplysningerne om forholdets grovhed </P>  \r\n\r\n<P>kan ventes at ville medføre en UBETINGET DOM PÅ FÆNGSEL I MINDST </P>  \r\n\r\n<P>60 DAGE, og hensynet til retshåndhævelsen skønnes at kræve, at </P>  \r\n\r\n<P>sigtede ikke er på fri fod. </P>  \r\n\r\n<P>Bestemmelsen indeholder således ikke som den gældende regel om </P>  \r\n\r\n<P>retshåndhævelsesarrest et krav om, at den påsigtede </P>  \r\n\r\n<P>lovovertrædelse skal kunne medføre fængsel i 6 år eller derover. I </P>  \r\n\r\n<P>stedet for et sådant strafferammekriterium indføres i lovteksten </P>  \r\n\r\n<P>et krav til den konkret forskyldte straf. Kravet indebærer, at </P>  \r\n\r\n<P>bestemmelsen ikke vil kunne anvendes, såfremt der forventes idømt </P>  \r\n\r\n<P>30-50 dages ubetinget fængsel eller - på grund af ung alder eller </P>  \r\n\r\n<P>andre særlige forhold - uanset forbrydelsens grovhed en betinget </P>  \r\n\r\n<P>fængselsstraf eller en straf af hæfte. </P>  \r\n\r\n<P>I øvrigt opretholdes kravet om, at MISTANKEN SKAL VæRE SÆRLIG </P>  \r\n\r\n<P>BESTYRKET, OG AT HENSYNET TIL RETSHÅNDHÆVELSEN SKØNNES AT KRÆVE, </P>  \r\n\r\n<P>AT SIGTEDE IKKE ER PÅ FRI FOD. </P>  \r\n\r\n<P>Endvidere må det fremhæves, at proportionalitetskravet i den gældende </P>  \r\n\r\n<P>§ 762, stk. 3, også skal finde anvendelse ved fængsling efter stk. </P>  \r\n\r\n<P>2, nr. 2. Det følger af denne bestemmelses 2. led, at der ikke kan </P>  \r\n\r\n<P>varetægtsfængsles, såfremt frihedsberøvelsen vil stå i misforhold </P>  \r\n\r\n<P>til den herved forvoldte forstyrrelse af sigtedes forhold, sagens </P>  \r\n\r\n<P>betydning og den retsfølge, som kan ventes, hvis sigtede findes </P>  \r\n\r\n<P>skyldig. Dette krav vil betyde, at fængslingen kun kan blive af </P>  \r\n\r\n<P>KORT VARIGHED - højst op til 2-3 uger - i det nederste område af </P>  \r\n\r\n<P>bestemmelsens anvendelsesfelt. </P>  \r\n\r\n<P>Endelig vil bestemmelsen kun kunne finde anvendelse, såfremt </P>  \r\n\r\n<P>SIGTELSEN VEDRØRER EN OVERTRÆDELSE AF STRAFFELOVENS § 119, STK. 1 </P>  \r\n\r\n<P>(vold m.v. over for personer i offentlig tjeneste eller hverv) </P>  \r\n\r\n<P>ELLER EN BESTEMMELSE I STRAFFELOVENS KAPITEL 25 OM FORBRYDELSER </P>  \r\n\r\n<P>MOD LIV OG LEGEME. Reglen vil således ikke kunne anvendes ved </P>  \r\n\r\n<P>f.eks. hærværk af selv betydeligt omfang (straffelovens § 291, </P>  \r\n\r\n<P>stk. 2, fængsel indtil 4 år). </P>  \r\n\r\n<P>6. ANVENDELSESOMRÅDET FOR § 762, STK. 2, NR. 2 </P>  \r\n\r\n<P>I bilag 2 til lovforslaget er medtaget en tabel over de domme, hvor </P>  \r\n\r\n<P>der i årene fra 1979-1984 er idømt højere straf end bøde for </P>  \r\n\r\n<P>voldsforbrydelser (§§ 244-246). Af tabellen fremgår bl.a., at af </P>  \r\n\r\n<P>alle straffe for vold (ubetingede og betingede domme) lå knap 18 </P>  \r\n\r\n<P>pct. i 1984 på et niveau, der oversteg 60 dages ubetinget fængsel </P>  \r\n\r\n<P>(352 domme). Under forudsætning af, at 1/3 af de 381 domme i </P>  \r\n\r\n<P>området &#187;over 30 dage-højst 60 dages ubetinget fængsel&#171; var på  \r\n\r\n 60 </P>  \r\n\r\n<P>dage, udgjorde ubetingede fængselsdomme på mindst 60 dage ca. 24 </P>  \r\n\r\n<P>pct. af alle straffe, højere end bøde. </P>  \r\n\r\n<P>Beregnet på denne måde vil varetægtsfængsling efter den foreslåede </P>  \r\n\r\n<P>bestemmelse således formentlig kun kunne komme på tale i omkring </P>  \r\n\r\n<P>1/5 af alle sager, bødesager iberegnet, vedrørende straffelovens </P>  \r\n\r\n<P>voldsforbrydelser (§§ 244-246). </P>  \r\n\r\n<P>Det kan endvidere oplyses, at der i 1984 blev afsagt ca. 10 domme for </P>  \r\n\r\n<P>overtrædelse af § 252 med en straf på 60 dages ubetinget fængsel </P>  \r\n\r\n<P>eller derover. For domme om uagtsomt manddrab i forbindelse med </P>  \r\n\r\n<P>færdselsuheld var det tilsvarende antal 20-25 domme. </P>  \r\n\r\n<P>I lovforslagets bilag 3 er anført en række domme til belysning af, </P>  \r\n\r\n<P>hvilke tilfælde der vil kunne være omfattet af lovforslaget. Det </P>  \r\n\r\n<P>fremgår heraf, at bestemmelsen kun vil kunne anvendes ved de </P>  \r\n\r\n<P>groveste tilfælde af den såkaldt meningsløse gadevold (dvs. over </P>  \r\n\r\n<P>for kvalificerede sagesløse) og grove tilfælde af overfald over </P>  \r\n\r\n<P>for persongrupper, der efter karakteren af deres arbejde er </P>  \r\n\r\n<P>særligt udsat for angreb (f.eks. taxachauffører). Endvidere kan </P>  \r\n\r\n<P>den anvendes i tilfælde, hvor der er anvendt våben eller påført </P>  \r\n\r\n<P>mere betydelige skader, og i visse gentagelsestilfælde. Endelig </P>  \r\n\r\n<P>vil grove tilfælde af overtrædelser af strafelovens § 252 om </P>  \r\n\r\n<P>hensynsløs farevoldelse eller særlig grove overtrædelser af § 241 </P>  \r\n\r\n<P>om uagtsomt manddrab kunne være omfattet. </P>  \r\n\r\n<P>Vedrørende overtrædelser af § 241 i forbindelse med spirituskørsel </P>  \r\n\r\n<P>kan det oplyses, at der som udgangspunkt i disse sager efter </P>  \r\n\r\n<P>retspraksis udmåles en ubetinget fængselsstraf på omkring 5 </P>  \r\n\r\n<P>måneder. </P>  \r\n\r\n<P>Det må i øvrigt fremhæves, at der i de sager, hvor varetægtsfængsling </P>  \r\n\r\n<P>vil kunne komme på tale efter lovforslaget, foreligger en ret fast </P>  \r\n\r\n<P>udmålingspraksis. I sagerne vil der endvidere som regel allerede </P>  \r\n\r\n<P>på strafforfølgningens indledende stadium være en ret høj grad af </P>  \r\n\r\n<P>klarhed med hensyn til skyldvurderingens udfald. Efter </P>  \r\n\r\n<P>Justitsministeriets opfattelse vil det således normalt ikke volde </P>  \r\n\r\n<P>domstolene vanskeligheder at skulle tage stilling til, hvorvidt </P>  \r\n\r\n<P>lovovertrædelsen kan ventes at ville medføre en ubetinget </P>  \r\n\r\n<P>fængselsstraf på mindst 60 dage. </P>  \r\n\r\n<P>I bilag 4 er medtaget en række afgørelser om varetægtsfængsling i </P>  \r\n\r\n<P>voldssager m.v. efter de gældende regler. </P>  \r\n\r\n<P>I tabel 1 i bilag 5 er der redegjort for udviklingen i antallet af </P>  \r\n\r\n<P>anmeldte voldsforbrydelser og deres andel af samtlige anmeldte </P>  \r\n\r\n<P>straffelovsovertrædelser (1975-1985). </P>  \r\n\r\n<P>I bilag 5, tabel 2, er der for samme periode vist udviklingen i det </P>  \r\n\r\n<P>samlede antal varetægtsfængslinger uanset den påsigtede </P>  \r\n\r\n<P>kriminalitet. Det fremgår heraf, at antallet af </P>  \r\n\r\n<P>varetægtsfængslinger har været konstant faldende i de sidste 5 år </P>  \r\n\r\n<P>(fra 1981). </P>  \r\n\r\n<P>En tilsvarende udvikling i det gennemsnitlige daglige belæg af </P>  \r\n\r\n<P>varetægtsarrestanter og anholdte fremgår af tabel 3. </P>  \r\n\r\n<P>7. LOVFORSLAGETS ØKONOMISKE OG ADMINISTRATIVE KONSEKVENSER </P>  \r\n\r\n<P>Den foreslåede nye fængslingsbestemmelse indebærer alene en begrænset </P>  \r\n\r\n<P>udvidelse af adgangen til varetægtsfængsling. Ved vurderingen af </P>  \r\n\r\n<P>konsekvenserne af forslaget har det endvidere betydning, at </P>  \r\n\r\n<P>varetægtstiden fragår i den senere frihedsstraf, jf. straffelovens </P>  \r\n\r\n<P>§ 86. </P>  \r\n\r\n<P>Under henvisning hertil skønnes lovforslaget ikke at medføre </P>  \r\n\r\n<P>administrative eller økonomiske konsekvenser af nogen væsentlig </P>  \r\n\r\n<P>betydning. </P>  \r\n\r\n<P>8. HØRTE MYNDIGHEDER M.V. </P>  \r\n\r\n<P>Lovforslaget er i forbindelse med fremsættelsen sendt til høring hos </P>  \r\n\r\n<P>følgende myndigheder og organisationer: Præsidenterne for Østre </P>  \r\n\r\n<P>og Vestre Landsret, Københavns Byret og retterne i Odense, Ålborg </P>  \r\n\r\n<P>og Århus, Den Danske Dommerforening, Dommerfuldmægtigforeningen, </P>  \r\n\r\n<P>Foreningen af Politimestre i Danmark, Rigsadvokaten, </P>  \r\n\r\n<P>Rigspolitichefen, Politidirektøren i København, </P>  \r\n\r\n<P>Politifuldmægtigforeningen, Dansk Politiforbund, Dansk </P>  \r\n\r\n<P>Kriminalpolitiforening og Advokatrådet. </P>  \r\n\r\n<P>Bilag 1 </P>  \r\n\r\n<P>Retsplejelovens § 762 om varetægtsbetingelser </P>  \r\n\r\n<P>§ 762. En sigtet kan varetægtsfængsles, når der er begrundet mistanke </P>  \r\n\r\n<P>om, at han har begået en lovovertrædelse, som er undergivet </P>  \r\n\r\n<P>offentlig påtale, såfremt lovovertrædelsen efter loven kan medføre </P>  \r\n\r\n<P>fængsel i 1 år og 6 måneder eller derover, og </P>  \r\n\r\n<P>1) der efter det om sigtedes forhold oplyste er bestemte grunde til </P>  \r\n\r\n<P>at antage, at han vil unddrage sig forfølgningen eller </P>  \r\n\r\n<P>fuldbyrdelsen, eller </P>  \r\n\r\n<P>2) der efter det om sigtedes forhold oplyste er bestemte grunde til </P>  \r\n\r\n<P>at frygte, at han på fri fod vil begå ny lovovertrædelse af den </P>  \r\n\r\n<P>foran nævnte beskaffenhed, eller </P>  \r\n\r\n<P>3) der efter sagens omstændigheder er bestemte grunde til at antage, </P>  \r\n\r\n<P>at sigtede vil vanskeliggøre forfølgningen i sagen, navnlig ved at </P>  \r\n\r\n<P>fjerne spor eller advare eller påvirke andre. </P>  \r\n\r\n<P>Stk. 2. En sigtet kan endvidere varetægtsfængsles, når der foreligger </P>  \r\n\r\n<P>en særlig bestyrket mistanke om, at han har begået en </P>  \r\n\r\n<P>lovovertrædelse, som er undergivet offentlig påtale, og som efter </P>  \r\n\r\n<P>loven kan medføre fængsel i 6 år eller derover, og hensynet til </P>  \r\n\r\n<P>retshåndhævelsen efter oplysningerne om forholdets grovhed skønnes </P>  \r\n\r\n<P>at kræve, at sigtede ikke er på fri fod. </P>  \r\n\r\n<P>Stk. 3. Varetægtsfængsling kan ikke anvendes, hvis lovovertrædelsen </P>  \r\n\r\n<P>kan ventes at ville medføre straf af bøde eller hæfte, eller hvis </P>  \r\n\r\n<P>frihedsberøvelsen vil stå i misforhold til den herved forvoldte </P>  \r\n\r\n<P>forstyrrelse af sigtedes forhold, sagens betydning og den </P>  \r\n\r\n<P>retsfølge, som kan ventes, hvis sigtede findes skyldig. </P>  \r\n\r\n<P>Bilag 2 </P>  \r\n\r\n<P>Højere straf end bøde for voldsforbrydelser (§§ 244-246) i årene </P>  \r\n\r\n<P>1979-1984. Mænd og kvinder </P>  \r\n\r\n<P><IMG SRC=\"/image.aspx?id=112992&img=CL5481_1.gif\" align=middle width=235 height=85 border=no alt=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"></P>  \r\n\r\n<P>Bilag 3 </P>  \r\n\r\n<P>Domme til belysning af, hvilke tilfælde der kan være omfattet af den </P>  \r\n\r\n<P>foreslåede bestemmelse </P>  \r\n\r\n<P>IKKE OMFATTET: </P>  \r\n\r\n<P>19-årig T havde under en fest på et gymnasium antændt et militært </P>  \r\n\r\n<P>kanonslag, som han ulovligt havde medtaget fra sin tjeneste ved </P>  \r\n\r\n<P>hjemmeværnet, og kastet det ind på dansegulvet med det resultat, </P>  \r\n\r\n<P>at A, der ville fjerne det, fik beskadiget sin ene trommehinde og </P>  \r\n\r\n<P>en hånd. T idømtes efter straffelovens § 252 hæfte i 30 DAGE. </P>  \r\n\r\n<P>VLD i U 1983.933. </P>  \r\n\r\n<P>24-årig T havde på gaden tildelt en tilfældig forbipasserende et </P>  \r\n\r\n<P>knytnæveslag på munden. T idømtes for overtrædelse af </P>  \r\n\r\n<P>straffelovens § 244, stk. 4, fængsel i 40 DAGE. </P>  \r\n\r\n<P>ØLD i U 1982.951. </P>  \r\n\r\n<P>KAN VÆRE OMFATTET: </P>  \r\n\r\n<P>23-årig T havde sammen med 4 jævnaldrende kammerater standset 2 unge </P>  \r\n\r\n<P>mænd, A og B, som de ikke kendte, men som de fik øje på fra deres </P>  \r\n\r\n<P>bil, skubbet dem over en hæk ind i en park og slået og sparket </P>  \r\n\r\n<P>dem, så A fik afsprængning af 2 hjørnetænder. T blev for </P>  \r\n\r\n<P>overtrædelse af straffelovens § 244, stk. 3 og 4, efter voldens </P>  \r\n\r\n<P>karakter og de omstændigheder, hvorunder den var udøvet, idømt </P>  \r\n\r\n<P>fængsel i 60 DAGE. </P>  \r\n\r\n<P>VLD i U 1981.1053. </P>  \r\n\r\n<P>30-årig T havde efter en taxatur tildelt den sagesløse chauffør H </P>  \r\n\r\n<P>flere knytnæveslag i brystregionen. H greb for at forsvare sig fat </P>  \r\n\r\n<P>i T, og de væltede begge. Enten herved eller ved T's slag pådrog H </P>  \r\n\r\n<P>sig brud på 3 mellemhåndsknogler i højre hånd og var i længere tid </P>  \r\n\r\n<P>uarbejdsdygtig. Idet der ved straffens udmåling burde tages hensyn </P>  \r\n\r\n<P>til, at der var tale om overfald på en taxachauffør, der efter </P>  \r\n\r\n<P>karakteren af sit arbejde er særlig udsat for angreb, fastsattes </P>  \r\n\r\n<P>straffen efter straffelovens § 244, stk. 3 og 4, til fængsel i 60 </P>  \r\n\r\n<P>DAGE. (Dissens af 2 af 7 dommere for straf af fængsel i 40 dage). </P>  \r\n\r\n<P>HRD i U 1980.211. </P>  \r\n\r\n<P>27-årig T1, der tidligere var straffet blandt andet for overfald, og </P>  \r\n\r\n<P>27-årig T2, der tidligere var straffet blandt andet for røveri, </P>  \r\n\r\n<P>affyrede fra et vindue skiftevis i alt ca. 100 skud hagl med et </P>  \r\n\r\n<P>luftgevær mod personer, der befandt sig på det modsatte fortov, og </P>  \r\n\r\n<P>ramte 3 personer på låret, 1 i nakken og 1 på armen. T1 og T2 blev </P>  \r\n\r\n<P>begge for overtrædelse af straffelovens § 252 og - vedrørende de </P>  \r\n\r\n<P>skud, der ramte - § 244, stk. 4, idømt fængsel i 60 DAGE. </P>  \r\n\r\n<P>VLD i U 1980.642. </P>  \r\n\r\n<P>T havde under uroligheder som følge af en strejke tildelt en </P>  \r\n\r\n<P>politiassistent P, der sammen med andre politifolk forsøgte at </P>  \r\n\r\n<P>trænge nogle demonstranter, deriblandt T, tilbage fra et </P>  \r\n\r\n<P>havneområde, en skalle med bl.a. brud på protese i overmunden til </P>  \r\n\r\n<P>følge. T idømtes efter straffelovens § 119, stk. 1, fængsel i 60 </P>  \r\n\r\n<P>DAGE. </P>  \r\n\r\n<P>VLD i U 1983.448. </P>  \r\n\r\n<P>21-årig T, som i november 1978 for overtrædelse af straffelovens § </P>  \r\n\r\n<P>244, stk. 2-4, var straffet med fængsel i 40 dage og løsladt fra </P>  \r\n\r\n<P>afsoning af denne straf den 2. marts 1979, tildelte den 18. maj </P>  \r\n\r\n<P>1979 på gaden en sagesløs person et knytnæveslag i ansigtet, </P>  \r\n\r\n<P>hvorved denne fik hævelse og misfarvning omkring det ene øje, brud </P>  \r\n\r\n<P>på næsen og en tand slået ud. Under hensyn til voldens krakter og </P>  \r\n\r\n<P>den tidligere straf blev T for overtrædelse af straffelovens § </P>  \r\n\r\n<P>244, stk. 3 og 4, og et mindre tyveri idømt fængsel i 80 DAGE. </P>  \r\n\r\n<P>HRD i U 1980.529. </P>  \r\n\r\n<P>De 23-årige T1 og T2, der begge tidligere var straffet for vold og T2 </P>  \r\n\r\n<P>tillige for hærværk, havde nytårsnat fra T1's lejlighed med T1's </P>  \r\n\r\n<P>hjemmeværnsgevær affyret ca. 50 skud mod vinduer til </P>  \r\n\r\n<P>beboelseslejligheder, udover en gade, medens trafikanter passerede </P>  \r\n\r\n<P>stedet, og mod biler, der var parkeret i gaden. De samlede skader </P>  \r\n\r\n<P>beløb sig til ca. 56.000 kr. De tiltalte idømtes for overtrædelse </P>  \r\n\r\n<P>af § 252 og § 291, stk. 2, T1 tillige for overtrædelse af </P>  \r\n\r\n<P>våbenloven (uforsvarlig opbevaring af hjemmeværnsgevær), hver især </P>  \r\n\r\n<P>fængsel i 4 MåNEDER. </P>  \r\n\r\n<P>ØLD i U 1979.822 </P>  \r\n\r\n<P>En 35-årig bilist mistede ved spirituskørsel herredømmet over </P>  \r\n\r\n<P>køretøjet, som kom ind i rabatten, videre ind i en have, hvorefter </P>  \r\n\r\n<P>det fortsatte over en gangsti og gennem plankeværket til en </P>  \r\n\r\n<P>ejendom, hvor køretøjet standsede ved påkørsel af en barnevogn med </P>  \r\n\r\n<P>en seks uger gammel dreng, der blev dræbt af kvæstelserne. </P>  \r\n\r\n<P>Bilisten blev for overtrædelse af straffelovens § 241 og af </P>  \r\n\r\n<P>færdselsloven idømt fængsel i 8 MÅNEDER, idet der ved </P>  \r\n\r\n<P>strafudmålingen blev lagt vægt på den særdeles høje </P>  \r\n\r\n<P>alkoholpromille (2,56) og den uforsvarlige kørsel i øvrigt. </P>  \r\n\r\n<P>Kørekortet blev frakendt i 8 år. </P>  \r\n\r\n<P>Store Heddinge Rets dom af 31. oktober 1986. </P>  \r\n\r\n<P>Bilag 4 </P>  \r\n\r\n<P>Retspraksis om varetægtsfængsling i voldssager m.v. </P>  \r\n\r\n<P>HADERSLEV KRIMINALRETS KENDELSE AF 20. NOVEMBER 1986 </P>  \r\n\r\n<P>Den 22-årige A fremstilledes i grundlovsforhør sigtet for </P>  \r\n\r\n<P>overtrædelse af straffelovens § 119, stk. 1 og 3, samt </P>  \r\n\r\n<P>straffelovens § 244, stk. 2, ved under forsøg på at hindre en </P>  \r\n\r\n<P>anholdelse af en kammerat, der var sigtet for vold, at have </P>  \r\n\r\n<P>sparket en politiassistent i hovedet med militære læderstøvler. </P>  \r\n\r\n<P>Forholdet blev begået på Vojens Ishockey Stadion, hvortil A var </P>  \r\n\r\n<P>rejst fra Rødovre for at overvære en ishockeykamp. A benægtede </P>  \r\n\r\n<P>forholdet. </P>  \r\n\r\n<P>Anklageren begærede A varetægtsfængslet bl.a. i medfør af </P>  \r\n\r\n<P>retsplejelovens § 762, stk. 2, under henvisning til </P>  \r\n\r\n<P>lovovertrædelsens alvorlige beskaffenhed, den sandsynlige </P>  \r\n\r\n<P>præventive virkning i tilsvarende situationer og til strafferammen </P>  \r\n\r\n<P>i straffelovens § 119, stk. 1. Anklageren tilkendegav samtidig, at </P>  \r\n\r\n<P>sagen agtedes fremmet hurtigst muligt i håb om, at den kunne </P>  \r\n\r\n<P>domsforhandles i løbet af ca. 1 uge. </P>  \r\n\r\n<P>Forsvareren betvivlede, at sagen kunne færdigbehandles så hurtigt, og </P>  \r\n\r\n<P>en varetægtsfængsling efter retsplejelovens § 762, stk. 2, ville </P>  \r\n\r\n<P>efter forsvarets opfattelse være i klar strid med sædvanlig </P>  \r\n\r\n<P>landsretspraksis efter denne bestemmelse. </P>  \r\n\r\n<P>Retten løslod A med følgende kendelse: </P>  \r\n\r\n<P>&#187;Der findes at være begrundet mistanke om, at anholdte i </P>  \r\n\r\n<P>overensstemmelse med sigtelsen er skyldig i overtrædelse af </P>  \r\n\r\n<P>straffelovens § 119, stk. 1 og stk. 3, og § 244, stk. 2, hvorfor </P>  \r\n\r\n<P>han skønnes at have forskyldt straf af fængsel. Trods anholdtes </P>  \r\n\r\n<P>tidligere straffe for bl.a. røveri og trods den ved de nu begåede </P>  \r\n\r\n<P>forhold skete overtrædelse af vilkårene for prøveløsladelsen i </P>  \r\n\r\n<P>juli 1986 finder retten ikke, at der er tilstrækkeligt &#187;bestemte </P>  \r\n\r\n<P>grunde&#171; til at frygte for, at anholdte på fri fod vil begå nye </P>  \r\n\r\n<P>tilsvarende overtrædelser, hvorfor de i retsplejelovens § 762, </P>  \r\n\r\n<P>stk. 1, nr. 2, og § 763, stk. 1, nr. 2, nævnte grunde ikke </P>  \r\n\r\n<P>foreligger. Efter det foreliggende, herunder særlig størrelsen af </P>  \r\n\r\n<P>den straf, som anholdte kan ventes idømt for de nu begåede </P>  \r\n\r\n<P>forhold, finder retten heller ikke, at varetægtsfængsling kan ske </P>  \r\n\r\n<P>i medfør af retsplejelovens § 762, stk. 2.' </P>  \r\n\r\n<P>HOLSTEBRO RETS KENDELSE AF 29. APRIL 1986 </P>  \r\n\r\n<P>Den 28-årige A1 og den 25-årige A 2 fremstilledes i grundlovsforhør </P>  \r\n\r\n<P>sigtet for overtrædelse af straffelovens § 245, stk. 2, jf. § 244, </P>  \r\n\r\n<P>stk. 2 og stk. 4, subsidiært § 244, stk. 2, 3 og 4, ved efter en </P>  \r\n\r\n<P>forud lagt plan med henblik på at foretage en afstraffelse at have </P>  \r\n\r\n<P>indfundet sig hos den sagesløse 31-årige B og tildelt B adskillige </P>  \r\n\r\n<P>knytnæveslag og slag med svensknøgle i hovedet og på kroppen med </P>  \r\n\r\n<P>flere legemssår til følge. </P>  \r\n\r\n<P>A1 og A2 erkendte overtrædelse af straffelovens § 244, stk. 2, 3 og </P>  \r\n\r\n<P>4. </P>  \r\n\r\n<P>Anklageren begærede begge varetægtsfængslet i medfør af </P>  \r\n\r\n<P>retsplejelovens § 762, stk. 2, med henvisning til, at </P>  \r\n\r\n<P>strafferammerne for sigtelserne er opfyldt, og hensynet til </P>  \r\n\r\n<P>retshåndhævelsen i det foreliggende tilfælde, hvor to sigtede </P>  \r\n\r\n<P>sammen har foretaget afstraffelse med anvendelse af den påsigtede </P>  \r\n\r\n<P>grove vold, fandtes at kræve, at de sigtede ikke er på fri fod. </P>  \r\n\r\n<P>Forsvareren bestred overtrædelse af straffelovens § 245. Forsvareren </P>  \r\n\r\n<P>anførte endvidere, at svensknøglen var medtaget for at gardere sig </P>  \r\n\r\n<P>mod, at B var bevæbnet med kniv, og at anvendelsen af svensknøglen </P>  \r\n\r\n<P>alene var begrundet i de sigtedes ophidselse. </P>  \r\n\r\n<P>Retten løslod A1 og A2. Retten bemærkede, at A1 og A2 med føje var </P>  \r\n\r\n<P>sigtet for overtrædelse af § 244, stk. 2, 3 og 4, og udtalte </P>  \r\n\r\n<P>herefter: &#187;Selv om der i retsplejelovens § 762, stk. 2, er adgang  \r\n\r\n</P>  \r\n\r\n<P>til varetægtsfængsling i det foreliggende tilfælde, skønnes </P>  \r\n\r\n<P>hensynet til retshåndhævelsen EFTER PRAKSIS ikke med tilstrækkelig </P>  \r\n\r\n<P>styrke at kunne begrunde varetægtsfængsling&#171;. </P>  \r\n\r\n<P>NÆSTVED KRIMINALRETS KENDELSE AF 12. SEPTEMBER 1986 </P>  \r\n\r\n<P>Den 20-årige A1, den 21-årige A2 og den 21-årige A3 fremstilledes i </P>  \r\n\r\n<P>grundlovsforhør sigtet for forsøg på manddrab efter straffelovens </P>  \r\n\r\n<P>§ 237, jf. § 21, ved den 10. september 1986 fra en bil, hvormed de </P>  \r\n\r\n<P>kom kørende og gjorde holdt uden for en beværtning at have affyret </P>  \r\n\r\n<P>2 haglskud fra et jagtgevær gennem vinduet til beværtningen, hvor </P>  \r\n\r\n<P>der opholdt sig 10-15 mennesker. A1, 2 og 3 havde kort forinden </P>  \r\n\r\n<P>været gæster, men var blevet udvist. Enkelte af de tilstedeværende </P>  \r\n\r\n<P>i beværtningen blev ramt af hagl uden skade til følge. Skuddene </P>  \r\n\r\n<P>kunne ifølge tekniske oplysninger være dræbende. </P>  \r\n\r\n<P>Efter de sigtedes forklaringer var de fulde, kom i klammeri med andre </P>  \r\n\r\n<P>gæster og blev smidt ud. De blev vrede og følte sig dårligt </P>  \r\n\r\n<P>behandlet. Geværskuddene skulle skræmme dem, der var i </P>  \r\n\r\n<P>beværtningen. Det var ikke meningen, at nogen skulle rammes. </P>  \r\n\r\n<P>Anklageren begærede varetægtsfængsling efter retsplejelovens § 762, </P>  \r\n\r\n<P>stk. 2. </P>  \r\n\r\n<P>Forsvareren påstod de sigtede løsladt og fandt alene føje til </P>  \r\n\r\n<P>sigtelse for overtrædelse af straffelovens § 252 eller medvirken </P>  \r\n\r\n<P>hertil. Efter strafferammen i § 252 (fængsel i 4 år) var der ingen </P>  \r\n\r\n<P>mulighed for varetægtsfængsling. </P>  \r\n\r\n<P>Retten løslod de sigtede. Der fandtes ikke føje for sigtelsen for </P>  \r\n\r\n<P>forsøg på manddrab, men alene for grov overtrædelse af </P>  \r\n\r\n<P>straffelovens § 252 og for medvirken hertil. Retten udtalte </P>  \r\n\r\n<P>herefter: &#187;Da der ikke er grundlag for anvendelse af </P>  \r\n\r\n<P>retsplejelovens § 762, stk. 2, som følge af strafferammen i </P>  \r\n\r\n<P>straffelovens § 252, og da der ikke i øvrigt findes at være </P>  \r\n\r\n<P>grundlag for varetægtsfængsling . . . &#187; løslades de sigtede. </P>  \r\n\r\n<P>Bilag 5 </P>  \r\n\r\n<P><IMG SRC=\"/image.aspx?id=112992&img=1.gif\" align=middle width=235 height=85 border=no alt=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00135"
        },
        {
            "displayName": "Entydig dokumentidentifikation",
            "displayValue": "CL005481"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "135"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}