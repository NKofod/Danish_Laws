{
    "id": 38627,
    "title": "Kunsttryk ved køb af olie. Reklamering med tilgift. (*1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 60312 af 18/05/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I en husstandsomdelt brochure introducerede et olieselskab 2 kunsttryk  \r\n\r\n og reklamerede med, at man kunne få disse gratis, såfremt man skiftede til  \r\n\r\n det pågældende olieselskab. Endvidere var det på bestillingskuponen oplyst,  \r\n\r\n at man ville få trykkene ved første olieleverance, men at det også var muligt  \r\n\r\n at afhente dem på de lokale depoter. Til forbrugerombudsmanden oplyste  \r\n\r\n selskabet, at alle uanset køb af olie ved henvendelse på et depot kunne få  \r\n\r\n udleveret trykkene, hvorfor der ikke var tale om ulovligt tilgift. </I> </P>  \r\n\r\n<P> <I>Forbrugerombudsmanden udtalte, at forbrugeren ved læsning af brochuren  \r\n\r\n måtte få det indtryk, at erhvervelse af kunsttrykkene var betinget af et  \r\n\r\n skift til det pågældende olieselskab og der forelå en overtrædelse af  \r\n\r\n Markedsføringslovens § 6, stk. 1, 2. pkt. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kunsttryk ved køb af olie. Reklamering med  \r\n\r\n tilgift. (*1) </H1>  \r\n\r\n<P></P>  \r\n\r\n<BR>  \r\n\r\n<P>3.8.5. Kunsttryk ved køb af olie. </P>  \r\n\r\n<P>Et olieselskab iværksatte en landsdækkende kampagne med det formål at få  \r\n\r\n forbrugerne til at skifte olieselskab. </P>  \r\n\r\n<P>Som led i kampagnen indgik en husstandsomdelt folder på 12 sider, hvor der  \r\n\r\n på forsiden var angivet: &#187;Skift til-(firmanavn) og få to gratis  \r\n\r\n kunsttryk&#171;. </P>  \r\n\r\n<P>Bagest i folderen introduceredes de 2 kunsttryk. Nederst på siden var en  \r\n\r\n bestillingskupon og i nederste venstre hjørne en rubrik med plads til at  \r\n\r\n krydse af, hvorvidt man ønskede at modtage de 2 kunsttryk. Til venstre for  \r\n\r\n bestillingskuponen var under overskriften &#187;OBS&#171; anført &#187;Af  \r\n\r\n praktiske årsager kan vi kun levere kunsttryk med førstkommende olielevering  \r\n\r\n ved bestilling på denne kupon. Men du er også velkommen til at afhente dem  \r\n\r\n personligt på dit lokale oliedepot&#171;. </P>  \r\n\r\n<P>På forsiden af bestillingskuponen var i venstre side anført &#187;Send  \r\n\r\n bestillingskortet i dag og få 2 gratis kunsttryk&#171;. </P>  \r\n\r\n<P>Olieselskabet oplyste, at <I>alle</I> uanset køb af olie eller ej ved  \r\n\r\n henvendelse på et depot ville få udleveret de 2 omhandlede kunsttryk, hvorfor  \r\n\r\n der ikke var tale om ydelse af ulovlig tilgift. </P>  \r\n\r\n<P>Det var imidlertid FO's opfattelse, at forbrugeren ved læsning af især  \r\n\r\n forsiden af folderen måtte få det indtryk, at erhvervelsen af de 2 kunsttryk  \r\n\r\n var betinget af et skift til det pågældende olieselskab. det fremgik således  \r\n\r\n ikke med tilstrækkelig tydelighed, at erhvervelsen af kunsttryk ikke var  \r\n\r\n købsbetinget, hvorfor der efter FO's opfattelse var tale om en overtrædelse  \r\n\r\n af markedsføringslovens § 6, stk. 1, 2. pkt., om reklamering af ulovlig  \r\n\r\n tilgift. Selskabet oplyste herefter, at det ville ændre forsiden til &#187;Få  \r\n\r\n 2 gratis kunsttryk&#171;. Det var dog fortsat FO's opfattelse, at ændringen  \r\n\r\n af brochurens forsidetekst alene ikke ville være tilstrækkelig til med den  \r\n\r\n ønskede tydelighed at gøre opmærksom på, at der ikke var nogen købsbetingelse  \r\n\r\n forbundet med udlevering af kunsttryk, hvorfor FO henstillede en yderligere  \r\n\r\n ændring af brochuren, hvilket selskabet indvilligede i. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(*1) Offentliggjort i Forbrugerstyrelsens juridiske årbog 1989, side 45,  \r\n\r\n nr. 3.8.5. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19896031258"
        },
        {
            "displayName": "Entydig dokumentidentifikation",
            "displayValue": "CA006562"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "60312"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "18/05/1989"
        },
        {
            "displayName": "Administrerende myndighed",
            "displayValue": "Forbrugerombudsmanden"
        },
        {
            "displayName": "Ressortministeriets journalnummer",
            "displayValue": "1988-511-125"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}