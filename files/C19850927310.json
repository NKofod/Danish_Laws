{
    "id": 52520,
    "title": "Civilforsvarsstyrelsens cirkulærskrivelse om overførsel af delingsførere fra civilforsvarskorpset til det kommunale civilforsvar (Til samtlige kommuner med udvidet hjælpetjeneste og Civilforsvarskommissionen for Storkøbenhavn) ",
    "documentTypeId": "210",
    "isSagsforlobPeriodValid": false,
    "shortName": "CIS nr 9273 af 26/07/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Civilforsvarsstyrelsens cirkulærskrivelse om  \r\n\r\n overførsel af delingsførere fra civilforsvarskorpset til det kommunale  \r\n\r\n civilforsvar </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommuner med udvidet  \r\n\r\n hjælpetjeneste og </P>  \r\n\r\n<P CLASS=TITEL-KOMMENTAR ALIGN=CENTER>Civilforsvarskommissionen for  \r\n\r\n Storkøbenhavn) </P>  \r\n\r\n<BR>  \r\n\r\n<P>For af afhjælpe mangelen på delingsførere i det kommunale civilforsvar er  \r\n\r\n det som led i civilforsvarsforliget for 1985-87 besluttet, at der i denne  \r\n\r\n periode årligt skal overføres 35 nyuddannede delingsførere fra  \r\n\r\n civilforsvarskorpset til det kommunale civilforsvar, fortrinsvis til kommuner  \r\n\r\n med et indbyggertal på 40.000 eller derover. </P>  \r\n\r\n<P>Disse delingsførere har i civilforsvarskorpset fået en uddannelse af 6  \r\n\r\n måneders varighed, omfattende en grunduddannelse og en taktisk uddannelse,  \r\n\r\n der kvalificerer dem som førere for en deling. De pågældende har derimod ikke  \r\n\r\n i civilforsvarskorpset modtaget nogen instruktøruddannelse. </P>  \r\n\r\n<P>Der overføres først og fremmest delingsførere, der selv har tilkendegivet,  \r\n\r\n at de ønsker overførsel. </P>  \r\n\r\n<P>Overførslen, der finder sted med hjemmel i § 13 i indenrigsministeriets  \r\n\r\n bekendtgørelse nr. 421 af 14. juli 1982 om værnepligtige og frivillige i  \r\n\r\n civilforsvaret, sker 4 gange årligt i forbindelse med hjemsendelserne efter  \r\n\r\n uddannelse i civilforsvarskorpset. Første overførsel finder sted ultimo juli  \r\n\r\n 1985. </P>  \r\n\r\n<P>Inden 2 år efter overførslen påhviler det stamafdelingen at indkalde  \r\n\r\n delingsføreren til en 4 timers efterfølgende lokal mønstring og 46 timers  \r\n\r\n øvelser. Dette program skal være afsluttet senest 4 år efter overførslen.  \r\n\r\n Disse 50 timer kan mest hansigtsmæssigt afvikles således: </P>  \r\n\r\n<P>Orientering om opgaver, krigsmæssig placering </P>  \r\n\r\n<PRE>  \r\n\r\n i det kommunale civilforsvar m.v.                    3 timer.  \r\n\r\n Iklædning                                            1 time  \r\n\r\n Deltagelse i oplæg til øvelser og øvelsesevaluering 16 timer  \r\n\r\n Deltagelse i øvelse &#187;midtvejs&#171;                       6 timer  \r\n\r\n Deltagelse i øvelse &#187;mørke&#171;                         12 timer  \r\n\r\n Deltagelse i øvelse &#187;finale                         12 timer  \r\n\r\n Ialt                                                50 timer  \r\n\r\n</PRE>  \r\n\r\n<P>Såfremt en delingsfører tager imod et tilbud fra det kommunale  \r\n\r\n civilforsvar om at gennemgå en instruktøruddannelse, kan den pågældende  \r\n\r\n fritages for den ellers pligtige 50 timers tjeneste. </P>  \r\n\r\n<P>Under de 50 timers mønstring og øvelser gælder reglerne i § 18 i  \r\n\r\n indenrigsministeriets ovennævnte bekendtgørelse nr. 421 af 14. juli 1982, og  \r\n\r\n der vil blive ydet kommunerne sædvanlig elevtimebetaling for værnepligtige  \r\n\r\n for disse 50 timer. </P>  \r\n\r\n<P>Under kursus på civilforsvarets centrale skoler anvendes de almindelige  \r\n\r\n udgiftsregler for skolerne, som er anført i &#187;Bestemmelser om  \r\n\r\n tilvejebringelse, uddannelse m.v. af personel i det lokale  \r\n\r\n civilforsvar&#171;. </P>  \r\n\r\n<P>For de første 2 overførsler af delingsførere ultimo juli 1985 og oktober  \r\n\r\n 1985 gælder, at disse kun er forpligtede til at møde til en kortvarig  \r\n\r\n mønstring af indtil 3 timers varighed med henblik på en orientering om deres  \r\n\r\n opgaver og krigsmæssige placering i det kommunale civilforsvar, ligesom der  \r\n\r\n herved åbnes mulighed for at hverve de pågældende til frivillig tjeneste i  \r\n\r\n det kommunale civilforsvar, herunder gennemgang af ovennævnte øvelsesprogram.  \r\n\r\n</P>  \r\n\r\n<P>Opmærksomheden henledes endelig på, at der er tale om pligtig tjeneste,  \r\n\r\n som er omfattet af §§ 35-41 i civilforsvarsloven. </P>  \r\n\r\n<P>Med venlig hilsen </P>  \r\n\r\n<P>F. Trosbjerg </P>  \r\n\r\n<P>brigadechef </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19850927310"
        },
        {
            "displayName": "Entydig dokumentidentifikation",
            "displayValue": "CM011356"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9273"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "26/07/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Civilforsvarsstyrelsen 4.kt.j.nr.85-4124-e.l"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}