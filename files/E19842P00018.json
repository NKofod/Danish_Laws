{
    "id": 118392,
    "title": "PERSONBESKATNING 1984   AFSNIT PS - BINDENDE FORHÅNDSBESKED ",
    "documentTypeId": "1490",
    "isSagsforlobPeriodValid": true,
    "shortName": "STV nr 20009 af 01/01/1984",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P><A HREF=\"#A1\">1. Lovens hovedregel </A> </P>  \r\n\r\n<P><A HREF=\"#A2\">2. Formelle betingelser - herunder betaling af afgift </A>  \r\n\r\n</P>  \r\n\r\n<P><A HREF=\"#A3\">3. Visse tvivlsspørgsmål kan afvises </A> </P>  \r\n\r\n<P><A HREF=\"#A4\">4. Forhåndsbesked kan påklages </A> </P>  \r\n\r\n<P><A HREF=\"#A5\">5. Forhåndsbesked er bindende for skattemyndighederne </A>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Afsnit PS - Bindende forhåndsbesked </H1>  \r\n\r\n<P></P>  \r\n\r\n<P>Ved lov nr. 143 af 13. april 1983 er der med virkning fra den 1.juni 1983  \r\n\r\n indført en ordning med bindende forhåndsbesked om skattespørgsmål m.v. </P>  \r\n\r\n<P>I tilknytning til loven er der den 1.juni 1983 udsendt bekendtgørelse  \r\n\r\n nr.274 vedr. afgiftsberegning m.v. ved anmodninger om bindende forhåndsbesked  \r\n\r\n og den 5.september 1983 et cirkulære om loven. </P>  \r\n\r\n<A NAME=\"\"A1\"\"></A>\r\n\r\n<DIV CLASS=REFPUNKT ID=\"A1\">  \r\n\r\n<P> <I>1. Lovens hovedregel </I> . </P>  \r\n\r\n<P>Efter lovens § 1 kan enhver hos ligningsrådet få svar - forhåndsbeksed -  \r\n\r\n på spørgsmål vedrørende almindelig eller særlig indkomstskat, sømandsskat,  \r\n\r\n kulbrinteskat, selskabsskat eller formueskat, afgift og tillægsskat efter  \r\n\r\n pensionsbeskatningsloven eller afgift efter lov om frigørelsesafgift samt  \r\n\r\n skattegodtgørelse efter selskabsskattelovens § 17A. </P>  \r\n\r\n<P>Ordningen omfatter således ikke arve- og gaveafgift, realrenteafgift eller  \r\n\r\n kildeskattesprøgsmål (opkrævningsspørgsmål). Loven ændrer ikke de særlige  \r\n\r\n regler i kildeskattelovens § 33A om bindende forhåndsbesked inden for  \r\n\r\n dødsbobeskatningen. </P>  \r\n\r\n<P>En betingelse for at der kan gives bindende forhåndsbesked er, at det  \r\n\r\n findes af væsentlig betydning for vedkommende skatteyder at få et sådant  \r\n\r\n svar. Afgørende for, om spørgsmålet har væsentlig betydning, vil som  \r\n\r\n hovedregel være dets økonomiske aspekter, men også spørgsmål, der isoleret  \r\n\r\n betragtet er af mindre økonomisk betydning, kan besvares. Der er bl.a. tænkt  \r\n\r\n på situationer, hvor dispositionen i tilfælde af gunstigt svar tænkes  \r\n\r\n gentaget, eller hvor situationen er årligt tilbagevendende. </P>  \r\n\r\n<P>En anmodning om bindende forhåndsbesked, hvor man som begrundelse anførte,  \r\n\r\n at besvarelsen havde betydning for løsningen af en verserende voldgiftssag,  \r\n\r\n blev afvist af ligningsrådet i medfør af lovens § 3, og den erlagte afgift på  \r\n\r\n 1.000 kr. tilbagebetalt. </P>  \r\n\r\n<P>I en sag, hvor en borger overvejede at engagere en advokat i en retssag,  \r\n\r\n besvarede ligningsrådet et spørgsmål om den skattemæssige behandling af  \r\n\r\n udgifterne som følge heraf. </P>  \r\n\r\n<P>I et tilfælde havde et selskab fået afslag på en ansøgning om  \r\n\r\n byggetilladelse, fordi en lokalplan, der væsentligt ville ændre ejendommens  \r\n\r\n udnyttelsesmuligheder, var under udarbejdelse. Selskabet anmodede nu om  \r\n\r\n bindende forhåndsbesked med hensyn til, om fortjeneste ved afståelse af  \r\n\r\n ejendommen til et byfornyelsesselskab ville være skattefri i medfør af EBL §  \r\n\r\n 11, såfremt der for området endeligt blev vedtaget en lokalplan, der hjemlede  \r\n\r\n adgang til at pålægge ejeren at afstå ejendommen. Ligningsrådet gav bindende  \r\n\r\n forhåndsbesked om, at en eventuel avance ville være skattefri i henhold til  \r\n\r\n nævnte § 11. </P>  \r\n\r\n<P>Bindende forhåndsbesked kan efter § 1, stk. 3, i almindelighed ikke gives  \r\n\r\n om den skattemæssige virkning af en disposition, der er gennemført. Der vil  \r\n\r\n dog efter omstændighederne være mulighed for at få forhåndsbesked også for  \r\n\r\n dispositioner der er gennemført. Dette vil f.eks. gælde, hvor den skatte-  \r\n\r\n eller afgiftsmæssige bedømmelse af den foretagne disposition kan påvises at  \r\n\r\n have væsentlig interesse for forespørgerens stillingtagen til fremtidige  \r\n\r\n dispositioner. Alene en henvisning til at en besvarelse vil have betydning  \r\n\r\n for størrelsen af fremtidige afskrivninger m.v. medfører efter  \r\n\r\n statsskattedirektoratets opfattelse ikke, at forhåndsbesked bør gives. </P>  \r\n\r\n<P>Bevillingssager - det vil sige sager, hvor afgørelsen kan indbringes for  \r\n\r\n ministeren - falder uden for området for lov om bindende forhåndsbesked. Som  \r\n\r\n eksempel kan nævnes dispensationer i henhold til LL § 16A, stk. 2, om  \r\n\r\n udlodninger fra selskaber i forbindelse med nedsættelse af aktiekapitalen, og  \r\n\r\n LL § 16B, stk. 2, om afståelse af aktier til det udstedende selskab. Også  \r\n\r\n tilladelse til sambeskatning er et bevillingsspørgsmål, jfr. SSL § 31.  \r\n\r\n Anmodninger, der angår sådanne områder, må derfor afvises og behandles som  \r\n\r\n bevillingssager i sædvanlig instansfølge. </P>  \r\n\r\n</DIV>  \r\n\r\n<A NAME=\"\"A2\"\"></A>\r\n\r\n<DIV CLASS=REFPUNKT ID=\"A2\">  \r\n\r\n<P> <I>2. Formelle betingelser - herunder betaling af afgift </I> . </P>  \r\n\r\n<P>Anmodning om forhåndsbesked skal efter lovens § 2 være indsendt skriftligt  \r\n\r\n til statsskattedirektoratet inden tidspunktet for rettidig indgivelse af  \r\n\r\n selvangivelse for det indkomstår, besvarelsen har betydning for. Anmodningen  \r\n\r\n skal indeholde alle de oplysninger af betydning for svaret, som står til  \r\n\r\n forespørgerens rådighed. Hvis statsskattedirektoratet for at kunne tage  \r\n\r\n stilling til spørgsmålet må anmode forespørgeren om yderligere oplysninger  \r\n\r\n eller dokumentation, skal denne efterkomme anmodningen inden den frist,  \r\n\r\n direktoratet fastsætter. Efterkommes anmodningen ikke, kan spørgsmålet  \r\n\r\n afvises. Svaret kan også begrænses til de forhold, der skønnes tilstrækkeligt  \r\n\r\n oplyst. Samtidig med indsendelsen af anmodning om bindende forhåndsbesked  \r\n\r\n skal der betales en afgift på 1.000 kr. Denne afgift kan forhøjes i tilfælde,  \r\n\r\n hvor den beskrevne disposition har et betydeligt økonomisk omfang, eller hvor  \r\n\r\n besvarelsen af forespørgslen er særlig arbejdskrævende, jfr. lovens § 7, stk.  \r\n\r\n 1. </P>  \r\n\r\n<P>Ligningsrådets afgørelser om forhøjelse af afgiften kan indbringes for  \r\n\r\n skattedepartementet. </P>  \r\n\r\n<P>Sagen tages ikke op til realitetsbehandling, før afgiften på 1.000 kr. er  \r\n\r\n betalt, ligesom der i de tilfælde hvor der skal betales yderligere afgift  \r\n\r\n ikke afgives svar, før denne er betalt. Afviser ligningsrådet at besvare et  \r\n\r\n spørgsmål eller trækkes anmodningen tilbage, kan afgiften tilbagebetales helt  \r\n\r\n eller delvis. Hidtil er hele afgiften blevet tilbagebetalt i de sager  \r\n\r\n ligningsrådet har afvist. </P>  \r\n\r\n</DIV>  \r\n\r\n<A NAME=\"\"A3\"\"></A>\r\n\r\n<DIV CLASS=REFPUNKT ID=\"A3\">  \r\n\r\n<P> <I>3. Visse tvivlsspørgsmål kan afvises </I> . </P>  \r\n\r\n<P>Er spørgsmålet om forhåndsbesked af en sådan beskaffenhed, at der ikke kan  \r\n\r\n besvares med fornøden sikkerhed, eller at andre hensyn taler afgørende mod at  \r\n\r\n fremkomme med en besvarelse, kan ligningsrådet efter lovens § 3 afvise  \r\n\r\n spørgsmålet. Det samme gælder, hvis det ikke er af væsentlig betydning for  \r\n\r\n forespørgeren at få svar på det stillede spørgsmål. Ligningsrådets  \r\n\r\n afgørelser, der går ud på afvisning, kan ikke indbringes for  \r\n\r\n landsskatteretten eller domstolene. </P>  \r\n\r\n<P>Det fremgår af bemærkningerne til lovforslagets § 3, at man især har tænkt  \r\n\r\n på værdiansættelsesspørgsmål og spørgsmål, hvor alternative  \r\n\r\n løsningsmuligheder ønskes skattemæssigt belyst (skattetænkning). </P>  \r\n\r\n<P>Ved værdiansættelse af fast ejendom gælder den særlige praksis, at  \r\n\r\n kontante værdiansættelser, der ligger inden for plus-minus 15% af  \r\n\r\n kontantejendomsværdien, normalt ikke vil blive kritiseret af  \r\n\r\n ligningsmyndighederne medmindre der er foretaget væsentlige ændringer af  \r\n\r\n ejendommen (til- eller ombygninger) siden sidste vurdering, eller vurderingen  \r\n\r\n i øvrigt må antages at være behæftet med væsentlige fejl, jfr. herved  \r\n\r\n skd.cirk. af 17.november 1982. For unoterede aktier gælder, at den i  \r\n\r\n skd.cirk. af 17.november 1982 punkt 17, angivne fremgangsmåde kan anvendes.  \r\n\r\n Som følge heraf er der i sådanne sager i almindelighed ikke behov for en  \r\n\r\n bindende forhåndsbesked. Uanset dette, gives der normalt forhåndsbesked om  \r\n\r\n disse værdiansættelsesspørgsmål, såfremt der indsendes anmodning herom. </P>  \r\n\r\n<P>Ligningsrådet har med hjemmel i lovens § 3 i enkelte tilfælde afvist at  \r\n\r\n give bindende forhåndsbesked i en sag om ophør af fuld skattepligt, jfr.  \r\n\r\n kildeskattelovens § 1, nr. 1. Ved afgørelser om fuld skattepligt lægges som  \r\n\r\n bekendt vægt på om den pågældende ved at grunde husstand, leje sig bolig  \r\n\r\n eller ved andre foranstaltninger har tilkendegivet, at han agter at have  \r\n\r\n hjemsted her. Det beror således på en samlet vurdering af skatteyderens  \r\n\r\n forhold, herunder den boligmæssige, økonomiske og familiemæssige tilknytning,  \r\n\r\n om den fulde skattepligt foreligger. </P>  \r\n\r\n<P>Der er dog ikke tale om en generel linie, idet ligningsrådet har givet  \r\n\r\n bindende forhåndsbesked i andre sager om ophør af skattepligt, hvor de  \r\n\r\n faktiske oplysninger har været af en sådan karakter, at afgørelsen ikke  \r\n\r\n frembød større tvivl. </P>  \r\n\r\n</DIV>  \r\n\r\n<A NAME=\"\"A4\"\"></A>\r\n\r\n<DIV CLASS=REFPUNKT ID=\"A4\">  \r\n\r\n<P> <I>4. Forhåndsbesked kan påklages </I> . </P>  \r\n\r\n<P>Den givne forhåndsbesked kan efter lovens § 3 indbringes for  \r\n\r\n landsskatteretten inden 2 måneder fra beskedens dato. Klagen skal ske  \r\n\r\n skriftligt i den form, der er foreskrevet i skattestyrelseslovens § 27, stk.  \r\n\r\n 1, og behandles efter de regler, der er fastsat i skattestyrelsesloven.  \r\n\r\n Landsskatterettens kendelser vedrørende forhåndsbesked kan indbringes for  \r\n\r\n domstolene af såvel forespørgeren som af ministeren for skatter og afgifter  \r\n\r\n inden 3 måneder efter kendelsesns afsigelse. Sag anlægges ved den landsret, i  \r\n\r\n hvis kreds forespørgeren har hjemting ved sagens anlæg. </P>  \r\n\r\n</DIV>  \r\n\r\n<A NAME=\"\"A5\"\"></A>\r\n\r\n<DIV CLASS=REFPUNKT ID=\"A5\">  \r\n\r\n<P> <I>5. Forhåndsbesked er bindende for skattemyndighederne </I> . </P>  \r\n\r\n<P>Forhåndsbesked fra ligningsrådet har bindende virkning for  \r\n\r\n skattemyndighederne ved behandlingen af det beskrevne forhold, jfr. lovens §  \r\n\r\n 6. </P>  \r\n\r\n<P>Er der sket ændringer i den lovgivning, der danner grundlag for  \r\n\r\n forhåndsbeskeden, eller er der sket ændringer i de faktiske forudsætninger,  \r\n\r\n der har været bestemmende for forhåndsbeskeden, er skattemyndighederne ikke  \r\n\r\n bundet. </P>  \r\n\r\n<P>Loven hindrer ikke, at skattemyndighederne ved ligningen undlader at lægge  \r\n\r\n en afgiven forhåndsbesked til grund, når der efterfølgende er sket ændringer  \r\n\r\n af praksis, som det vil være gunstigere for forespørgeren at få lagt til  \r\n\r\n grund. </P>  \r\n\r\n<P>Forhåndsbeskeden er derimod ikke bindende for vedkommende skatteyder.  \r\n\r\n Dette betyder, at det står skatteyderen frit at selvangive i strid med en  \r\n\r\n meddelt forhåndsbesked, og han har herefter mulighed for at få prøvet sagen i  \r\n\r\n den almindelige klageinstansfølge. Ligningskommission og skatteråd vil under  \r\n\r\n sådan klagesag være bundet af ligningsrådets forhåndsbesked. </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19842P00018"
        },
        {
            "displayName": "Entydig dokumentidentifikation",
            "displayValue": "AN007350"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1984"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}