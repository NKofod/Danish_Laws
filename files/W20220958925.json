{
    "id": 231451,
    "title": "Arbejdsmiljøklagenævnet fastholdt strakspåbud om at etablere orienteringsbelysning, der sikrede, at virksomhedens egne ansatte ved natarbejde kunne færdes sikkert til og fra arbejdsstedet (skiftende arbejdssteders indretning - orienteringsbelysning - service af sporskifter - natarbejde)",
    "documentTypeId": "240",
    "isSagsforlobPeriodValid": true,
    "shortName": "KEN nr 9589 af 01/06/2022",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmiljøklagenævnet fastholdt strakspåbud om at etablere orienteringsbelysning, der sikrede, at virksomhedens egne ansatte ved natarbejde kunne færdes sikkert til og fra arbejdsstedet (skiftende arbejdssteders indretning - orienteringsbelysning - service af sporskifter - natarbejde)</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume</span>\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at forholdene ved arbejdet med service af sporskifter på arbejdsstedet om natten ikke var sikkerhedsmæssigt fuldt forsvarlige.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede, at der var en betydelig fare for, at virksomhedens egne ansatte kunne falde eller snuble på grund mangelfuld belysning.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede, at virksomhedens ansattes brug af pandelamper ikke udgjorde en tilstrækkelig belysning ved arbejdet med sporskifter om natten.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde blandt andet vægt på, at de ansatte under arbejde med service af sporskifter færdedes til fods ca. 200 meter langs og over skinnerne. Området var helt mørklagt og de de ansatte var alene udstyret med pandelamper. Området var desuden ujævnt med løse skærver, defekte kabelkasser og med henlagte skinner, kabler mm.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af et flertal på 5 ud af nævnets 9 stemmeberettigede medlemmer.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Den konkrete afgørelse </span>\r\n</p>\r\n<p>\r\n</p>\r\n<p>Afgørelsen er skrevet til [adressat udeladt].</p>\r\n<p>\r\n</p>\r\n<p>\r\n   <span class=\"Bold\">Afgørelse</span>\r\n</p>\r\n<p>\r\n</p>\r\n<p>I har klaget over Arbejdstilsynets afgørelse af den 20. september 2021 om orienteringsbelysning.</p>\r\n<p>\r\n</p>\r\n<p>Arbejdsmiljøklagenævnet har nu afgjort sagen på møde den 29. marts 2022.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af 20. september 2021 med strakspåbud til jer om at etablere orienteringsbelysning, der sikrer, at jeres egne ansatte ved natarbejde kan færdes sikkert til og fra arbejdsstedet ved [Navn udeladt] banestrækning [sted udeladt].</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at forholdene ved arbejdet med service af sporskifter på arbejdsstedet om natten ikke var sikkerhedsmæssigt fuldt forsvarlige.</p>\r\n<p>\r\n</p>\r\n<p>Nævnet vurderer, at der var en betydelig fare for, at jeres egne ansatte kunne falde eller snuble på grund mangelfuld belysning.</p>\r\n<p>\r\n</p>\r\n<p>Nævnet vurderer, at jeres ansattes brug af pandelamper ikke udgør en tilstrækkelig belysning ved arbejdet med sporskifter om natten.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger til grund, at jeres ansatte færdedes på strækningen med \"rygsæk\" indeholdende smøremiddel, med en vægt på ca. 15 kg.</p>\r\n<p>\r\n</p>\r\n<p>Nævnet lægger vægt på, at Arbejdstilsynet konstaterede, at jeres ansatte under arbejde med service af sporskifter færdedes til fods ca. 200 meter langs og over skinnerne.</p>\r\n<p>\r\n</p>\r\n<p>Området var helt mørklagt og jeres ansatte var alene udstyret med pandelamper.</p>\r\n<p>\r\n</p>\r\n<p>Området var desuden ujævnt med løse skærver, defekte kabelkasser og med henlagte skinner, kabler mm.</p>\r\n<p>\r\n</p>\r\n<p>Jeres ledelsesrepræsentant oplyste ved tilsynsbesøget desuden, at I ikke kendte eller besigtigede arbejdsstedet inden arbejdets påbegyndelse. I havde ikke planlagt eller tilrettelagt arbejdet med adgangsveje til og fra skiftende arbejdssteder, da I forventer, at de ansatte selv finder en løsning, når de færdes i området.</p>\r\n<p>\r\n</p>\r\n<p>I klagen har I anført, at jeres ansatte blev kontaktet af Arbejdstilsynet, da disse stod på en parkeringsplads, og at Arbejdstilsynet ikke så, at jeres ansatte anvendte de pågældende adgangsveje til arbejdsstedet.</p>\r\n<p>\r\n</p>\r\n<p>I har endvidere anført, at Arbejdstilsynets arbejdsbeskrivelse er en beskrivelse af de ansattes opgaver i [Navn udeladt] og ikke jeres arbejdsopgaver, og at billede 1 i påbuddet viser en ansat fra [Navn udeladt] og ikke en af jeres ansatte.</p>\r\n<p>\r\n</p>\r\n<p>I har desuden anført, at I kun udfører mekanisk og elektrisk vedligehold af sporskiftedrev én gang årligt efter bestilling af [Navn udeladt].</p>\r\n<p>\r\n</p>\r\n<p>Jeres oplysninger er indgået i behandlingen af sagen, men de kan ikke begrunde en ændret vurdering af sagen.</p>\r\n<p>\r\n</p>\r\n<p>Nævnet henviser til begrundelsen oven for og nævnets bemærkninger til jeres klage i sagen om uforsvarlige adgangsveje, hvori nævnet henviser til Arbejdstilsynets udtalelse af 4. november 2021. Den tilsynsførende har oplyst, at der på parkeringspladsen var ansatte fra såvel jer som [Navn udeladt] tilstede. Det er korrekt, at det er en ansat fra [Navn udeladt], der er afbildet på billede 1, men Arbejdstilsynet talte med jeres ansatte på parkeringspladsen, som oplyste, at de skulle samme vej, som [Navn udeladt]s ansatte. Billedet skulle i øvrigt illustrere indgangen til arbejdsområdet og den manglende belysning heraf.</p>\r\n<p>\r\n</p>\r\n<p>Arbejdstilsynet bemærkede desuden, at uanset om de ansatte udfører mekanisk og elektrisk vedligehold af sporskiftedrev én gang årligt eller hver 14. dag, som oplyst af de ansatte, skal arbejdet kunne udføres sikkerheds- og sundhedsmæssigt fuldt forsvarligt. Nævnet er enig i det anførte.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af arbejdsmiljøloven, at arbejdet skal planlægges, tilrettelægges og udføres, så det sikkerheds- og sundhedsmæssigt er fuldt forsvarligt.</p>\r\n<p>\r\n</p>\r\n<p>Arbejdsstedet skal indrettes, så det sikkerheds- og sundhedsmæssigt er fuldt forsvarligt.</p>\r\n<p>\r\n</p>\r\n<p>Det følger af reglerne om skiftende arbejdssteders indretning, at arbejdsgiveren, inden et arbejde iværksættes og under arbejdet, skal vurdere, om forholdene er sikkerheds- og sundhedsmæssigt forsvarlige under hensyn til det arbejde, der skal foregå, og hvis dette ikke er tilfældet, sørge for, at forholdene i det omfang, det er muligt og rimeligt, ændres, så arbejdsstedet er forsvarligt indrettet.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et flertal på 5 ud af nævnets 9 stemmeberettigede medlemmer. Et mindretal på 4 af nævnets medlemmer finder, at virksomheden ikke er ansvarlig for indretning af færdselsveje, men alene er ansvarlig for, at arbejdet kan udføres sikkerhedsmæssigt fuldt forsvarligt.</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i lov om arbejdsmiljø, jf. lovbekendtgørelse nr. 2062 af 16. november 2021.</p>\r\n<p>\r\n</p>\r\n<p>Om arbejdets udførelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 38, stk. 1, i lov om arbejdsmiljø, jf. lovbekendtgørelse nr. 2062 af 16. november 2021.</p>\r\n<p>\r\n</p>\r\n<p>Om arbejdsstedets indretning</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 42, stk. 1, i lov om arbejdsmiljø, jf. lovbekendtgørelse nr. 2062 af 16. november 2021.</p>\r\n<p class=\"Liste1\">\r\n   <span class=\"Liste1Nr\">•</span> § 5, stk. 1, i bekendtgørelse nr. 290 af 5. maj 1993 om skiftende arbejdssteders indretning</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på <span class=\"Underline\">www.retsinformation.dk</span></p>\r\n<p>\r\n</p>\r\n<p>\r\n   <span class=\"Bold\">Kopi er sendt til:</span>\r\n</p>\r\n<p>\r\n</p>\r\n<p>Arbejdstilsynet, j.nr. 20210072344/4</p>\r\n<p>[Adressat udeladt] Arbejdsmiljørepræsentant / De ansatte</p>\r\n<p>\r\n</p>\r\n<p>\r\n   <span class=\"Bold\">Lovuddrag</span>\r\n</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 2062 af 16. november 2021 af lov om arbejdsmiljø</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 5</span>\r\n</p>\r\n<p style=\"text-align: center;\">\r\n   <span class=\"Bold\">Arbejdets udførelse</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p>\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 6</span>\r\n</p>\r\n<p style=\"text-align: center;\">\r\n   <span class=\"Bold\">Arbejdsstedets indretning</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 42.</span> Arbejdsstedet skal indrettes således, at det sikkerheds- og sundhedsmæssigt er fuldt forsvarligt.</p>\r\n<p>\r\n   <span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 290 af 5. maj 1993 om skiftende arbejdssteders indretning</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p style=\"text-align: center;\">\r\n   <span class=\"Bold\">Almindelige bestemmelser</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 5.</span> Arbejdsgiveren skal, inden et arbejde iværksættes og under arbejdet, vurdere, om forholdene er sikkerheds- og sundhedsmæssigt forsvarlige under hensyn til det arbejde, der skal foregå, og hvis dette ikke er tilfældet, sørge for, at forholdene i det omfang, det er muligt og rimeligt, ændres, så arbejdsstedet er forsvarligt indrettet.</p>\r\n<p>Stk. 2. Gener og risici, som arbejdet kan medføre, skal imødegås med passende foranstaltninger, så forholdene er forsvarlige for såvel dem, der udfører arbejdet, som for andre, der er beskæftiget på stedet.</p>\r\n<p>\r\n</p>\r\n<p>\r\n   <span class=\"Bold\">Stk. 3.</span> Er det ikke muligt eller rimeligt at gøre indretningen af arbejdsstedet forsvarlig, skal der træffes andre forholdsregler, således at arbejdet kan udføres på forsvarlig måde, jf. navnlig Arbejdsministeriets bekendtgørelse om arbejdets udførelse og Arbejdsministeriets bekendtgørelse om brug af personlige værnemidler.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/06/2022"
        },
        {
            "displayName": "Accession",
            "displayValue": "W20220958925"
        },
        {
            "displayName": "Entydig dokumentidentifikation",
            "displayValue": "DH000746"
        },
        {
            "displayName": "Dato for indlæggelse",
            "displayValue": "02/06/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9589"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "01/06/2022"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "21-49406"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}