{
    "id": 71325,
    "title": "Bekendtgørelse af overenskomst af 31. januar 1969 mellem Danmark og FAO vedrørende samarbejde om ydelse af bistand til udviklingslandene. ",
    "documentTypeId": "220",
    "isSagsforlobPeriodValid": false,
    "shortName": "BKI nr 69 af 28/07/1969",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 31. januar  \r\n\r\n 1969 mellem Danmark og FAO vedrørende samarbejde om ydelse af bistand til  \r\n\r\n udviklingslandene. </H1>  \r\n\r\n<P></P>  \r\n\r\n<BR>  \r\n\r\n<P>Den 31. januar 1969 er der i Rom undertegnet følgende overenskomst mellem  \r\n\r\n Danmark og De forenede Nationers organisation for ernæring og landbrug  \r\n\r\n vedrørende samarbejde om ydelse af bistand til udviklingslandene: </P>  \r\n\r\n<P>OVERENSKOMST </P>  \r\n\r\n<P>mellem Danmarks regering (herefter benævnt &#187;Regeringen&#171;) og De  \r\n\r\n forenede Nationers organisation for ernæring og landbrug (herefter benævnt  \r\n\r\n &#187;FAO&#171;). </P>  \r\n\r\n<P>DA Regeringen anerkender den høje prioritet, der må tillægges landbrugets  \r\n\r\n udvikling for at bistå udviklingslande, hvor en stor del af befolkningen er  \r\n\r\n beskæftiget ved landbrug og beslægtede erhverv, i at forbedre deres nuværende  \r\n\r\n økonomiske og sociale kår, og </P>  \r\n\r\n<P>DA Regeringen er klar over den fremtrædende rolle, FAO spiller i  \r\n\r\n samordningen af denne bistand, og </P>  \r\n\r\n<P>DA Regeringen ønsker at styrke sit samarbejde med FAO ved at stille midler  \r\n\r\n til rådighed for FAO til gennemførelsen af indbyrdes aftalte programmer og  \r\n\r\n projekter, og </P>  \r\n\r\n<P>DA FAO's generaldirektør med glæde hilser dette forstærkede samarbejde med  \r\n\r\n Regeringen, som vil bidrage til opfyldelsen af FAO's formål ved i  \r\n\r\n udviklingslandene at fremme forbedringen af landbruget som anført i artikel I  \r\n\r\n i FAO's statutter, </P>  \r\n\r\n<P>ER Regeringen og FAO derfor nu enedes om følgende: </P>  \r\n\r\n<P>ARTIKEL I </P>  \r\n\r\n<P>Grundlaget for FAO's bemyndigelse </P>  \r\n\r\n<P>Under iagttagelse af denne overenskomsts bestemmelser bemyndiges FAO til  \r\n\r\n at yde bistand til udviklingslande, der er medlemmer eller associerede  \r\n\r\n medlemmer af FAO (herefter benævnt modtagerlande) til gennemførelsen af  \r\n\r\n indbyrdes aftalte programmer og projekter, der falder inden for rammerne af  \r\n\r\n de funktioner, der er tillagt FAO i henhold til organisationens statutter.  \r\n\r\n</P>  \r\n\r\n<P>ARTIKEL II </P>  \r\n\r\n<P>Dispositionsfonds og naturalydelser </P>  \r\n\r\n<P>1.(a) For at sætte FAO i stand til at gennemføre overenskomster med  \r\n\r\n modtagerlande som forudset i denne overenskomsts artikel I og at foretage  \r\n\r\n forberedende undersøgelser i henhold til artikel V, stk. 4, stiller  \r\n\r\n Regeringen forud til rådighed for FAO som dispositionsfonds sådanne beløb i  \r\n\r\n US-dollars, som FAO behøver til udbetalinger i det følgende år, tillige med  \r\n\r\n beløb, der er nødvendige til dækning af FAO's i artikel III omhandlede  \r\n\r\n tekniske og administrative omkostninger i det pågældende år. (b) Hvis de  \r\n\r\n samlede udgifter, der påføres en dispositionsfond i løbet af et kalenderår  \r\n\r\n overstiger det anslåede beløb, kan FAO kræve, at Regeringen deponerer et  \r\n\r\n yderligere beløb til sænkning af differencen. (c) Ethvert beløb, der henstår  \r\n\r\n ubenyttet i en dispositionsfond efter afslutningen af et bestemt projekt  \r\n\r\n eller en bestemt mission, skal tilbagegives Regeringen, medmindre denne  \r\n\r\n bemyndiger FAO til helt eller delvis at overføre restbeløbet til andre  \r\n\r\n dispositionsfonds. </P>  \r\n\r\n<P CLASS=PUNKT> <B>2.</B> FAO opretter en særskilt dispositionsfond for hvert  \r\n\r\n projekt eller hver mission, der gennemføres i henhold til denne overenskomst.  \r\n\r\n</P>  \r\n\r\n<P CLASS=PUNKT> <B>3.</B> FAO administrerer og fører regnskab over  \r\n\r\n dispositionsfonds i henhold til sine egne bestemmelser vedrørende finansielle  \r\n\r\n forhold og andre relevante regler og fører særskilte bøger og regnskaber for  \r\n\r\n hver enkelt fond. </P>  \r\n\r\n<P CLASS=PUNKT> <B>4.</B> Alle FAO's økonomiske forpligtelser og udgifter i  \r\n\r\n forbindelse med bistand, der ydes i henhold til denne overenskomst, angives i  \r\n\r\n US-dollars. </P>  \r\n\r\n<P CLASS=PUNKT> <B>5.</B> Udover, eller i stedet for, kontante betalinger som  \r\n\r\n nævnt i denne artikels stk. 1(a) kan Regeringen som bedrag i naturalier  \r\n\r\n stille varer og tjenesteydelser til rådighed. </P>  \r\n\r\n<P CLASS=PUNKT> <B>6.</B> FAO's forpligtelser i henhold til en overenskomst,  \r\n\r\n der er indgået med et modtagerland, er betinget af, at Regeringen yder det  \r\n\r\n nødvendige bidrag. FAO påtager sig, for så vidt angår overenskomster, der er  \r\n\r\n indgået med modtagerlande, intet ansvar ud over de beløb, der er deponeret i  \r\n\r\n dispositionsfonds. </P>  \r\n\r\n<P>ARTIKEL III </P>  \r\n\r\n<P>Tekniske og administrative omkostninger </P>  \r\n\r\n<P>Til dækning af sine tekniske og administrative omkostninger er FAO  \r\n\r\n berettiget til godtgørelse fra Regeringen med et beløb svarende til en vis  \r\n\r\n procent af de projektomkostninger, der afholdes under hver enkelt  \r\n\r\n dispositionsfond. Det tilsvarende beløb anføres på den udgiftsliste, der er  \r\n\r\n bilagt den i artikel V, stk. 6, nedenfor omhandlede arbejdsplan. </P>  \r\n\r\n<P>ARTIKEL IV </P>  \r\n\r\n<P>Overenskomster indgået mellem FAO og modtagerlande </P>  \r\n\r\n<P CLASS=PUNKT> <B>1.</B> Overenskomster mellem FAO og modtagerlande  \r\n\r\n udarbejdes og fortolkes i overensstemmelse med FAO's sædvanlige praksis og  \r\n\r\n fremgangsmåde. De for en sådan overenskomst gældende betingelser nedfældes i  \r\n\r\n en arbejdsplan eller lignende form for aftale mellem FAO og modtagerlandet,  \r\n\r\n og en genpart deraf tilstilles Regeringen. </P>  \r\n\r\n<P CLASS=PUNKT> <B>2.</B> Overenskomster mellem FAO og modtagerlande skal  \r\n\r\n indeholde bestemmelser, som tillader, at FAO's forpligtelser i henhold til  \r\n\r\n disse overenskomster overdrages til Regeringen. Overenskomster skal tillige  \r\n\r\n indeholde en bestemmelse, hvorved FAO og Regeringen forbeholdes ret til at  \r\n\r\n inspicere projektet og få nødvendige rapporter og dokumentation. </P>  \r\n\r\n<P CLASS=PUNKT> <B>3.</B> Overenskomster mellem FAO og modtagerlande skal  \r\n\r\n indeholde en bestemmelse om, at FAO's deri anførte forpligtelser er  \r\n\r\n undergivet: </P>  \r\n\r\n<UL CLASS=PLAIN-LIST>  \r\n\r\n<LI>(a) beslutninger, der træffes af FAO's styrelsesorganer, samt i henhold  \r\n\r\n til FAO's statutmæssige, finansielle og budgetnæssige regler; </LI>  \r\n\r\n<LI>(b) modtagelsen af det nødvendige bidrag fra Regeringen. </LI>  \r\n\r\n</UL>  \r\n\r\n<P>ARTIKEL V </P>  \r\n\r\n<P>Arbejdsdelingen mellem FAO og Regeringen for så vidt angår  \r\n\r\n projektudvælgelse og -administration </P>  \r\n\r\n<P CLASS=PUNKT> <B>1.</B> Det er parternes hensigt, at der skal være et  \r\n\r\n snævert samarbejde mellem dem med det i denne overenskomst angivne formål.  \r\n\r\n Med henblik herpå skal de regelmæssigt rådføre sig med hinanden og give  \r\n\r\n hinanden alle oplysninger og al den bistand, der med rimelighed kan  \r\n\r\n forlanges. </P>  \r\n\r\n<P CLASS=PUNKT> <B>2.</B> FAO har hovedansvaret for udvælgelse og ekspedition  \r\n\r\n af projektanmodninger, der skal overvejes inden for overenskomstens rammer.  \r\n\r\n</P>  \r\n\r\n<P CLASS=PUNKT> <B>3.</B> Rådslagninger med hensyn til sådanne  \r\n\r\n projektanmodninger, som FAO anser for egnede til finansiering under  \r\n\r\n betingelserne i denne overenskomst, skal finde sted regelmæssigt og på et  \r\n\r\n tidligt forberedende stadium. </P>  \r\n\r\n<P CLASS=PUNKT> <B>4.</B> Med hensyn til langtidsprogrammer og større  \r\n\r\n projekter kan FAO foreslå Regeringen, at der til det eventuelle modtagerland  \r\n\r\n udsendes en forberedende mission, hvoraf mindst eet medlem udpeges af  \r\n\r\n Regeringen. </P>  \r\n\r\n<P CLASS=PUNKT> <B>5.</B> FAO skal een gang årligt i første halvdel af  \r\n\r\n oktober til Regeringen afgive en liste med fornødent baggrundsmateriale over  \r\n\r\n projekter, der foreslås finansieret i det følgende finansår (1. april-31.  \r\n\r\n marts). Et fælles møde mellem FAO og Regeringen skal afholdes i slutningen af  \r\n\r\n januar til drøftelse af disse projekter. Regeringen skal så tidligt som  \r\n\r\n muligt oplyse FAO om, hvilke projekter der sandsynligvis vil blive godkendt  \r\n\r\n af Regeringen. </P>  \r\n\r\n<P CLASS=PUNKT> <B>6.</B> FAO vil derefter indlede nærmere forhandlinger med  \r\n\r\n de eventuelle modtagerlande og udarbejde udkast til arbejdsplaner. Sådanne  \r\n\r\n udkast fremsendes til Regeringen til udtalelse. </P>  \r\n\r\n<P CLASS=PUNKT> <B>7.</B> Når Regeringen har meddelt FAO sin formelle  \r\n\r\n godkendelse af et projekt, færdigudarbejder og undertegner FAO arbejdsplanen  \r\n\r\n med modtagerlandet og fremsender en underskrevet genpart af arbejdsplanen til  \r\n\r\n Regeringen. </P>  \r\n\r\n<P CLASS=PUNKT> <B>8.</B> Regeringen deponerer derpå hos FAO de til  \r\n\r\n finansieringen af projektet fornødne beløb som en dispositionsfond i henhold  \r\n\r\n til denne overenskomst artikel II. </P>  \r\n\r\n<P CLASS=PUNKT> <B>9.</B> FAO er ansvarlig for tilsyn og kontrol med  \r\n\r\n projekter, men har ret til - helt eller delvis - til underkontrahenter at  \r\n\r\n overdrage sine forpligtelser med hensyn til projekter, der finansieres under  \r\n\r\n denne overenskomst. </P>  \r\n\r\n<P>ARTIKEL VI </P>  \r\n\r\n<P>Rapporter </P>  \r\n\r\n<P CLASS=PUNKT> <B>1.</B> Senest den 15. maj hvert år tilsender FAO  \r\n\r\n Regeringen en regnskabsopgørelse, hvoraf fremgår, hvilke udgifter, der i  \r\n\r\n løbet af det foregående kalenderår er afholdt til gennemførelsen af projekter  \r\n\r\n finansieret i henhold til denne overenskomst. </P>  \r\n\r\n<P CLASS=PUNKT> <B>2.</B> De regelmæssige rapporter fra projekterne under  \r\n\r\n denne overenskomst fremsendes til FAO, som uden forsinkelse videresender dem  \r\n\r\n til Regeringen. Herudover sender FAO Regeringen årlige standpunktsrapporter.  \r\n\r\n</P>  \r\n\r\n<P CLASS=PUNKT> <B>3.</B> Da det er i parternes fælles interesse at oplyse  \r\n\r\n offentligheden om udviklingslandenes behov og indsatser, vil FAO forsyne  \r\n\r\n Regeringen med oplysninger, der egner sig til udbredelse i en bredere  \r\n\r\n offentlighed. </P>  \r\n\r\n<P CLASS=PUNKT> <B>4.</B> FAO fremsender til Regeringen efter hvert enkelt  \r\n\r\n projekts afslutning en endelig rapport indeholdende en vurdering af  \r\n\r\n projektets resultater. </P>  \r\n\r\n<P CLASS=PUNKT> <B>5.</B> Regeringen er berettiget til at sende en eller  \r\n\r\n flere repræsentanter til at deltage i alle møder, der afholdes i FAO's  \r\n\r\n hovedkvarter, til vurdering af projekter under denne overenskomst. </P>  \r\n\r\n<P CLASS=PUNKT> <B>6.</B> I særlige tilfælde vil projektvurderingsrapporterne  \r\n\r\n efter aftale mellem Regeringen og FAO blive udarbejdet enten af en delegation  \r\n\r\n bestående af personer i Regeringens, FAO's og modtagerlandets tjeneste eller  \r\n\r\n af en uafhængig institution, som Regeringen og FAO i fællesskab har sluttet  \r\n\r\n aftale med i dette øjemed. </P>  \r\n\r\n<P CLASS=PUNKT> <B>7.</B> En gang om året i juni måned afholdes et møde  \r\n\r\n mellem FAO og Regeringen til foretagelse af en almindelig gennemgang af  \r\n\r\n projektsresultaterne i det forløbne år og til drøftelse af problemer i  \r\n\r\n forbindelse med aflæggelse af rapporter og regnskaber. </P>  \r\n\r\n<P>ARTIKEL VII </P>  \r\n\r\n<P>Parternes bemyndigede repræsentanter </P>  \r\n\r\n<P>I spørgsmål vedrørende gennemførelse af denne overenskomst, herunder  \r\n\r\n tillægsoverenskomster og -aftale, repræsenteres Regeringen af  \r\n\r\n udenrigsministeriet, sekretariatet for teknisk samarbejde med  \r\n\r\n udviklingslandene, og FAO af FAO's generaldirektør eller en af denne udpeget  \r\n\r\n person. </P>  \r\n\r\n<P>ARTIKEL VIII </P>  \r\n\r\n<P>Tillægsoverenskomster og -aftaler </P>  \r\n\r\n<P>Parterne kan indgå sådanne tillægsoverenskomster og -aftaler vedrørende  \r\n\r\n denne overenskomsts gennemførelse, som på baggrund af erfaringerne måtte  \r\n\r\n anses for ønskelige. </P>  \r\n\r\n<P>ARTIKEL IX </P>  \r\n\r\n<P>Ikrafttræden og ophør </P>  \r\n\r\n<P CLASS=PUNKT> <B>1.</B> Denne overenskomst træder i kraft ved begge parters  \r\n\r\n undertegnelse. </P>  \r\n\r\n<P CLASS=PUNKT> <B>2.</B> Denne overenskomst forbliver i kraft, indtil en af  \r\n\r\n parterne finder, at det deri forudsete samarbejde ikke længere kan  \r\n\r\n gennemføres på passende og effektiv vis; denne overenskomst kan da bringes  \r\n\r\n til ophør ved fælles samtykke eller ved den ene parts afgivelse af seks  \r\n\r\n måneders skriftligt varsel til den anden part. </P>  \r\n\r\n<P CLASS=PUNKT> <B>3.</B> Hvis varsel om denne overenskomsts ophør afgives af  \r\n\r\n en af parterne i overensstemmelse med foranstående stykke, afholder begge  \r\n\r\n parter straks rådslagninger med henblik på at afgøre, hvilke forholdsregler  \r\n\r\n der mest hensigtsmæssigt kan træffes for at afvikle den virksomhed, der  \r\n\r\n udøves af FAO i henhold til aftaler med modtagerlande. I ethvert tilfælde  \r\n\r\n skal Regeringen bemyndige FAO til at opfylde alle løbende retlige  \r\n\r\n forpligtelser, som er opstået forud for overenskomstens ophør, og som  \r\n\r\n vedrører personlige og andre kontraktsmæssige tjenesteydelser, forsyninger,  \r\n\r\n udstyr og rejser. Alle restbeløb, der forefindes i kontanter, eller alt  \r\n\r\n udstyr, herudover der ikke er disponeret, efter at virksomheden er afviklet,  \r\n\r\n tilbagegives Regeringen. </P>  \r\n\r\n<P>For Danmarks regering: </P>  \r\n\r\n<P> <B>H. Tabor.</B>  </P>  \r\n\r\n<P>Ambassadør </P>  \r\n\r\n<P>For De forenede Nationers organisation for ernæring og landbrug: </P>  \r\n\r\n<P> <B>A.H.Boerma.</B>  </P>  \r\n\r\n<P>Generaldirektør </P>  \r\n\r\n<P>Dato: 31. januar 1969. </P>  \r\n\r\n<P>Overenskomsten er i medfør af artikel IX trådt i kraft den 31. januar  \r\n\r\n 1969. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 28. juli 1969.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>K. Helveg Petersen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/10/1969"
        },
        {
            "displayName": "Accession",
            "displayValue": "L19690006964"
        },
        {
            "displayName": "Entydig dokumentidentifikation",
            "displayValue": "CM030516"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "69"
        },
        {
            "displayName": "År for udstedelse",
            "displayValue": "1969"
        },
        {
            "displayName": "Dato for underskrift",
            "displayValue": "28/07/1969"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Landbrugsministeriet og Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.C.11."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}