{
    "id": 113351,
    "title": "1987 LSF 217   FORSLAG TIL LOV OM ÆNDRING AF FORSKELLIGE BOLIGLOVE ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 217",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 217 </P>  \r\n\r\n<P></P>  \r\n\r\n<P>Forslag til Lov om ændring af forskellige boliglove </P>  \r\n\r\n<P></P>  \r\n\r\n<P>Fremsat af Svend Andersen (S) Helen Beim (S) Baadsgaard (S) Pia Gjellerup  \r\n\r\n (S) Torben Lund (S) Lissa Mathiasen (S) Hans Strunge (S) Tastesen (S) </P>  \r\n\r\n<P></P>  \r\n\r\n<P>den 19. februar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om leje, jf. lovbekendtgørelse nr. 524 af 11. august 1986, som </P>  \r\n\r\n<P>ændret ved § 1 i lov nr. 797 af 3. december 1986 og § 1 i lov nr. </P>  \r\n\r\n<P>376 af 10. juni 1987, foretages følgende ændringer: </P>  \r\n\r\n<P>1. I <B>§ 4</B> indsættes efter stk. 1 som nyt stykke: </P>  \r\n\r\n<P>&#187;Stk. 2. Lejeren skal ved lejeaftalens indgåelse udtrykkeligt </P>  \r\n\r\n<P>oplyses om navn og bopæl på den person, der er udlejer eller </P>  \r\n\r\n<P>repræsenterer denne i enhver relation til lejeaftalen, herunder </P>  \r\n\r\n<P>som part i eventuelle sager ved boligretten. Ændringer skal </P>  \r\n\r\n<P>meddeles lejeren skriftligt.&#171; </P>  \r\n\r\n<P>Stk. 2 og 3 bliver herefter stk. 3 og 4. </P>  \r\n\r\n<P>2. I <B>§ 20</B> indsættes efter 2. pkt. som nyt punktum: </P>  \r\n\r\n<P>&#187;Dog påhviler det udlejeren at udskifte punkterede termoruder, </P>  \r\n\r\n<P>medmindre udlejeren kan godtgøre, at forringelsen skyldes </P>  \r\n\r\n<P>lejerens forsømmelse.&#171; </P>  \r\n\r\n<P>3. I <B>§ 24</B> ændres &#187;§§ 21-23&#171; til: &#187;§ 19, stk. 1, og  \r\n\r\n §§ 21-23&#171;. </P>  \r\n\r\n<P>4. I <B>§ 40, stk. 2,</B> indsættes efter 1. pkt. som nyt punktum: </P>  \r\n\r\n<P>&#187;I ejendomme med beboerrepræsentation kan beboerrepræsentanten </P>  \r\n\r\n<P>forlange at få tilsendt bilagene.&#171; </P>  \r\n\r\n<P>5. <B>§ 46 a, stk. 3, 3. pkt.,</B> affattes således: </P>  \r\n\r\n<P>&#187;Det er en betingelse, at beboerrepræsentanterne eller et flertal af  \r\n\r\n</P>  \r\n\r\n<P>lejerne samtidig giver tilslutning til en lejeforhøjelse, jf. § </P>  \r\n\r\n<P>58, stk. 3.&#171; </P>  \r\n\r\n<P>6. I <B>§ 46 a</B> indsættes efter stk. 3 som nye stykker: </P>  \r\n\r\n<P>&#187;Stk. 4. Et flertal af lejerne kan kræve en ejendom tilsluttet et  \r\n\r\n</P>  \r\n\r\n<P>kollektivt varmeforsyningsanlæg. </P>  \r\n\r\n<P>Stk. 5. Tilsluttes ejendommen et kollektivt varmeanlæg efter reglen </P>  \r\n\r\n<P>i stk. 4, kan udlejeren for den del af udgifterne, der ikke kan </P>  \r\n\r\n<P>overføres til varmeregnskabet, og som ikke dækkes af henlæggelser </P>  \r\n\r\n<P>til fornyelse, forlange en lejeforhøjelse, der dækker afskrivning </P>  \r\n\r\n<P>og giver en passende forrentning. I den således beregnede </P>  \r\n\r\n<P>lejeforhøjelse fradrages driftsudgifter til den gamle </P>  \r\n\r\n<P>varmeforsyning.&#171; </P>  \r\n\r\n<P>7. I <B>§ 48, stk. 2, 2. pkt.,</B> indsættes efter &#187;jf. stk. 3&#171;  \r\n\r\n ordene: &#187;, </P>  \r\n\r\n<P>herunder oplysning om, til hvilken person indsigelsen skal </P>  \r\n\r\n<P>rettes, jf. § 4, stk. 2&#171;. </P>  \r\n\r\n<P>8. I <B>§ 50, stk. 4, 1. pkt.,</B> indsættes efter &#187;jf. stk. 5&#171;  \r\n\r\n ordene: &#187;, </P>  \r\n\r\n<P>herunder oplysning om, til hvilken person indsigelsen skal </P>  \r\n\r\n<P>rettes, jf. § 4, stk. 2&#171;. </P>  \r\n\r\n<P>9. <B>§ 58, stk. 2,</B> affattes således: </P>  \r\n\r\n<P>&#187;Stk. 2. Lejeforhøjelsen skal som udgangspunkt kunne give en </P>  \r\n\r\n<P>passende forrentning af den udgift, der med rimelighed er afholdt </P>  \r\n\r\n<P>til forbedringen, samt dække afskrivning.&#171; </P>  \r\n\r\n<P>10. <B>§ 58, stk. 3,</B> affattes således: </P>  \r\n\r\n<P>&#187;Stk. 3. Har en udlejer gennemført arbejder efter reglen i § 46 a,  \r\n\r\n</P>  \r\n\r\n<P>stk. 3, kan han forlange en lejeforhøjelse, der giver en passende </P>  \r\n\r\n<P>forrentning af den udgift, der med rimelighed er afholdt til </P>  \r\n\r\n<P>arbejderne, samt dækker afskrivning.&#171; </P>  \r\n\r\n<P>11. I <B>§ 63 a, stk. 4,</B> indsættes efter 1. pkt. som nyt punktum: </P>  \r\n\r\n<P>&#187;Udlejeren skal følge forslagene, såfremt de er i overensstemmelse  \r\n\r\n</P>  \r\n\r\n<P>med stk. 3, og såfremt de kan finansieres af de efter stk. 1 </P>  \r\n\r\n<P>afsatte midler, eventuelt i kombination med en lejeforhøjelse </P>  \r\n\r\n<P>efter § 46 a, stk. 3, 3. pkt., eller § 65, litra e.&#171; </P>  \r\n\r\n<P>12. I <B>§ 64, stk. 1,</B> indsættes efter 1. pkt. som nyt punktum: </P>  \r\n\r\n<P>&#187;Klubværelser betragtes i denne forbindelse som  \r\n\r\n beboelseslejemål.&#171; </P>  \r\n\r\n<P>13. I <B>§ 64</B> indsættes efter stk. 7 som nyt stykke: </P>  \r\n\r\n<P>&#187;Stk. 8. Beboermødet træffer beslutning om, hvor stort et beløb der  \r\n\r\n</P>  \r\n\r\n<P>skal opkræves til beboerrepræsentationens arbejde i ejendommen.&#171; </P>  \r\n\r\n<P>Stk. 8 bliver herefter stk. 9. </P>  \r\n\r\n<P>14. <B>§ 65</B> affattes således: </P>  \r\n\r\n<P>&#187;§ 65. Beboerrepræsentanterne har ret til at drøfte ethvert </P>  \r\n\r\n<P>spørgsmål af betydning for ejendommens drift med udlejeren. </P>  \r\n\r\n<P>Repræsentanterne har ret til </P>  \r\n\r\n<P>a) at få udleveret ejendommens driftsregnskab samt drøfte </P>  \r\n\r\n<P>ejendomsbudgettet og spørgsmål om lejeforhøjelse med udlejeren, </P>  \r\n\r\n<P>b) at få et møde med udlejeren, inden driftsbudgettet udsendes, </P>  \r\n\r\n<P>c) at blive orienteret om udlejerens ansættelse og afskedigelse af </P>  \r\n\r\n<P>ejendomsfunktionærer, </P>  \r\n\r\n<P>d) at være medbestemmende med hensyn til anvendelse af de midler, </P>  \r\n\r\n<P>der er afsat til vedligeholdelse og renholdelse, medmindre </P>  \r\n\r\n<P>udlejer mener, at beboerrepræsentanternes ønsker vil hindre </P>  \r\n\r\n<P>opfyldelsen af § 19, </P>  \r\n\r\n<P>e) at forlange gennemførelse af forbedringer og hensigtsmæssige </P>  \r\n\r\n<P>energibesparende foranstaltninger, når der samtidig gives </P>  \r\n\r\n<P>tilslutning til en lejeforhøjelse, jf. § 58, stk. 2, </P>  \r\n\r\n<P>f) at føre tilsyn med planlægningen og gennemførelsen af alle større </P>  \r\n\r\n<P>arbejder i ejendommen, herunder at være medbestemmende på </P>  \r\n\r\n<P>indhentning og valg af tilbud fra momsregistrerede håndværkere, </P>  \r\n\r\n<P>g) at få adgang til regnskabsmateriale og andre bilag, når arbejder, </P>  \r\n\r\n<P>jf. litra e, er afsluttet, og </P>  \r\n\r\n<P>h) at få tilsendt udkast til driftsbudget for ejendommen; </P>  \r\n\r\n<P>driftsbudgettet skal være opstillet som de senest aflagte </P>  \r\n\r\n<P>regnskaber og have samme periode, ligesom eventuelle ændringer i </P>  \r\n\r\n<P>grundlaget for udarbejdelse af budget (i forhold til regnskabet) </P>  \r\n\r\n<P>klart skal præciseres.&#171; </P>  \r\n\r\n<P>15. I <B>§ 83, litra a,</B> indsættes efter 1. pkt. som nyt punktum: </P>  \r\n\r\n<P>&#187;Ejes ejendommen af flere personer, kan der dog kun ske opsigelse af  \r\n\r\n</P>  \r\n\r\n<P>eet lejemål.&#171; </P>  \r\n\r\n<P>16. <B>§ 84, litra b, 2. pkt.,</B> affattes således: </P>  \r\n\r\n<P>&#187;Ved opsigelsen af en lejer i en beboelseslejlighed skal der bl.a.  \r\n\r\n</P>  \r\n\r\n<P>tages hensyn til lejerens muligheder for at finde anden passende </P>  \r\n\r\n<P>bolig.&#171; </P>  \r\n\r\n<P>17. I <B>§ 84</B> indsættes efter litra b som nyt litra: </P>  \r\n\r\n<P>&#187;c) Opsigelse kan først afgives, når udlejeren eller dennes </P>  \r\n\r\n<P>ægtefælle har haft tinglyst skøde eller anden tinglyst adkomst </P>  \r\n\r\n<P>til ejendommen i mindst 2 år.&#171; </P>  \r\n\r\n<P>Litra c-f bliver herefter litra d-g. </P>  \r\n\r\n<P>18. I <B>§ 87, stk. 1, 1. pkt.,</B> indsættes efter &#187;stk. 2&#171;  \r\n\r\n ordene: &#187;, </P>  \r\n\r\n<P>herunder oplysning om, til hvilken person indsigelsen skal </P>  \r\n\r\n<P>rettes, jf. § 4, stk. 2&#171;. </P>  \r\n\r\n<P>19. I <B>§ 103, stk. 1, 3. pkt.,</B> og <B>stk. 3, 2. pkt.,</B> ændres  \r\n\r\n &#187;6 uger&#171; </P>  \r\n\r\n<P>til: &#187;8 uger&#171;. </P>  \r\n\r\n<P>§ 2 </P>  \r\n\r\n<P>I lov om midlertidig regulering af boligforholdene, jf. </P>  \r\n\r\n<P>lovbekendtgørelse nr. 525 af 11. august 1986, som ændret ved § 2 </P>  \r\n\r\n<P>i lov nr. 797 af 3. december 1986, § 2 i lov nr. 376 af 10. juni </P>  \r\n\r\n<P>1987 og § 2 i lov nr. 377 af 10. juni 1987, foretages følgende </P>  \r\n\r\n<P>ændringer: </P>  \r\n\r\n<P>1. <B>§ 5, stk. 1,</B> affattes således: </P>  \r\n\r\n<P>&#187;Ved lejeaftalens indgåelse må lejen ikke fastsættes til et beløb,  \r\n\r\n</P>  \r\n\r\n<P>der overstiger den omkostningsbestemte leje ved lejemålets </P>  \r\n\r\n<P>begyndelse, jf. § 7, med tillæg af lovlige lejeforhøjelser som </P>  \r\n\r\n<P>følge af forbedringer. Såfremt den efter 1. pkt. fastsatte leje </P>  \r\n\r\n<P>overstiger det lejedes værdi, må lejen ved lejeaftalens indgåelse </P>  \r\n\r\n<P>ikke fastsættes til et beløb, der overstiger det lejedes værdi </P>  \r\n\r\n<P>efter § 47, stk. 2, i lov om leje, jf. dog stk. 2.&#171; </P>  \r\n\r\n<P>2. I <B>§ 12, stk. 1, 4. pkt.,</B> og i <B>§ 13, stk. 2, 2. pkt.,</B>  \r\n\r\n indsættes </P>  \r\n\r\n<P>efter &#187;jf. § 20&#171; ordene: &#187;, og for ejendommens  \r\n\r\n hensættelseskonto, </P>  \r\n\r\n<P>jf. § 20 a&#171;. </P>  \r\n\r\n<P>3. I <B>§ 12, stk. 1, 5. pkt.,</B> og i <B>§ 23, stk. 1, 3. pkt.,</B>  \r\n\r\n indsættes </P>  \r\n\r\n<P>efter &#187;jf. stk. 2&#171; ordene: &#187;, herunder oplysning om, til  \r\n\r\n hvilken </P>  \r\n\r\n<P>person indsigelsen skal rettes, jf. § 4, stk. 2, i lov om leje.&#171; </P>  \r\n\r\n<P>4. I <B>§ 13, stk. 2, 4. pkt.,</B> og i <B>§ 24, stk. 1, 3. pkt.,</B>  \r\n\r\n indsættes </P>  \r\n\r\n<P>efter &#187;jf. stk. 3&#171; ordene: &#187;, herunder oplysning om, til  \r\n\r\n hvilken </P>  \r\n\r\n<P>person indsigelsen skal rettes, jf. § 4, stk. 2, i lov om leje&#171;. </P>  \r\n\r\n<P>5. Efter § 20 indsættes som ny paragraf: </P>  \r\n\r\n<P>&#187; <B>§ 20 a.</B> Det beløb, der indgår i ejendommens driftsbudget,  \r\n\r\n jf. § 8, </P>  \r\n\r\n<P>stk. 1, som udgift til henlæggelser til fornyelser, skal </P>  \r\n\r\n<P>månedsvis afsættes med en tolvtedel på en konto for henlæggelser </P>  \r\n\r\n<P>til fornyelser. </P>  \r\n\r\n<P>Stk. 2. På kontoen kan fradrages beløb anvendt til udskiftning af </P>  \r\n\r\n<P>tekniske installationer. </P>  \r\n\r\n<P>Stk. 3. § 19, stk. 1, 2. pkt., og stk. 2, samt §§ 20 og 22 finder </P>  \r\n\r\n<P>tilsvarende anvendelse på hensættelseskontoen.&#171; </P>  \r\n\r\n<P>6. I <B>§ 22, stk. 3,</B> indsættes efter 1. pkt. som nyt punktum: </P>  \r\n\r\n<P>&#187;Nævnet kan endvidere fastsætte et afslag i lejen, indtil arbejderne  \r\n\r\n</P>  \r\n\r\n<P>er udført.&#171; </P>  \r\n\r\n<P>7. I <B>§ 27</B> indsættes efter stk. 2 som nyt stykke: </P>  \r\n\r\n<P>&#187;Stk. 3. Den udgift, der medgår til forbedringer af tekniske </P>  \r\n\r\n<P>installationer, kan kun medtages under stk. 1 og 2 i det omfang, </P>  \r\n\r\n<P>denne ikke dækkes af de beløb til henlæggelse til fornyelse, jf. </P>  \r\n\r\n<P>§ 8, stk. 1, der ikke er anvendt på et tidspunkt, der ligger </P>  \r\n\r\n<P>højst 3 måneder før varslingstidspunktet.&#171; </P>  \r\n\r\n<P>Stk. 3-7 bliver herefter stk. 4-8. </P>  \r\n\r\n<P>8. I <B>§ 41</B> indsættes efter stk. 3 som nyt stykke: </P>  \r\n\r\n<P>&#187;Stk. 4. Sager, der behandles i nævnet, bortfalder ikke ved lejers  \r\n\r\n</P>  \r\n\r\n<P>fraflytning.&#171; </P>  \r\n\r\n<P>§ 3 </P>  \r\n\r\n<P>I lov om tvungen administration af udlejningsejendomme, jf. jov nr. </P>  \r\n\r\n<P>610 af 12. december 1984, foretages følgende ændring: </P>  \r\n\r\n<P>Efter § 2 indsættes som ny paragraf: </P>  \r\n\r\n<P>&#187; <B>§ 2 a.</B> Huslejenævnet kan på begæring af  \r\n\r\n beboerrepræsentanterne </P>  \r\n\r\n<P>eller et flertal af lejerne beslutte, at en ejendom skal have </P>  \r\n\r\n<P>anden administration, når en ejer eller administrator af en </P>  \r\n\r\n<P>ejendom med mindst 2 udlejede beboelseslejligheder gentagne gange </P>  \r\n\r\n<P>tilsidesætter reglerne i lov om leje, lov om midlertidig </P>  \r\n\r\n<P>regulering af boligforholdene og lov om byfornyelse eller har </P>  \r\n\r\n<P>undladt at foretage vedligeholdelsesarbejder, som er nødvendige </P>  \r\n\r\n<P>for at undgå, at der opstår fare for en bebyggelses beboere eller </P>  \r\n\r\n<P>andre, jf. byggeloven. </P>  \r\n\r\n<P>Stk. 2. Såfremt udlejeren ikke senest 1 måned efter nævnets </P>  \r\n\r\n<P>afgørelse har fundet en ny administrator, kan huslejenævnet </P>  \r\n\r\n<P>fastsætte et afslag i lejen, indtil ejendommen overgår til anden </P>  \r\n\r\n<P>administration.&#171; </P>  \r\n\r\n<P>§ 4 </P>  \r\n\r\n<P>Stk. 1. Loven træder i kraft den 1. juli 1988. </P>  \r\n\r\n<P>Stk. 2. § 1, nr. 7 og 8, har virkning for lejeforhøjelser med </P>  \r\n\r\n<P>ikrafttræden den 1. oktober 1988. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Socialdemokratiet har i mange år ønsket en ensartet lejelov og en </P>  \r\n\r\n<P>mere forenklet lejelovgivning gældende for hele landet for derved </P>  \r\n\r\n<P>at gøre lejerrettigheder, -forpligtelser og -beskyttelse ens i </P>  \r\n\r\n<P>hele landet. I november 1985 fremsatte Socialdemokratiet et </P>  \r\n\r\n<P>lovforslag (L 69) til en ensartet lejelov med oprettelse af </P>  \r\n\r\n<P>huslejenævn for samtlige kommuner og omkostningsbestemt husleje i </P>  \r\n\r\n<P>samtlige kommuner (se Folketingstidende 1985-86, forhandlingerne </P>  \r\n\r\n<P>sp. 2007 og 3129 samt tillæg A sp. 1567). </P>  \r\n\r\n<P>Denne forenklede og klare lejelovgivning kunne ikke gennemføres, </P>  \r\n\r\n<P>ligesom et senere lovforslag fra den daværende boligminister (L </P>  \r\n\r\n<P>56) i folketingsåret 1986-87, der på en række væsentlige punkter </P>  \r\n\r\n<P>afveg fra Socialdemokratiets forslag, heller ikke kunne vedtages </P>  \r\n\r\n<P>(se Folketingstidende 1986-87 (1. samling), forhandlingerne sp. </P>  \r\n\r\n<P>1611 og tillæg A sp. 1001). </P>  \r\n\r\n<P>Selv om der ikke på nuværende tidspunkt er mulighed for at få </P>  \r\n\r\n<P>gennemført en lejelovgivning, der bygger på ensartethed, </P>  \r\n\r\n<P>omkostningsbestemt husleje og huslejenævn for alle kommuner, er </P>  \r\n\r\n<P>det forslagsstillernes opfattelse, at der bør foretages </P>  \r\n\r\n<P>ændringer, der retter op på de værste skævheder på lejeområdet. </P>  \r\n\r\n<P>Ændringerne vedrører: </P>  \r\n\r\n<P>I. Ændring af lov om leje og ændring af lov om midlertidig </P>  \r\n\r\n<P>regulering af boligforholdene. </P>  \r\n\r\n<P>II. Ændring af lov om tvungen administration af udlejningsejendomme. </P>  \r\n\r\n<P>Ad I </P>  \r\n\r\n<P>I mange situationer står lejerne usikre over for, hvem den egentlige </P>  \r\n\r\n<P>ansvarlige repræsentant for udlejerne er, når indsigelser og </P>  \r\n\r\n<P>klager m.v. skal fremsendes. Derfor foreslås det, at lejerne </P>  \r\n\r\n<P>altid af udlejer er orienteret om dette forhold. </P>  \r\n\r\n<P>Beboerindflydelsen styrkes, og der gives beboerrepræsentanterne ret </P>  \r\n\r\n<P>til at få forelagt budgetter og regnskabsbilag. </P>  \r\n\r\n<P>Lejerne får øget indflydelse på anvendelsen af de midler, der er </P>  \r\n\r\n<P>afsat til vedligeholdelse, og vil få øget adgang til at </P>  \r\n\r\n<P>iværksætte forbedringer af ejendommen ved aftaler om </P>  \r\n\r\n<P>lejeforhøjelser, der i et rimeligt forhold dækker udgifterne til </P>  \r\n\r\n<P>forbedringer. </P>  \r\n\r\n<P>Lejere af klubværelser har hidtil ikke kunnet vælge </P>  \r\n\r\n<P>beboerrepræsentanter. Det foreslås derfor, at klubværelser </P>  \r\n\r\n<P>betragtes som beboelseslejemål ved valg af beboerrepræsentanter. </P>  \r\n\r\n<P>Opsigelsesreglerne foreslås skærpet således, at udlejerens </P>  \r\n\r\n<P>muligheder for at opsige lejeren for selv at bebo lejligheden </P>  \r\n\r\n<P>indskrænkes. Og bestemmelsen vil kun kunne anvendes over </P>  \r\n\r\n<P>for <B>et</B> lejemål uanset antallet af ejere af den pågældende ejendom.  \r\n\r\n</P>  \r\n\r\n<P>Ad II </P>  \r\n\r\n<P>Beboerrepræsentanter eller et flertal af lejerne får øget adgang til </P>  \r\n\r\n<P>at kræve anden administrator af en ejendom, når tilsidesættelse </P>  \r\n\r\n<P>af reglerne i lejelovgivningen eller undladelse af at udføre </P>  \r\n\r\n<P>påkrævede vedligeholdelsesarbejder foregår. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1, 7, 8 og 18 </P>  \r\n\r\n<P>Det har i mange tilfælde vist sig at være vanskeligt for lejeren at </P>  \r\n\r\n<P>kunne fastslå, hvem der ansvarligt har kunnet repræsentere </P>  \r\n\r\n<P>udlejeren i forbindelse med indsigelser, klager, retstvister m.v. </P>  \r\n\r\n<P>Det bliver med de foreslåede bestemmelser lagt over på udlejer i </P>  \r\n\r\n<P>forbindelse med indgåelse af lejeaftale og ved henvendelser om </P>  \r\n\r\n<P>lejeforhøjelser og opsigelse at oplyse lejeren om det rette </P>  \r\n\r\n<P>repræsentationsforhold. </P>  \r\n\r\n<P>Til nr. 2 </P>  \r\n\r\n<P>Bestemmelsen indebærer, at lejerens pligt til at vedligeholde og </P>  \r\n\r\n<P>forny ruder begrænses, således at udlejeren forpligtes til at </P>  \r\n\r\n<P>udskifte punkterede termoruder. </P>  \r\n\r\n<P>Til nr. 3 </P>  \r\n\r\n<P>Bestemmelsen sikrer, at lejeren ikke ved aftale kan overtage den </P>  \r\n\r\n<P>udvendige vedligeholdelse af en ejendom. </P>  \r\n\r\n<P>Til nr. 4, 11, 13 og 14 </P>  \r\n\r\n<P>Bestemmelserne indebærer samlet en væsentlig styrkelse af </P>  \r\n\r\n<P>beboerindflydelsen. Der gives således større indsigt i </P>  \r\n\r\n<P>budgetforudsætninger og regnskabsbilag. Der gives adgang til </P>  \r\n\r\n<P>bestemmende indflydelse på anvendelsen af de afsatte </P>  \r\n\r\n<P>vedligeholdelsesbeløb, dog således at udlejerens forpligtelser </P>  \r\n\r\n<P>til at holde ejendommen ved lige ikke kan forflygtiges. Der gives </P>  \r\n\r\n<P>en udvidet adgang til at bestemme iværksættelsen af </P>  \r\n\r\n<P>forbedringsarbejder, når de helt eller delvis finansieres af en </P>  \r\n\r\n<P>frivillig lejeforhøjelse, ligesom der sikres indflydelse på valg </P>  \r\n\r\n<P>af håndværkere. Endvidere sikres en smidigere finansiering af </P>  \r\n\r\n<P>beboerrepræsentationens arbejde gennem en friere fastsættelse af </P>  \r\n\r\n<P>beløb til arbejdet, idet dog boligministerens mulighed for at </P>  \r\n\r\n<P>fastsætte de ydre rammer for afholdelse af udgifter i forbindelse </P>  \r\n\r\n<P>med beboerrepræsentationens arbejde bibeholdes. </P>  \r\n\r\n<P>Til nr. 5, 9 og 10 </P>  \r\n\r\n<P>Muligheden for at medregne udgifter til vedligeholdelse, </P>  \r\n\r\n<P>administration, forsikring og lignende i forbindelse med </P>  \r\n\r\n<P>beregningen af forbedringslejeforhøjelse afskæres, da disse </P>  \r\n\r\n<P>omkostninger er indeholdt i huslejen. </P>  \r\n\r\n<P>Til nr. 6 </P>  \r\n\r\n<P>Bestemmelsen giver lejerne ret til at forlange ejendommen tilsluttet </P>  \r\n\r\n<P>et kollektivt varmeforsyningsanlæg mod at indgå en aftale om </P>  \r\n\r\n<P>lejeforhøjelse. Ved beregning af lejeforhøjelsen skal der </P>  \r\n\r\n<P>samtidig tages hensyn til de besparelser, udlejerne opnår ved </P>  \r\n\r\n<P>bortfald af driftsudgifter til drift og vedligeholdelse af det </P>  \r\n\r\n<P>gamle varmeanlæg. </P>  \r\n\r\n<P>Til nr. 12 </P>  \r\n\r\n<P>Bestemmelsen skal sikre, at klubværelser medregnes forholdsmæssigt i </P>  \r\n\r\n<P>enhver sammenhæng, hvor antallet af beboelseslejemål har </P>  \r\n\r\n<P>betydning for lejernes rettigheder. Dette betyder, at en etage </P>  \r\n\r\n<P>med klubværelser medregnes som et antal beboelseslejemål svarende </P>  \r\n\r\n<P>til det antal beboelseslejemål, der findes på øvrige etager i </P>  \r\n\r\n<P>ejendommen. I ejendomme med udelukkende klubværelser medregnes </P>  \r\n\r\n<P>hvert enkelt klubværelse som en beboelseslejlighed. </P>  \r\n\r\n<P>Til nr. 15, 16 og 17 </P>  \r\n\r\n<P>Begrænsningerne i udlejerens muligheder for at opsige lejeren med </P>  \r\n\r\n<P>henvisning til ønske om selv at bebo lejligheden skærpes og </P>  \r\n\r\n<P>præciseres. </P>  \r\n\r\n<P>I forhold til gældende bestemmelser foreslås, at kun eet lejemål kan </P>  \r\n\r\n<P>opsiges, selv om flere personer eller en selskabsdannelse ejer </P>  \r\n\r\n<P>ejendommen. </P>  \r\n\r\n<P>Endvidere begrænses muligheden for at spekulere i opsigelsesretten, </P>  \r\n\r\n<P>idet der foreslås en mindste ejertid på 2 år, forinden retten til </P>  \r\n\r\n<P>opsigelse kan benyttes. </P>  \r\n\r\n<P>Til nr. 19 </P>  \r\n\r\n<P>Ændringen skal sikre, at der gives lejerne en fornøden, men stadig </P>  \r\n\r\n<P>knap tid til at danne en andelsboligforening og skaffe den </P>  \r\n\r\n<P>nødvendige finansiering. </P>  \r\n\r\n<P>Ønsket om ændringen er forstærket af den udvikling, der har </P>  \r\n\r\n<P>resulteret i, at stadig flere ejendomme tilbydes beboerne på </P>  \r\n\r\n<P>tidspunkter, hvor ferieperioder lægger massive hindringer i </P>  \r\n\r\n<P>vejen. 8 ugers acceptfrist vil sikre, at ikke hele perioden </P>  \r\n\r\n<P>ligger fra midten af juni til slutningen af juli. </P>  \r\n\r\n<P>Til § 2 </P>  \r\n\r\n<P>Til nr. 1 </P>  \r\n\r\n<P>I forbindelse med indgåelse af lejeaftale er det ofte sket, at der </P>  \r\n\r\n<P>er aftalt en leje, der er højere end den omkostningsbestemte </P>  \r\n\r\n<P>leje. Da dette udhuler princippet om den omkostningsbestemte </P>  \r\n\r\n<P>leje, foreslås det, at den omkostningsbestemte leje også ved </P>  \r\n\r\n<P>lejeaftalens indgåelse danner maksimum for den lovlige leje </P>  \r\n\r\n<P>sammen med det lejedes værdi. </P>  \r\n\r\n<P>Til nr. 2 og 5 </P>  \r\n\r\n<P>Der sikres ved bestemmelserne regnskabspligt og lejeindsigt i </P>  \r\n\r\n<P>forhold til de midler, der opkræves som en del af den </P>  \r\n\r\n<P>omkostningsbestemte leje til hensættelse til fornyelser. </P>  \r\n\r\n<P>Kontoen for hensættelser til fornyelser behandles på nøjagtig </P>  \r\n\r\n<P>tilsvarende måde som kontoen for udvendig vedligeholdelse med </P>  \r\n\r\n<P>hensyn til regnskab, saldooverførsel, aflæggelse af regnskab, </P>  \r\n\r\n<P>videreførelse ved ejerskifte, afgørelse af tvister om foretagne </P>  \r\n\r\n<P>fradrag, konsekvenser ved manglende regnskabsaflæggelse og </P>  \r\n\r\n<P>gennemtvingelse af fornødne arbejder med fornyelser. </P>  \r\n\r\n<P>Til nr. 3 og 4 </P>  \r\n\r\n<P>Som til § 1, nr. 1 og 6. </P>  \r\n\r\n<P>Til nr. 6 </P>  \r\n\r\n<P>Bestemmelsen medfører, at huslejenævnet som en pression over for </P>  \r\n\r\n<P>udlejer kan fastsætte et nedslag i lejen, indtil de påbudte </P>  \r\n\r\n<P>arbejder er udført tilfredsstillende. </P>  \r\n\r\n<P>Til nr. 7 </P>  \r\n\r\n<P>Bestemmelsen skal hindre, at udlejeren af lejerne får betalt den </P>  \r\n\r\n<P>samme tekniske installation 3 gange, dels ved henlæggelse til </P>  \r\n\r\n<P>fornyelser, dels ved betaling af afskrivning af forbedring og </P>  \r\n\r\n<P>dels ved gevinst ved ejendommens salg. </P>  \r\n\r\n<P>Til nr. 8 </P>  \r\n\r\n<P>Bestemmelsen sikrer, at sager fortsætter i nævnet til afgørelse, </P>  \r\n\r\n<P>selv om den lejer, der har indbragt sagen, fraflytter ejendommen. </P>  \r\n\r\n<P>Til § 3 </P>  \r\n\r\n<P>Til nr. 1 </P>  \r\n\r\n<P>Bestemmelsen tager sigte på, at de udlejere eller administratorer, </P>  \r\n\r\n<P>der gentagne gange bevidst undlader at efterleve lovens </P>  \r\n\r\n<P>bestemmelser, kan fratages retten til at administrere ejendommen. </P>  \r\n\r\n<P>Alle og enhver kan nedsætte sig som ejendomsadministratorer, og </P>  \r\n\r\n<P>det findes derfor rimeligt, at huslejenævnene får mulighed for at </P>  \r\n\r\n<P>beslutte, at en ejendom skal have anden administration. </P>  \r\n\r\n<P>Bestemmelsen tager sigte på de ejendomme, hvor el- og </P>  \r\n\r\n<P>varmeforsyningen bliver lukket på grund af manglende betaling fra </P>  \r\n\r\n<P>udlejer eller administrator, hvor varmeregnskaber ikke bliver </P>  \r\n\r\n<P>udsendt til lejerne, påbudte vedligeholdelsesarbejder ikke bliver </P>  \r\n\r\n<P>udført, hvor der sker ulovlige opsigelser, gentagne varslinger af </P>  \r\n\r\n<P>ulovlige lejeforhøjelser m.m. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00217"
        },
        {
            "displayName": "Entydig dokumentidentifikation",
            "displayValue": "CL004859"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "217"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}