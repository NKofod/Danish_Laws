{
    "id": 35180,
    "title": "Boligstøtte - husstandsmedlem ",
    "documentTypeId": "230",
    "isSagsforlobPeriodValid": false,
    "shortName": "AFG nr 60436 af 24/02/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En boligstøttemodtager havde klaget over, at kommunen kun medregnede  \r\n\r\n det ene af hans samlevers 3 børn ved boligstøtteberegningen. Han boede i en  \r\n\r\n 2-værelses lejlighed på 59 m2. De 2 børn var anbragt uden for hjemmet, og  \r\n\r\n klageren henviste til, at de opholdt sig i hjemmet i ferier og weekender,  \r\n\r\n svarende til &#187;halvdelen af tiden&#171;. </I> </P>  \r\n\r\n<P> <I>Nævnet stadfæstede kommunens afgørelse, idet man var enig med kommunen  \r\n\r\n i, at der under hensyn til lejlighedens størrelse ikke var mulighed for at  \r\n\r\n indrette den med henblik på de 2 børns midlertidige ophold under ferier eller  \r\n\r\n senere varige ophold, jf. pkt. 3.2. i Boligstyrelsens vejledning af  \r\n\r\n 22.10.1987 om individuel boligstøtte. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Boligstøtte - husstandsmedlem </H1>  \r\n\r\n<P></P>  \r\n\r\n<BR>  \r\n\r\n<P>D.d. har man tilskrevet N.N., 4760 Vordingborg, således: </P>  \r\n\r\n<P>&#187;Ved brev af 25. oktober 1988 har De klaget over, at det sociale  \r\n\r\n udvalg i Vordingborg kommune kun medregner 1 barn ved beregning af  \r\n\r\n boligstøtte. </P>  \r\n\r\n<P>Det sociale udvalg har i den anledning fremsendt sagens akter samt en  \r\n\r\n udtalelse, som De er gjort bekendt med. </P>  \r\n\r\n<P>Det fremgår af sagen, at De den 15. september 1988 fik en 2 værelses  \r\n\r\n lejlighed på 59 m2. </P>  \r\n\r\n<P>Ved beregning af boligstøtte har det sociale udvalg medregnet Deres  \r\n\r\n samlever og det ene af Deres samlevers 3 børn til husstanden. Det er således  \r\n\r\n oplyst, at det kun er det ene barn, der er hjemmeboende, mens de 2 øvrige er  \r\n\r\n anbragt uden for hjemmet. </P>  \r\n\r\n<P>De klager over, at ikke alle 3 børn medregnes i husstanden og henviser  \r\n\r\n til, at de 2 anbragte børn opholder sig i hjemmet i ferier og weekender,  \r\n\r\n svarende til halvdelen af tiden. Endvidere peger De på, at Deres samlever  \r\n\r\n tidligere har boet i Køge kommune, hvor alle 3 børn blev medregnet ved  \r\n\r\n beregning af boligstøtten, uanset at de 2 børn også på daværende tidspunkt  \r\n\r\n havde ophold uden for hjemmet. Deres samlevers bolig i Køge var en 4 værelses  \r\n\r\n lejlighed på 112 m2. </P>  \r\n\r\n<P>Det sociale udvalg har begrundet sin afgørelse med, at muligheden for at  \r\n\r\n indrette Deres lejlighed, så de 2 børn, der er anbragt uden for hjemmet,  \r\n\r\n senere kan tage ophold i lejligheden ikke er til stede, samt at man ikke  \r\n\r\n finder, at den dispensation der blev givet af det sociale udvalg i Køge  \r\n\r\n kommune kan overføres til Vordingborg kommune. </P>  \r\n\r\n<P>Ifølge § 6, stk. 1 i lov om individuel boligstøtte medregnes som medlemmer  \r\n\r\n af husstanden ansøgerens ægtefælle, hjemmeværende børn og andre, der har fast  \r\n\r\n ophold i lejligheden uden at være logerende. Beregningen af boligstøtten sker  \r\n\r\n på grundlag af husstandsindkomsten. </P>  \r\n\r\n<P>For at et barn skal medregnes ved beregningen af boligstøtte, skal det  \r\n\r\n være under 23 år og bo i lejligheden. </P>  \r\n\r\n<P>I punkt 3.2 i boligstyrelsens cirkulære af 30. august 1982 om individuel  \r\n\r\n boligstøtte er der nærmere redegjort for, hvornår et barn kan siges at have  \r\n\r\n fast ophold i hjemmet. Kortere ophold - normalt ikke over 6 måneder - uden  \r\n\r\n for hjemmet vil normalt ikke være nogen hindring for at medtage barnet ved  \r\n\r\n beregning af boligstøtte, mens der ved længere tidsfravær fra hjemmet bør  \r\n\r\n anlægges en strengere fortolkning. Dette gælder navnlig, hvis fraværet er af  \r\n\r\n ubestemt varighed, og der kan være en vis formodning for, at det vil blive  \r\n\r\n permanent. </P>  \r\n\r\n<P>Eksempelvis kan børn under fortsat uddannelse, der bor på kollegium eller  \r\n\r\n er på højskole eller lignende, ikke siges at have &#187;fast ophold&#171; i  \r\n\r\n ansøgerens hjem. Barnet bør dog medtages ved boligstøttens beregning, når der  \r\n\r\n ved indretningen af hjemmet er taget hensyn dels til barnets midlertidige  \r\n\r\n ophold under f.eks. ferie, fridage eller sygdomsperioder, dels til muligheden  \r\n\r\n for senere varige ophold. Dette gælder også børn, der f.eks. er på kostskole.  \r\n\r\n</P>  \r\n\r\n<P>Såfremt et barn under 23 år flytter hjemmefra, og det er overvejende  \r\n\r\n sandsynligt, at barnet ikke flytter tilbage til boligtageren, kan barnet ikke  \r\n\r\n medregnes som husstandsmedlem, før eventuel tilbageflytning finder sted. </P>  \r\n\r\n<P>Amtsankenævnet har behandlet sagen i sit møde den 23. februar 1989, hvor  \r\n\r\n man traf følgende </P>  \r\n\r\n<P>A F G Ø R E L S E: </P>  \r\n\r\n<P>Nævnet stadfæster det sociale udvalgs afslag på at medregne de 2 børn  \r\n\r\n anbragt uden for hjemmet ved beregning af boligstøtte, idet man er enig med  \r\n\r\n udvalget i, at der under hensyn til lejlighedens størrelse ikke er mulighed  \r\n\r\n for at indrette den med henblik på de 2 børns midlertidige ophold under  \r\n\r\n ferier eller senere varige ophold. </P>  \r\n\r\n<P>Vedrørende eventuel klage over amtsankenævnets afgørelse henvises til  \r\n\r\n vedlagte vejledning.' </P>  \r\n\r\n<P>Hvilket herved meddeles. </P>  \r\n\r\n<P>Med venlig hilsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19896043601"
        },
        {
            "displayName": "Entydig dokumentidentifikation",
            "displayValue": "CA003115"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "60436"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "24/02/1989"
        },
        {
            "displayName": "Administrerende myndighed",
            "displayValue": "Amtsankenævnet i Storstrøms Amt"
        },
        {
            "displayName": "Ressortministeriets journalnummer",
            "displayValue": "0545"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}