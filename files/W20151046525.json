{
    "id": 174299,
    "title": "Ligebehandlingsnævnets afgørelse om handicap - arbejdsvilkår - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10465 af 28/10/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om handicap - arbejdsvilkår - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr. 2500162-11</span>\r\n   </p>\r\n   <p class=\"TekstGenerel\">Klagen drejede sig om forskelsbehandling på grund af handicap i forbindelse med en lokalaftale om udbetaling af engangsvederlag til fængselspersonale. Nævnet fandt, at det var i overensstemmelse med aftalens bestemmelser, at der ikke var udbetalt engangsvederlag til klager, fordi han var varslet afskediget på det tidspunkt, hvor aftalen trådte i kraft. Nævnet fandt videre, at der ikke var grundlag for at antage, at aftalens vilkår i øvrigt var i strid med lovens forbud mod forskelsbehandling på grund af kriterierne i loven, herunder handicap.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om forskelsbehandling på grund af handicap i forbindelse med en lokalaftale om udbetaling af engangsvederlag til fængselspersonale.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Ligebehandlingsnævnet tiltræder sekretariatets afvisning af sagen.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Der er klaget over, at klager ikke kan få udbetalt et engangsvederlag på 15.000 kr. på lige fod med andre fastansatte på hans arbejdsplads.</p>\r\n<p>\r\n</p>\r\n<p>Klager har gennem 30 år været ansat som fængselsfunktionær.</p>\r\n<p>\r\n</p>\r\n<p>Den 4. marts 2011 blev der indgået en lokalaftale om udbetaling af engangsvederlag til fængselspersonale. Det fremgår blandt andet af aftalen, at \". . . Midlerne udmøntes til medarbejdere, der er fastansat pr. 1. april 2011. . . Der udmøntes ikke engangsvederlag til medarbejdere, der har tjenestefrihed fra ansættelsesforholdet, er fritaget fra tjenesten, er suspenderet eller er varslet afsked som følge af helbredsmæssige eller disciplinære årsager. . .\".</p>\r\n<p>\r\n</p>\r\n<p>Klager blev sygemeldt i 2010 på grund af en psykisk arbejdsskade. Han blev varslet afskediget den 24. januar 2011, og han blev opsagt ved brev af 2. marts 2011 til fratræden den 30. juni 2011. Klager er tilkendt kvalificeret svagelighedspension.</p>\r\n<p>Ligebehandlingsnævnets sekretariat afviste klagen ved afgørelse af 5. september 2011. Sekretariatet vurderede, at det var åbenbart, at klager ikke kunne få medhold i sin klage, og at den dermed ikke var egnet til behandling i Ligebehandlingsnævnet. Der blev lagt vægt på, at det fremgik af et brev fra forbundet til klager, at aftalen om engangsvederlag kun gjaldt for personale, der ikke var varslet afskediget den 1. april 2011. Da klager blev endeligt opsagt ved brev af 2. marts 2011, var han ikke omfattet af denne aftale om udbetaling af engangsvederlag.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>mener, at han er blevet ulovligt forskelsbehandlet, fordi han ikke kan få udbetalt et engangsvederlag på lige fod med øvrige fastansatte. Klager henviser til, at han ikke på tidspunktet for aftalens indgåelse var varslet afskediget på grund af sin arbejdsskade. Klager ønsker at få udbetalt engangsvederlaget.</p>\r\n<p>\r\n</p>\r\n<p>Klager mener ikke, at man kan indgå lokalaftaler, som forskelsbehandler og har et stort element af held eller tilfældighed indbygget. Klager henviser i den forbindelse til, at en af hans kolleger, der også blev sygemeldt i 2010, har fået udbetalt det pågældende engangsvederlag. Han blev varslet afskediget 14 dage efter udbetalingen.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Det fremgår af lov om forbud mod forskelsbehandling på arbejdsmarkedet, at arbejdsgivere ikke må forskelsbehandle lønmodtagere. Ved forskelsbehandling forstås enhver direkte eller indirekte forskelsbehandling på grund af race, hudfarve, religion eller tro politisk anskuelse, seksuel orientering, alder, handicap eller national, social eller etnisk oprindelse.</p>\r\n<p>\r\n</p>\r\n<p>Det fremgår af lokalaftalen indgået den 4. marts 2011, at midlerne udmøntes til medarbejdere, der er fastansat pr. 1. april 2011. Der udmøntes ikke engangsvederlag til medarbejdere, der blandt andet er varslet afskediget som følge af helbredsmæssige eller disciplinære årsager. Det er således i overensstemmelse med aftalens bestemmelser, at der ikke er ydet engangsvederlag til klager. Der er i øvrigt intet grundlag for at antage, at aftalens vilkår strider mod lovens forbud mod forskelsbehandling på grund af kriterierne i loven, herunder handicap.</p>\r\n<p>\r\n</p>\r\n<p>Nævnet tiltræder derfor sekretariatets afvisning.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p class=\"BilagtekstListe\">Lov nr. 387 af 27. maj 2008 om Ligebehandlingsnævnet</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1, og stk. 3, om nævnets kompetence</p>\r\n<p class=\"Liste1\">\r\n   <span class=\"Liste1Nr\">–</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">–</span> § 12, stk. 2, om klagebehandling</p>\r\n<p>\r\n</p>\r\n<p class=\"BilagtekstListe\">Lov nr. 459 af 12. juni 1996 om forbud mod forskelsbehandling på arbejdsmarkedet m.v., som senest bekendtgjort ved lovbekendtgørelse af 1349 af 16. oktober 2008</p>\r\n<p class=\"Liste1\">\r\n   <span class=\"Liste1Nr\">–</span> § 1, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">–</span> § 2, om forbud mod forskelsbehandling</p>\r\n<p>\r\n</p>\r\n<p>\r\n   <span class=\"Italic\">&lt;2500162-11&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/09/2015"
        },
        {
            "displayName": "Accession",
            "displayValue": "W20151046525"
        },
        {
            "displayName": "Entydig dokumentidentifikation",
            "displayValue": "CF001976"
        },
        {
            "displayName": "Dato for indlæggelse",
            "displayValue": "10/09/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10465"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "28/10/2011"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500162-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}