{
    "id": 106825,
    "title": "1992 BSF 86   FORSLAG TIL FOLKETINGSBESLUTNING OM EN UNDERSØGELSE AF ALTERNATIVE FASTE   FORBINDELSER UNDER ØRESUND OG DE TRAFIKALE TILSLUTNINGSMULIGHEDER I   KØBENHAVNSOMRÅDET ",
    "documentTypeId": "480",
    "isSagsforlobPeriodValid": false,
    "shortName": "1992/1 BSF 86",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 86 </P>  \r\n\r\n<P></P>  \r\n\r\n<P>Forslag til folketingsbeslutning om en undersøgelse af alternative faste  \r\n\r\n forbindelser under Øresund og de trafikale tilslutningsmuligheder i  \r\n\r\n Københavnsområdet </P>  \r\n\r\n<P></P>  \r\n\r\n<P>Fremsat af Tommy Dinesen (SF) Pernille Frahm (SF) Gade (SF) Birgitte  \r\n\r\n Husmark (SF) Jes Lunde (SF) </P>  \r\n\r\n<P></P>  \r\n\r\n<P>den 25. marts 1993 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremlægge en detaljeret  \r\n\r\n redegørelse om de samlede miljømæssige, trafikale og økonomiske konsekvenser  \r\n\r\n af: </P>  \r\n\r\n<P>1. En boret jernbanetunnel. </P>  \r\n\r\n<P>2. En boret jernbanetunnel til biltog. </P>  \r\n\r\n<P>3. Forskellige alternative løsningsmodeller for de trafikale  \r\n\r\n tilslutningsmuligheder i Københavnsområdet. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Beslutningsforslaget er en genfremsættelse af SF's forslag nr. B 43 fra  \r\n\r\n folketingsåret 1990-91, 2. saml., se Folketingstidende 1990-91, 2. saml.,  \r\n\r\n forhandlingerne sp. 1848 og sp. 3487 samt tillæg A sp. 3389. Forslaget blev  \r\n\r\n dengang afvist af broforligets partier og kun støttet af Det Radikale Venstre  \r\n\r\n og Kristeligt Folkeparti. </P>  \r\n\r\n<P>Allerede dengang var der mange, der argumenterede mod broløsningen, som  \r\n\r\n det bl.a. ses af bilag 1. </P>  \r\n\r\n<P>I februar måned 1993 fik Folketingets Trafikudvalg tilsendt det svenske  \r\n\r\n koncessionsnævns afgørelse og det internationale ekspertpanels foreløbige  \r\n\r\n rapport (se bilag 2 og 3). </P>  \r\n\r\n<P>Der hersker stor usikkerhed med hensyn til konsekvenserne for miljøet,  \r\n\r\n trafikken og økonomien i en fast forbindelse over eller under Øresund. </P>  \r\n\r\n<P>Eksempelvis har Dansk Fiskeriforening, Jagtorganisationernes Fællesudvalg  \r\n\r\n og Det Grønne Kontaktudvalg tidligere rettet henvendelse til Folketingets  \r\n\r\n Miljø- og Planlægningsudvalg og Folketingets Trafikudvalg om dette emne.  \r\n\r\n (Henvendelsen er optrykt som bilag 1 til beslutningsforslaget). </P>  \r\n\r\n<P>Det er derfor forslagsstillernes opfattelse, at der bør foretages  \r\n\r\n undersøgelser af alternative forslag til den kombinerede vej- og  \r\n\r\n jernbaneforbindelse på Øresund. </P>  \r\n\r\n<P>Undersøgelserne bør derfor også omfatte en boret jernbaneforbindelse.  \r\n\r\n Denne forbindelse er tidligere blevet afvist af økonomiske grunde; men  \r\n\r\n inddrager man hele det brede spektrum af økonomiske og miljømæssige følger,  \r\n\r\n kan det meget vel vise sig, at den kombinerede forbindelse bliver mere  \r\n\r\n usikker, hvorfor det ikke vil være rimeligt kun at vurdere denne forbindelse  \r\n\r\n og ikke alternativerne. </P>  \r\n\r\n<P>Undersøgelserne skal omfatte påvirkningen af havmiljøet, herunder  \r\n\r\n vandgennemstrømningen til og fra Østersøen, og af luftforurening og  \r\n\r\n trafikstøj, herunder også med hensyntagen til det forventede trafikspring ved  \r\n\r\n de forskellige forslag. </P>  \r\n\r\n<P>Til en vurdering af følgerne for luftforureningen hører også en  \r\n\r\n redegørelse for den langsigtede trafikudvikling, som henholdsvis den borede  \r\n\r\n jernbanetunnel og den kombinerede forbindelse fremmer. </P>  \r\n\r\n<P>Den faste forbindelse kommer til at binde os økonomisk i mindst 30 år  \r\n\r\n efter færdiggørelsen, hvorfor der nødvendigvis må inddrages et mere  \r\n\r\n langsigtet perspektiv end blot en fremskrivning af de nuværende  \r\n\r\n udviklingstendenser. En klar belysning af følsomheden for økonomien ved andre  \r\n\r\n udviklinger, f.eks. CO2-kvotering, må også med. </P>  \r\n\r\n<P>Vurderingen af de trafikale konsekvenser skal omfatte såvel anlægget på  \r\n\r\n vandet som de tilhørende landbaserede anlæg. </P>  \r\n\r\n<P>Redegørelsen vedrørende de økonomiske konsekvenser skal foruden de  \r\n\r\n anlægsmæssige omkostninger, der bør tage højde for de ovenfor anførte  \r\n\r\n miljøkrav, omfatte, hvilken betydning bl.a. indførelse af CO2-afgifter på  \r\n\r\n benzin vil få. Derudover skal den give en vurdering af forbindelsens  \r\n\r\n erhvervsmæssige betydning, og redegørelsen bør i øvrigt baseres på faktiske  \r\n\r\n undersøgelser og indhøstede erfaringer med lignende anlæg. </P>  \r\n\r\n<P>København, den 9. januar 1991 </P>  \r\n\r\n<P> <B>Bilag 1 </B></P>  \r\n\r\n<P>Til regering og Folketing </P>  \r\n\r\n<P> <I>Vedtagelse af en Øresundsbro nu er miljømæssigt uforsvarlig</I>  </P>  \r\n\r\n<P>Planerne om etablering af en Øresundsbro mellem Malmø og Amager er dybt  \r\n\r\n bekymrende. Broanlæggets miljømæssige konsekvenser er ikke tilfredsstillende  \r\n\r\n belyst. Det har således ikke kunnet dokumenteres, at anlægget kan etableres  \r\n\r\n med nul-effekt på miljøet. </P>  \r\n\r\n<P>På den baggrund opfordrer vi Folketinget til at udskyde vedtagelsen af en  \r\n\r\n anlægslov for broforbindelsen over Øresund. Man bør endvidere afvente  \r\n\r\n erfaringerne og konsekvenserne af den faste Storebæltsforbindelse. I stedet  \r\n\r\n anbefales det, at der udarbejdes en trafikpolitik, der er miljømæssigt  \r\n\r\n forsvarlig. </P>  \r\n\r\n<P> <I>Miljømæssige konsekvenser af en Øresundsbro:</I>  </P>  \r\n\r\n<P>En Øresundsbro vil modvirke opnåelsen af den begrænsning af  \r\n\r\n energiforbruget, der er tvingende nødvendig. Specielt inden for  \r\n\r\n trafiksektoren er der behov for en reduktion af energiforbruget.  \r\n\r\n Internationalt går trafikplanlægningen i stigende grad i retning af  \r\n\r\n togtransport, da denne transportform er såvel økonomisk som økologisk  \r\n\r\n forsvarlig. </P>  \r\n\r\n<P>Det er ikke muligt at opnå sikkerhed for nuleffekt på miljøet. Der er  \r\n\r\n derimod sikkerhed for, at en broforbindelse ikke får nogen positive effekter  \r\n\r\n på miljøet. Der er meget stor risiko for, at en broforbindelse vil medføre en  \r\n\r\n ringere vandkvalitet i Østersøen. Endvidere vil såvel Øresund som Køge Bugt  \r\n\r\n blive direkte negativt berørt af anlægsbyggeriet. </P>  \r\n\r\n<P>Etableringen og tilstedeværelsen af en bro syd om Saltholm er uforenelig  \r\n\r\n med beskyttelsen af det enestående og internationalt betydningsfulde  \r\n\r\n naturområde på og omkring øen. Etableringen af broforbindelsen vil desuden  \r\n\r\n være en overtrædelse af EF's direktiv af 2. april 1979 om beskyttelse af  \r\n\r\n vilde fugle. </P>  \r\n\r\n<P>Med venlig hilsen </P>  \r\n\r\n<P> <I>Bent Rulle,</I> formand <I>Kristian Raunkjær,</I> formand <I>Christian  \r\n\r\n Hjorth,</I> formand </P>  \r\n\r\n<P>Dansk Fiskeriforening Jagtorganisationernes Dansk Ornitologisk Forening  \r\n\r\n</P>  \r\n\r\n<P>Fællesudvalg p.v.a. </P>  \r\n\r\n<P>Det Grønne Kontaktudvalg </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/03/1993"
        },
        {
            "displayName": "Accession",
            "displayValue": "19921BA00086"
        },
        {
            "displayName": "Entydig dokumentidentifikation",
            "displayValue": "CL006595"
        },
        {
            "displayName": "Dato for førstegangsindlæggelse",
            "displayValue": "25/03/1993"
        },
        {
            "displayName": "Dato for indlæggelse",
            "displayValue": "25/03/1993"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "86"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}