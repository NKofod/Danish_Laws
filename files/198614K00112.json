{
    "id": 107978,
    "title": "1986 BTL 112   BETÆNKNING OVER FORSLAG TIL LOV OM ÆNDRING AF LOV OM KONTROL MED ARBEJDER   AF ÆDLE METALLER M.V.    NR L 112 1986-87, 1. SAMLING BLAD NR 517 ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 112",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 112 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om kontrol med arbejder  \r\n\r\n af ædle metaller m.v. <BR>  \r\n\r\n Nr L 112 1986-87, 1. samling Blad nr 517 </P>  \r\n\r\n<P></P>  \r\n\r\n<P>Afgivet af erhvervsudvalget </P>  \r\n\r\n<P></P>  \r\n\r\n<P>Afgivet: 19870129 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til industriministeren, som denne har besvaret </P>  \r\n\r\n<P>skriftligt. </P>  \r\n\r\n<P>Udvalget har endvidere modtaget skriftlige henvendelser fra Dansk </P>  \r\n\r\n<P>Metalarbejderforbund, Uddannelsessekretariatet, og Guldsmedefagets </P>  \r\n\r\n<P>Fællesråd, hvilke tillige har haft foretræde for udvalget. </P>  \r\n\r\n<P>Der er af industriministeren stillet ændringsforslag, hvorom henvises </P>  \r\n\r\n<P>til de ledsagende bemærkninger. </P>  \r\n\r\n<P>Herefter indstiller et FLERTAL (udvalget med undtagelse af </P>  \r\n\r\n<P>Socialistisk Folkepartis medlemmer) lovforslaget til VEDTAGELSE </P>  \r\n\r\n<P>med de af industriministeren stillede ændringsforslag, idet </P>  \r\n\r\n<P>flertallet er enig i, at Guldsmedefagets Fællesråds og Dansk </P>  \r\n\r\n<P>Metalarbejderforbunds ønske om disse ændringer imødekommes. </P>  \r\n\r\n<P>Et MINDRETAL (Socialistisk Folkepartis medlemmer af udvalget) vil </P>  \r\n\r\n<P>nærmere redegøre for sin stilling ved lovforslagets 2. behandling. </P>  \r\n\r\n<P>Mindretallet vil dog under hensyn til de af industriministeren </P>  \r\n\r\n<P>stillede ændringsforslag ikke undlade at gøre opmærksom på, at </P>  \r\n\r\n<P>Socialistisk Folkeparti mener, at det oprindelige lovforslag ved </P>  \r\n\r\n<P>vedtagelse af det under nr. 1 stillede ændringsforslag undergår en </P>  \r\n\r\n<P>væsentlig forandring i kvalitetsindholdet, desværre i nedadgående </P>  \r\n\r\n<P>retning. En vedtagelse af ændringsforslaget vil medføre, at </P>  \r\n\r\n<P>holdigheden ændres fra 585 0/00 til 333 0/00, og at sidstnævnte </P>  \r\n\r\n<P>holdighed godkendes som tilstrækkelig til at anse et arbejde som </P>  \r\n\r\n<P>værende af ædelt metal. </P>  \r\n\r\n<P>Samtidig fjerner Danmark sig også fra de nordiske normer for </P>  \r\n\r\n<P>godkendelse af et arbejde som værende af ædelt metal. Norge </P>  \r\n\r\n<P>anvender, som det fremgår af bemærkningerne til lovforslaget, 14 </P>  \r\n\r\n<P>karat og Sverige 18 karat i dag som holdighedskriterier. </P>  \r\n\r\n<P>Set ud fra et forbrugersynspunkt kan det også meget vel tænkes, at </P>  \r\n\r\n<P>slidstyrken i et arbejde af ædelt metal med en holdighed på 333 </P>  \r\n\r\n<P>0/00 nedsættes. Spørgsmålet er ligeledes, om nogle af de andre </P>  \r\n\r\n<P>materialer, som i fremtiden vil udgøre over halvdelen af arbejdet </P>  \r\n\r\n<P>af ædle metaller, kan fremkalde allergi hos særlig følsomme </P>  \r\n\r\n<P>personer. </P>  \r\n\r\n<P>Set ud fra et forbrugersynspunkt vil det eneste positive fremover </P>  \r\n\r\n<P>være, at 8 karat skal stemples i arbejdet, hvilket sikrer </P>  \r\n\r\n<P>forbrugerne imod, at arbejder med mindre holdighed end 333 0/00 </P>  \r\n\r\n<P>udbydes til salg som guldvarer. </P>  \r\n\r\n<P>Ændringsforslag </P>  \r\n\r\n<P>Af INDUSTRIMINISTEREN, tiltrådt af et FLERTAL (udvalget med </P>  \r\n\r\n<P>undtagelse af SF): </P>  \r\n\r\n<P>Til § 1 </P>  \r\n\r\n<P>1) I den under NR. 3 foreslåede affattelse af § 2 ændres &#187;585  \r\n\r\n 0/00&#171; </P>  \r\n\r\n<P>til: &#187;333 0/00&#171;. </P>  \r\n\r\n<P>2) I den under NR. 11 foreslåede affattelse af § 8 tilføjes i STK. 2 </P>  \r\n\r\n<P>efter &#187;loven&#171;: &#187;eller markedsføres under betegnelser, der  \r\n\r\n</P>  \r\n\r\n<P>indeholder kvalitetsangivelser, som angår ædle metaller eller </P>  \r\n\r\n<P>arbejdets indhold af sådanne metaller&#171;. </P>  \r\n\r\n<P>3) I den under NR. 18 foreslåede § 13 B tilføjes i STK. 2 efter  \r\n\r\n &#187;med&#171; </P>  \r\n\r\n<P>ordene: &#187;eller uden&#171;. </P>  \r\n\r\n<P>Til § 2 </P>  \r\n\r\n<P>4) Paragraffen affattes således: </P>  \r\n\r\n<P>&#187;§ 2 </P>  \r\n\r\n<P>Stk. 1. Loven træder i kraft den 1. januar 1988. Det under § 1, nr. </P>  \r\n\r\n<P>18, indsatte § 13 b, stk. 2, træder først i kraft den 1. januar </P>  \r\n\r\n<P>1989. </P>  \r\n\r\n<P>Stk. 2. Arbejder med et indhold af mellem 333 0/00 og 585 0/00 guld, </P>  \r\n\r\n<P>der efter den hidtil gældende lovgivning ikke har måttet betegnes </P>  \r\n\r\n<P>som &#187;guld&#171; og holdighedsstemples, og som ved denne lovs </P>  \r\n\r\n<P>ikrafttræden er solgt eller udleveret til grossist eller </P>  \r\n\r\n<P>detailhandel, må uden at opfylde kravene til stempling i lovens § </P>  \r\n\r\n<P>4 sælges som arbejder af guld i indtil 3 år efter lovens </P>  \r\n\r\n<P>ikrafttræden.' </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>Efter ændringsforslaget nedsættes mindstekravet til guldvarers </P>  \r\n\r\n<P>holdighed fra 585 0/00 til 333 0/00, hvilket bringer loven i </P>  \r\n\r\n<P>overensstemmelse med markedsforholdene og medfører, at </P>  \r\n\r\n<P>importen/produktionen af denne kategori varer indgår i det </P>  \r\n\r\n<P>bidragspligtige grundlag, jf. den foreslåede § 13 b. </P>  \r\n\r\n<P>Ændringsforslaget og de øvrige heraf afledede ændringsforslag ligger </P>  \r\n\r\n<P>på linje med de af branchen fremsatte ønsker. </P>  \r\n\r\n<P>Til nr. 2 </P>  \r\n\r\n<P>Ændringsforslaget tydeliggør, at kvalitetsangivelser som f.eks. </P>  \r\n\r\n<P>&#187;karat&#171; ikke må anvendes ved markedsføring af arbejder af ædle  \r\n\r\n</P>  \r\n\r\n<P>metaller, der ikke opfylder lovens krav til holdigheden. </P>  \r\n\r\n<P>Til nr. 3 </P>  \r\n\r\n<P>Efter den foreslåede § 13 b fritages virksomheder, der eksporterer </P>  \r\n\r\n<P>arbejder af ædle metaller med konventionsstempel, for sådanne </P>  \r\n\r\n<P>varers vedkommende for det individuelt fastsatte bidrag til </P>  \r\n\r\n<P>statskontrollen. Efter ændringsforslaget ligestilles i denne </P>  \r\n\r\n<P>henseende her i landet fremstillede ædelmetalvarer, der ikke er </P>  \r\n\r\n<P>forsynet med konventionsstempel, med konventionsstemplede </P>  \r\n\r\n<P>eksportvarer. Denne bidragsmæssige ligestilling af konventions- og </P>  \r\n\r\n<P>ikke-konventionsstemplede eksportvarer muliggøres ved den </P>  \r\n\r\n<P>forøgelse af det bidragspligtige grundlag, der opnås ved, at </P>  \r\n\r\n<P>statskontrollens virkomhed udvides til at omfatte 8 karat </P>  \r\n\r\n<P>guldvarer. </P>  \r\n\r\n<P>Til nr. 4 </P>  \r\n\r\n<P>Ændringsforslaget skyldes for så vidt angår stk. 1, at en </P>  \r\n\r\n<P>ligestilling i bidragsmæssig henseende mellem konventions- og </P>  \r\n\r\n<P>ikke-konventionsstemplede eksportvarer først vil blive aktuel pr. </P>  \r\n\r\n<P>1. januar 1989. </P>  \r\n\r\n<P>Ændringsforslaget er for så vidt angår stk. 2 motiveret ved, at der </P>  \r\n\r\n<P>ved lovens ikrafttræden vil være lagre af varer i handelen, der </P>  \r\n\r\n<P>ikke er forskriftsmæssigt stemplede, men som efter lovændringen må </P>  \r\n\r\n<P>betegnes som &#187;guld&#171;. Det er skønnet, at 3 år vil være en rimelig  \r\n\r\n</P>  \r\n\r\n<P>overgangsperiode. </P>  \r\n\r\n<P>HENNING ANDERSEN (KF) nfmd. FLEMMING HANSEN (KF) JETTE THOMSEN </P>  \r\n\r\n<P>(KF) AAGAARD (KF) SVEND HEISELBERG (V) JENS PETER JENSEN (V) </P>  \r\n\r\n<P>ADDI ANDERSEN (CD) INGER STILLING PEDERSEN (KRF) SVEND ANDERSEN </P>  \r\n\r\n<P>(S) fmd. ERLING JENSEN (S) KELM-HANSEN (S) TOVE LINDBO </P>  \r\n\r\n<P>LARSEN (S) LISSA MATHIASEN (S) BJØRN WESTH (S) BIRTHE HANSEN </P>  \r\n\r\n<P>(SF) RAHBÆK MØLLER (SF) LARSEN-LEDET (RV) </P>  \r\n\r\n<P>Partierne FP og VS havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00112"
        },
        {
            "displayName": "Entydig dokumentidentifikation",
            "displayValue": "CL005252"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "112"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}