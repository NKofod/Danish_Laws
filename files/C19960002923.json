{
    "id": 83852,
    "title": "Instruks om udtagelse og indsendelse af blodprøver til undersøgelse for IBR. ",
    "documentTypeId": "680",
    "isSagsforlobPeriodValid": false,
    "shortName": "INS nr 29 af 21/01/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Instruks om udtagelse og indsendelse af  \r\n\r\n blodprøver til undersøgelse for IBR. </H1>  \r\n\r\n<P></P>  \r\n\r\n<BR>  \r\n\r\n<P>Jf. § 20 i Veterinærdirektoratets bekendtgørelse nr. 793 af 3. oktober  \r\n\r\n 1995 om IBR-infektion hos kvæg, skal slagterier udtage og indsende blodprøver  \r\n\r\n af slagtekreaturer til undersøgelse for IBR. Ledelsen af slagteriet er  \r\n\r\n ansvarlig for udtagelsen, identifikationen og indsendelsen af blodprøverne,  \r\n\r\n jf. denne instruks. Overtrædelse af reglerne i § 20 kan straffes med bøde,  \r\n\r\n jf. § 24 i samme bekendtgørelse. </P>  \r\n\r\n<P>Laboratoriet skal indberette til Veterinærdirektoratet, hvis der findes  \r\n\r\n fejl eller mangler ved udtagelse, opbevaring, indsendelse eller  \r\n\r\n identifikation af blodprøverne. </P>  \r\n\r\n<P> <B>Bestilling af blodprøveglas og forsendelseskasser. Tilsendelse af  \r\n\r\n blodprøvelister.</B>  </P>  \r\n\r\n<P CLASS=PUNKT> <B>1.</B> Blodprøveglas og forsendelsesemballage af flamingo  \r\n\r\n bestilles hos Slagteriernes Fælles Indkøbsforening, SFK, jf. vedlagte  \r\n\r\n eksempel på bestillingsformular. </P>  \r\n\r\n<P CLASS=PUNKT> <B>2.</B> Blodprøvelister, fortrykt med slagteriets navn,  \r\n\r\n adresse og autorisationsnummer, jf. vedlagte eksempel, vil blive sendt til  \r\n\r\n slagterierne fra Kvægbrugets Laboratorium, Ladelund. </P>  \r\n\r\n<P> <B>Udtagning, mærkning og opbevaring af blodprøver.</B>  </P>  \r\n\r\n<P CLASS=PUNKT> <B>3.</B> Blodprøverne udtages ved stikningen.  \r\n\r\n Blodprøveglassene skal mindst fyldes halvt med blod. Glassene tilproppes og  \r\n\r\n skylles under koldtvandshanen, inden de placeres i flamingokasse. </P>  \r\n\r\n<P CLASS=PUNKT> <B>4.</B> Mærkningen af blodprøveglassene, der skal sikre  \r\n\r\n korrekt sammenhæng mellem blodprøve og det prøvede dyr, kan foretages  \r\n\r\n<B>enten</B>  </P>  \r\n\r\n<UL CLASS=PLAIN-LIST>  \r\n\r\n<LI>A) - ved at dyrets slagtenummer eller en anden identifikation, der  \r\n\r\n entydigt identificerer det blodprøvede dyr, skrives direkte på  \r\n\r\n blodprøveglasset, <B>eller</B>  </LI>  \r\n\r\n<LI>B) - ved at alle blodprøveglas på forhånd er mærket med fortløbende numre  \r\n\r\n fra 1-48 og at dyrets identifikation skrives på blodprøvelisten udfor  \r\n\r\n blodprøveglassets nummer. Hvis der anvendes mere end een kasse i løbet af en  \r\n\r\n uge, skal kasserne og samhørende blodprøvelister mærkes med fortløbende  \r\n\r\n numre. </LI>  \r\n\r\n</UL>  \r\n\r\n<P>Skrift på blodprøvelisten ved udtagningen af prøver, jf. pkt. 4 B, og al  \r\n\r\n mærkning af blodprøveglas, skal foretages med vandfast skrift. </P>  \r\n\r\n<P CLASS=PUNKT> <B>5.</B> Flamingokassen med blodprøveglassene sættes i  \r\n\r\n kølerum hurtigst muligt og opbevares i kølerummet indtil de sendes til  \r\n\r\n laboratoriet. For at blodprøverne kan afkøle og tørre hurtigst muligt, skal  \r\n\r\n de stå i kølerummet uden at være dækket af flamingokassens lån. </P>  \r\n\r\n<P> <B>Udfyldelse af blodprøvelister</B>  </P>  \r\n\r\n<P CLASS=PUNKT> <B>6.</B> Blodprøvelisterne udfyldes med  \r\n\r\n slagtenumre/dyreidentifikation fra blokprøveglassene, hvis mærkningen af  \r\n\r\n blodprøvegalssene er foretaget jf. pkt. 4 A. </P>  \r\n\r\n<P>Derudover skal dyrets ni-cifrede CKR-nr. (øremærkenummer) og  \r\n\r\n leverandørbesætningens CHR-nr. altid skrives på blodprøvelisterne. </P>  \r\n\r\n<P>Hvis dyret er leveret/opkøbt via et marked, skal slagteriet også i dette  \r\n\r\n tilfælde skrive dyrets CKR-nr., men i stedet for oplysningen om  \r\n\r\n leverandørbesætningens CHR-nr. kan dyrets klipmærke anføres. </P>  \r\n\r\n<P>Ugenummeret for blodprøvernes udtagelse, eventuelt kassenummer, den  \r\n\r\n ansvarliges underskrift samt dato for underskrivelse anføres på  \r\n\r\n blodprøvelisterne. </P>  \r\n\r\n<P CLASS=PUNKT> <B>7.</B> Den udfyldte blodprøveliste lægges i plastpost i  \r\n\r\n samhørende flamingokasse/flamingoæske inden forsendelsen til laboratoriet.  \r\n\r\n</P>  \r\n\r\n<P> <B>Indsendelse af blodprøver og blodprøveliste.</B>  </P>  \r\n\r\n<P CLASS=PUNKT> <B>8.</B> Blodprøver og blodprøveliste indsendes ugentligt  \r\n\r\n til Kvægbrugets Laboratorium, Ladelundvej 85A, 6650 Brørup. På grund af  \r\n\r\n blodprøvernes begrænsede holdbarhed skal de være laboratoriet i hænde senest  \r\n\r\n dagen efter afsendelsen. Derfor skal blodprøver ikke sendes fredage, lørdage  \r\n\r\n eller dage før helligdage. </P>  \r\n\r\n<P> <B>Oplysninger om øremærkenumre og leverandørbbesætninger.</B>  </P>  \r\n\r\n<P>Da de prøvede dyrs CKR-numre (øremærkenumre) og leverandørbesætningernes  \r\n\r\n CHR-numre (klipmærke for markedsdyr) er meget vigtige i opklaring af  \r\n\r\n smitteveje ved udbrud af IBR, skal disse oplysninger meddeles til  \r\n\r\n laboratoriet ved indsendelse af blodprøver, så laboratoriet straks kan  \r\n\r\n meddele dette til Veterinærdirektoratet, hvis en blodprøve findes positiv.  \r\n\r\n Som slagteriets identifikation af dyret kan der anføres en hvilken som helst  \r\n\r\n entydig identifikation f.eks. slagtenummer, stregkode eller andet. Eneste  \r\n\r\n betingelse er, at slagteriet med sikkerhed udfra denne identifikation kan  \r\n\r\n udfylde blodprøvelisten med dyrets CKR-nr. (øremærke nummer) og  \r\n\r\n leverandørbesætningens CHR-nr. (klipmærke for markedsdyr). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/03/1996"
        },
        {
            "displayName": "Accession",
            "displayValue": "C19960002923"
        },
        {
            "displayName": "Entydig dokumentidentifikation",
            "displayValue": "CM043274"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "05/10/2006"
        },
        {
            "displayName": "Dokumenttype",
            "displayValue": "Instruks"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "29"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "21/01/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "2a 244-184-0-25/95"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}