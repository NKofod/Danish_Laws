{
    "id": 51917,
    "title": "Udlændingebekendtgørelse ",
    "documentTypeId": "60",
    "isSagsforlobPeriodValid": false,
    "shortName": "BEK nr 19 af 18/01/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Udlændingebekendtgørelse </H1>  \r\n\r\n<P></P>  \r\n\r\n<BR>  \r\n\r\n<P>I medfør af udlændingelov nr. 226 af 8. juni 1983 fastsættes: </P>  \r\n\r\n<P>I. Pas eller anden rejselegitimation </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Et pas gælder som rejselegitimation for  \r\n\r\n udlændinge, når det opfylder følgende betingelser: </P>  \r\n\r\n</DIV>  \r\n\r\n<P CLASS=PUNKT> <B>1.</B> Passet skal være udstedt af en kompetent myndighed  \r\n\r\n fra det land, hvori pasindehaveren er statsborger, og være forsynet med den  \r\n\r\n udstedende myndigheds stempel eller segl. Rettelser i teksten skal være  \r\n\r\n påført af en kompetent myndighed. </P>  \r\n\r\n<P CLASS=PUNKT> <B>2.</B> Passet skal indeholde oplysning om dets  \r\n\r\n gyldighedstid. </P>  \r\n\r\n<P CLASS=PUNKT> <B>3.</B> Passet skal være gyldigt for rejse til Danmark og  \r\n\r\n for tilbagerejse til udstederlandet. </P>  \r\n\r\n<P CLASS=PUNKT> <B>4.</B> Passet må kun lyde på en enkelt person, jfr. dog  \r\n\r\n stk. 2 og 3. </P>  \r\n\r\n<P CLASS=PUNKT> <B>5.</B> Passet skal indeholde angivelse af pasindehaverens  \r\n\r\n fulde navn, fødselstidspunkt, fødested og statsborgerforhold. </P>  \r\n\r\n<P CLASS=PUNKT> <B>6.</B> Passet skal indeholde et vellignende fotografi af  \r\n\r\n pasindehaveren. Fotografiet skal være forsynet med den udstedende myndigheds  \r\n\r\n stempel, således at dette er aftrykt delvis på fotografiet og delvis uden for  \r\n\r\n dette. </P>  \r\n\r\n<P CLASS=PUNKT> <B>7.</B> Passet skal være forsynet med pasindehaverens  \r\n\r\n underskrift. </P>  \r\n\r\n<P CLASS=PUNKT> <B>8.</B> Passet skal indeholde plads til afsstemplinger.  \r\n\r\n</P>  \r\n\r\n<P CLASS=PUNKT> <B>9.</B> Pas, der ikke er udfærdiget på engelsk, fransk,  \r\n\r\n italiensk, hollandsk, norsk, spansk, svensk eller tysk, skal indeholde  \r\n\r\n oversættelse af hele teksten til mindst et af disse sprog. </P>  \r\n\r\n<P CLASS=STK> <I>Stk. 2. </I> Pas, som er udstedt til ægtefæller, gælder som  \r\n\r\n rejselegitimation, når det opfylder kravene i stk. 1. </P>  \r\n\r\n<P CLASS=STK> <I>Stk. 3. </I> Pas, hvori et barn under 16 år er optaget med  \r\n\r\n angivelse af fulde navn, køn og fødselstidspunkt, gælder som  \r\n\r\n rejselegitimation for barnet, når det ledsages af den voksne pasindehaver.  \r\n\r\n</P>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Legitimationsdokument, som er udfærdiget af en  \r\n\r\n kompetent dansk eller udenlandsk myndighed til en person, der er statsborger  \r\n\r\n i et andet land eller statsløs (fremmedpas eller rejsedokument for  \r\n\r\n flygtninge), gælder som rejselegitimation for denne udlænding, når det i  \r\n\r\n øvrigt opfylder de krav, der er nævnt i § 1. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Fælles legitimationsdokument (fællespas,  \r\n\r\n kollektivpas) gælder som rejselegitimation for en gruppe af udlændinge, der  \r\n\r\n med en rejseleder indrejser for sammen at opholde sig her i kortere tid, når  \r\n\r\n rejselederen er i besiddelse af pas, og hver enkelt rejsedeltager er i  \r\n\r\n besiddelse af legitimation udstedt af en offentlig myndighed. </P>  \r\n\r\n<P CLASS=STK> <I>Stk. 2. </I> Fællespasset skal for at være gyldigt </P>  \r\n\r\n</DIV>  \r\n\r\n<P CLASS=PUNKT> <B>1.</B> være udstedt af en kompetent myndighed og være  \r\n\r\n forsynet med dennes stempel eller segl, </P>  \r\n\r\n<P CLASS=PUNKT> <B>2.</B> indeholde oplysninger om dets gyldighedstid, </P>  \r\n\r\n<P CLASS=PUNKT> <B>3.</B> være gyldigt for rejse til Danmark, </P>  \r\n\r\n<P CLASS=PUNKT> <B>4.</B> kun omfatte personer, som er statsborgere i  \r\n\r\n udstederlandet, og som - medmindre direktoratet for udlændinge i særlige  \r\n\r\n tilfælde tillader andet - kan indrejse i Danmark på individuelt pas uden  \r\n\r\n visum, </P>  \r\n\r\n<P CLASS=PUNKT> <B>5.</B> omfatte mindst fem og ikke flere end 50 personer,  \r\n\r\n</P>  \r\n\r\n<P CLASS=PUNKT> <B>6.</B> indeholde angivelse af hver enkelt rejsedeltagers  \r\n\r\n fulde navn, fødselstidspunkt, fødested, statsborgerforhold og faste bopæl,  \r\n\r\n</P>  \r\n\r\n<P CLASS=PUNKT> <B>7.</B> indeholde angivelse af rejselederens navn samt af  \r\n\r\n nummer og udstedelsesdato for pågældendes pas. </P>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Identitetskort og andre legitimationsdokumenter  \r\n\r\n gælder som rejselegitimation i den udstrækning, direktoratet for udlændinge  \r\n\r\n bestemmer det. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Direktoratet for udlændinge eller efter dettes  \r\n\r\n bemyndigelse politiet kan, når særlige grunde taler derfor, tillade, at en  \r\n\r\n udlænding indrejser i landet uden at være i besiddelse af pas eller anden  \r\n\r\n rejselegitimation. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Dansk rejsedokument for flygtninge udstedes  \r\n\r\n efter ansøgning i overensstemmelse med reglerne i Geneve-konventionen af 28.  \r\n\r\n juli 1951 om flygtninges retsstilling til en udlænding, der her i landet er  \r\n\r\n anerkendt som flygtning i henhold til konventionen, eller som Danmark har  \r\n\r\n overtaget ansvaret for i henhold til international aftale. </P>  \r\n\r\n<P CLASS=STK> <I>Stk. 2. </I> Dansk fremmedpas udstedes efter ansøgning til  \r\n\r\n en udlænding, der har tidsubegrænset opholdstilladelse eller  \r\n\r\n opholdstilladelse i medfør af lovens § 7 og § 8, såfremt udlændingen ikke er  \r\n\r\n i stand til at skaffe sig pas eller anden rejselegitimation og ikke er  \r\n\r\n berettiget til dansk rejsedokument for flygtninge. Til andre udlændinge kan  \r\n\r\n dansk fremmedpas udstedes under tilsvarende betingelser. </P>  \r\n\r\n<P CLASS=STK> <I>Stk. 3. </I> Til en udlænding, der ikke har fast ophold i  \r\n\r\n Danmark, kan rejsedokument for flygtninge og fremmedpas udstedes, når særlige  \r\n\r\n grunde taler derfor. </P>  \r\n\r\n<P CLASS=STK> <I>Stk. 4. </I> Udstedelse af de nævnte rejselegitimationer kan  \r\n\r\n nægtes, når det skønnes nødvendigt af sikkerhedsmæssige grunde. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Rejsedokument for flygtninge og dansk fremmedpas  \r\n\r\n udstedes af direktoratet for udlændinge eller efter dettes bemyndigelse af  \r\n\r\n politiet. </P>  \r\n\r\n<P CLASS=STK> <I>Stk. 2. </I> Har udlændingen tidsubegrænset  \r\n\r\n opholdstilladelse, fastsættes gyldighedstiden til fem år. For andre  \r\n\r\n udlændinge fastsættes gyldighedstiden til højst to år; forlængelse kan ske  \r\n\r\n indtil fem år fra udstedelsesdagen. </P>  \r\n\r\n<P CLASS=STK> <I>Stk. 3. </I> Rejsedokumentet og fremmedpasset forsynes med  \r\n\r\n påtegning om, at det ikke er gyldigt for rejse til indehaverens hjemland.  \r\n\r\n Direktoratet for udlændinge kan i særlige tilfælde meddele fritagelse herfor.  \r\n\r\n</P>  \r\n\r\n<P CLASS=STK> <I>Stk. 4. </I> Udstedelsen kan betinges af, at udlændingens  \r\n\r\n tidligere pas eller rejselegitimation afleveres. </P>  \r\n\r\n<P CLASS=STK> <I>Stk. 5. </I> For udstedelsen betales et gebyr svarende til  \r\n\r\n gebyret for dansk pas til unge og ældre. Forlængelse meddeles gebyrfrit. </P>  \r\n\r\n<P CLASS=STK> <I>Stk. 6. </I> I øvrigt finder reglerne om udstedelse af pas  \r\n\r\n til danske statsborgere tilsvarende anvendelse. </P>  \r\n\r\n<P>II. Indrejse- og udrejsekontrol </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Ind- og udrejse må kun finde sted ved de  \r\n\r\n grænseovergangssteder, havne og lufthavne, der er godkendt af  \r\n\r\n justitsministeren. Paskontrol i forbindelse med ind- og udrejse udøves af  \r\n\r\n politiet efter rigspolitichefens nærmere bestemmelse. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Udlændinge skal ved indrejse fra et ikke-nordisk  \r\n\r\n land melde sig til paskontrol. Indrejse anses først for at være sket, når  \r\n\r\n paskontrol har fundet sted. </P>  \r\n\r\n<P CLASS=STK> <I>Stk. 2. </I> Udlændinge, der ikke er statsborgere i et  \r\n\r\n nordisk land, skal tillige melde sig til paskontrol, når de indrejser i  \r\n\r\n Grønland, medmindre indrejsen sker fra Danmark. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Udlændinge, der som besætningsmedlemmer på  \r\n\r\n skibe eller fly ankommer til dansk havn eller lufthavn, skal ikke melde sig  \r\n\r\n til paskontrol, medmindre de afmønstres. </P>  \r\n\r\n<P CLASS=STK> <I>Stk. 2. </I> Besætningsmedlemmer kan opholde sig på  \r\n\r\n ankomststedet, så længe skibet eller flyet befinder sig der, dog ikke ud over  \r\n\r\n tre måneder. Med politiets tilladelse kan besætningsmedlemmer i kortere tid  \r\n\r\n tage ophold uden for ankomststedet. </P>  \r\n\r\n<P CLASS=STK> <I>Stk. 3. </I> Politiet kan forbyde bestemte  \r\n\r\n besætningsmedlemmer at forlade skibet eller flyet. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Skibsførere og førere af fly skal </P>  \r\n\r\n</DIV>  \r\n\r\n<P CLASS=PUNKT> <B>1.</B> påse, at personer, der ikke er besætningsmedlemmer,  \r\n\r\n og som ikke kommer fra et andet nordisk land, forbliver ombord, indtil  \r\n\r\n paskontrol har fundet sted, </P>  \r\n\r\n<P CLASS=PUNKT> <B>2.</B> underrette politiet om tilstedeværelsen af  \r\n\r\n blindpassagerer ombord, </P>  \r\n\r\n<P CLASS=PUNKT> <B>3.</B> anmelde til politiet, såfremt et udenlandsk  \r\n\r\n besætningsmedlem skal afmønstres her i landet, </P>  \r\n\r\n<P CLASS=PUNKT> <B>4.</B> anmelde til politiet, når et udenlandsk  \r\n\r\n besætningsmedlem er rømmet eller har undladt at indfinde sig ombord, </P>  \r\n\r\n<P CLASS=PUNKT> <B>5.</B> på begæring af paskontrolmyndigheden afgive  \r\n\r\n skriftlig erklæring om antallet af ankommende og afrejsende passagerer og  \r\n\r\n besætningsmedlemmer, </P>  \r\n\r\n<P CLASS=PUNKT> <B>6.</B> på begæring aflevere et eksemplar af passagerlisten  \r\n\r\n og besætningslisten. </P>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Udlændingen skal meddele paskontrolmyndigheden  \r\n\r\n oplysninger til bedømmelse af, om indrejse kan tillades. </P>  \r\n\r\n<P>III. Visum </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Udlændinge skal have deres pas eller anden  \r\n\r\n rejselegitimation påtegnet (viseret) før indrejsen, medmindre de pågældende  \r\n\r\n er fritaget for visum, jfr. § 14. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Følgende udlændinge er fritaget for visum: </P>  \r\n\r\n</DIV>  \r\n\r\n<P CLASS=PUNKT> <B>1.</B> Statsborgere i Finland, Island, Norge og Sverige,  \r\n\r\n jfr. lovens § 1, </P>  \r\n\r\n<P CLASS=PUNKT> <B>2.</B> udlændinge, der er omfattet af De europæiske  \r\n\r\n Fællesskabers regler, jfr. lovens § 2, </P>  \r\n\r\n<P CLASS=PUNKT> <B>3.</B> udlændinge, der er statsborgere i et land, som  \r\n\r\n Danmark har indgået aftale om visumfritagelse med, jfr. lovens § 39, stk. 2,  \r\n\r\n</P>  \r\n\r\n<P CLASS=PUNKT> <B>4.</B> udlændinge, der tilhører en særlig gruppe af  \r\n\r\n udlændinge, som efter justitsministerens bestemmelse er fritaget for visum,  \r\n\r\n jfr. lovens § 39, stk. 2. </P>  \r\n\r\n<P CLASS=STK> <I>Stk. 2. </I> Oplysning om de i stk. 1, nr. 3 og 4, indgåede  \r\n\r\n aftaler eller trufne bestemmelser gives af justitsministeren i Statstidende.  \r\n\r\n Samme sted bekendtgøres en gang årligt pr. 1. januar en oversigt over de i  \r\n\r\n stk. 1, nr. 3 og 4, nævnte grupper af udlændinge. </P>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Et visum giver indehaveren ret til at indrejse  \r\n\r\n i landet, medmindre afvisning kan ske efter bestemmelserne i lovens § 28 og §  \r\n\r\n 29. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Visum udstedes af en dansk diplomatisk  \r\n\r\n repræsentation eller en dertil bemyndiget konsulær repræsentation. </P>  \r\n\r\n<P CLASS=STK> <I>Stk. 2. </I> Direktoratet for udlændinge eller efter dettes  \r\n\r\n bemyndigelse politiet kan, når særlige grunde taler derfor, tillade, at visum  \r\n\r\n udstedes af paskontrollen ved ankomsten til landet, eller at en udlænding  \r\n\r\n indrejser uden visum. </P>  \r\n\r\n<P CLASS=STK> <I>Stk. 3. </I> Direktoratet for udlændinge eller efter dettes  \r\n\r\n bemyndigelse politiet kan meddele tilbagerejsetilladelse til en udlænding,  \r\n\r\n der opholder sig i Danmark. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Et visum kan under udlændingens ophold her i  \r\n\r\n landet, når særlige grunde taler derfor, forlænges til i alt tre måneders  \r\n\r\n ophold af direktoratet for udlændinge. </P>  \r\n\r\n<P CLASS=STK> <I>Stk. 2. </I> Ansøgning om forlængelse skal indgives inden  \r\n\r\n udløbet af det gældende visum til de i § 36 nævnte myndigheder. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Visum gives således, at det udløber senest to  \r\n\r\n måneder før udløbet af udlændingens pas, eller, hvis udlændingen ikke har  \r\n\r\n pas, senest seks måneder før udløbet af tilbagerejsetilladelsen til det land,  \r\n\r\n der har udstedt udlændingens rejselegitimation. </P>  \r\n\r\n<P CLASS=STK> <I>Stk. 2. </I> Hvis udlændingen har fast bopæl i et andet land  \r\n\r\n end hjemlandet, udstedes visum under de vilkår, som er anført i stk. 1, og  \r\n\r\n således at det udløber senest 2 måneder før udløbet af  \r\n\r\n tilbagerejsetilladelsen til bopælslandet, eller, hvis udlændingen ikke har  \r\n\r\n pas, senest seks måneder før udløbet af tilbagerejsetilladelsen til  \r\n\r\n bopælslandet. </P>  \r\n\r\n<P CLASS=STK> <I>Stk. 3. </I> Direktoratet for udlændinge kan i særlige  \r\n\r\n tilfælde fravige bestemmelserne i stk. 1 og 2. </P>  \r\n\r\n<P>IV. Tilladelse til ophold og arbejde </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Bestemmelserne i dette kapitel finder ikke  \r\n\r\n anvendelse på statsborgere i et andet nordisk land eller på udlændinge, der  \r\n\r\n er omfattet af justitsministeriets bekendtgørelse om ophold i Danmark for  \r\n\r\n udlændinge, der er omfattet af De europæiske Fællesskabers regler. </P>  \r\n\r\n<UL CLASS=PLAIN-LIST>  \r\n\r\n<LI>a) Opholdstilladelse </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> En udlænding, der skal have visum for at  \r\n\r\n indrejse og opholde sig i Danmark, må kun opholde sig her i landet ud over  \r\n\r\n det tidsrum, der er angivet i visummet, såfremt pågældende har  \r\n\r\n opholdstilladelse. </P>  \r\n\r\n<P CLASS=STK> <I>Stk. 2. </I> En udlænding, der, jfr. § 14, er fritaget for  \r\n\r\n visum, kan indrejse og opholde sig her i landet i indtil 3 måneder fra  \r\n\r\n indrejsen. I dette tidsrum fradrages dog den tid, hvori udlændingen inden for  \r\n\r\n de sidste 6 måneder har haft ophold i Danmark eller et andet nordisk land.  \r\n\r\n Har udlændingen opholdstilladelse i et andet nordisk land, fradrages dog  \r\n\r\n alene den tid, hvori udlændingen inden for de sidste 6 måneder har haft  \r\n\r\n ophold i Danmark. </P>  \r\n\r\n<P CLASS=STK> <I>Stk. 3. </I> Direktoratet for udlændinge kan i særlige  \r\n\r\n tilfælde forlænge udrejsefristen for en udlænding, der har opholdt sig her i  \r\n\r\n landet i de i stk. 1 og 2 nævnte tidsrum. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Børn under 18 år, der har fast ophold hos  \r\n\r\n forældremyndighedens indehaver, er fritaget for opholdstilladelse. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Opholdstilladelse efter lovens §§ 7, 8 og 9,  \r\n\r\n stk. 1, gives med henblik på varigt ophold her i landet, medmindre  \r\n\r\n udlændingen kun ansøger om tilladelse til midlertidigt ophold. </P>  \r\n\r\n<P CLASS=STK> <I>Stk. 2. </I> Opholdstilladelse efter lovens § 9, stk. 2,  \r\n\r\n gives med henblik på varigt eller midlertidigt ophold her i landet. Ved  \r\n\r\n afgørelsen af, om opholdstilladelsen skal gives med henblik på varigt eller  \r\n\r\n midlertidigt ophold, skal der navnlig tages hensyn til formålet med opholdet  \r\n\r\n og ansøgerens ønsker. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Opholdstilladelse efter lovens § 9, stk. 2, nr.  \r\n\r\n 1, til mindreårige udlændinge med henblik på varigt ophold hos andre end  \r\n\r\n forældremyndighedens indehaver gives til </P>  \r\n\r\n</DIV>  \r\n\r\n<P CLASS=PUNKT> <B>1.</B> adoption, der anbefales af et adoptionssamråd eller  \r\n\r\n af adoptionsnævnet, </P>  \r\n\r\n<P CLASS=PUNKT> <B>2.</B> ophold hos barnets nærmeste familie, når der  \r\n\r\n foreligger en særlig begrundelse for, at barnet ikke kan bo hos forældrene  \r\n\r\n eller andre nære slægtninge i hjemlandet, </P>  \r\n\r\n<P CLASS=PUNKT> <B>3.</B> ophold hos andre, når ganske særlige omstændigheder  \r\n\r\n foreligger, og når plejeforholdet anbefales af det sociale udvalg på grundlag  \r\n\r\n af en tilsvarende undersøgelse som ved adoption af udenlandske børn, eller  \r\n\r\n vedrørende børn over 14 år, når plejeforholdet på grundlag af andre  \r\n\r\n oplysninger må anses for betryggende. </P>  \r\n\r\n<P CLASS=STK> <I>Stk. 2. </I> Tilladelse efter stk. 1, nr. 2 og 3, er  \r\n\r\n betinget af, at plejeforældrene afgiver erklæring om at ville påtage sig  \r\n\r\n forsørgelsen af barnet. </P>  \r\n\r\n<P CLASS=STK> <I>Stk. 3. </I> Opholdstilladelse efter stk. 1, nr. 2 og 3, med  \r\n\r\n henblik på adoption kan ikke meddeles, før der foreligger en udtalelse fra  \r\n\r\n familieretsdirektoratet om, hvorvidt adoption vil kunne forventes gennemført.  \r\n\r\n</P>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Opholdstilladelse efter lovens § 9, stk. 2, nr.  \r\n\r\n 3, med henblik på at gennemføre en uddannelse kan gives: </P>  \r\n\r\n</DIV>  \r\n\r\n<P CLASS=PUNKT> <B>1.</B> når deltagelsen i uddannelsen er tilrettelagt af  \r\n\r\n udenrigsministeriet eller undervisningsministeriet, eller </P>  \r\n\r\n<P CLASS=PUNKT> <B>2.</B> når uddannelsen ikke kan gennemføres i ansøgerens  \r\n\r\n hjemland, og udlændingens forsørgelse er sikret gennem egne midler,  \r\n\r\n stipendium, studielån eller lignende. Udlændingen skal af vedkommende  \r\n\r\n uddannelsesinstitution være godkendt til optagelse på grundlag af en passende  \r\n\r\n grunduddannelse. </P>  \r\n\r\n<P CLASS=STK> <I>Stk. 2. </I> Tilladelsen forlænges indtil afslutningen af  \r\n\r\n det pågældende studium, såfremt udlændingen følger studierne regelmæssigt  \r\n\r\n inden for et normalt studieforløb. </P>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Opholdstilladelse efter lovens § 9, stk. 2, nr.  \r\n\r\n 3, med henblik på at gennemgå et kursus på en folkehøjskole eller lignende  \r\n\r\n kan gives for varigheden af det pågældende kursus. </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Opholdstilladelse efter lovens § 9, stk. 2, nr.  \r\n\r\n 3, som led i en organiseret udveksling af skoleelever kan gives i indtil 12  \r\n\r\n måneder. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Opholdstilladelse gives for højst et år. Efter  \r\n\r\n to års ophold kan en tidsbegrænset opholdstilladelse dog gives for et længere  \r\n\r\n tidsrum. Bestemmelserne i § 18 finder tilsvarende anvendelse. </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> I forbindelse med en opholdstilladelse kan der  \r\n\r\n fastsættes sådanne betingelser, som formålet med opholdet, udlændingens egne  \r\n\r\n forhold eller sikkerheds- eller sundhedsmæssige grunde tilsiger. </P>  \r\n\r\n<UL CLASS=PLAIN-LIST>  \r\n\r\n<LI>b) Arbejdstilladelse </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Udlændinge skal foruden i de i lovens § 13,  \r\n\r\n stk. 1, nævnte tilfælde have arbejdstilladelse til arbejde på søterritoriet  \r\n\r\n og kontinentalsoklen. </P>  \r\n\r\n<P CLASS=STK> <I>Stk. 2. </I> Arbejdstilladelse kan ikke meddeles børn under  \r\n\r\n 16 år, medmindre særlige grunde taler derfor. </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Følgende udlændinge er fritaget for  \r\n\r\n arbejdstilladelse: </P>  \r\n\r\n</DIV>  \r\n\r\n<P CLASS=PUNKT> <B>1.</B> De i lovens § 7, § 8 og § 14, stk. 1, nævnte  \r\n\r\n udlændinge. </P>  \r\n\r\n<P CLASS=PUNKT> <B>2.</B> Personer ansat ved udenlandske diplomatiske eller  \r\n\r\n udsendte konsulære repræsentationer eller i organisationer og institutioner,  \r\n\r\n der omfattes af loven om rettigheder og immuniteter for internationale  \r\n\r\n organisationer m.m. samt medhjælpere, som er ansat i den personlige  \r\n\r\n husholdning hos sådanne personer. </P>  \r\n\r\n<P CLASS=PUNKT> <B>3.</B> Personale i udenlandske tog og biler i  \r\n\r\n international trafik. </P>  \r\n\r\n<P CLASS=STK> <I>Stk. 2. </I> Følgende udlændinge er for et tidsrum af tre  \r\n\r\n måneder fra indrejsen fritaget for arbejdstilladelse: </P>  \r\n\r\n<P CLASS=PUNKT> <B>1.</B> Videnskabsmænd og foredragsholdere for så vidt  \r\n\r\n angår undervisning eller lignende virksomhed, hvortil de er indbudt. </P>  \r\n\r\n<P CLASS=PUNKT> <B>2.</B> Kunstnere - bortset fra artister,  \r\n\r\n restaurationsmusikere og lignende - samt professionelle idrætsudøvere. </P>  \r\n\r\n<P CLASS=PUNKT> <B>3.</B> Repræsentanter på forretningsrejse her i landet for  \r\n\r\n udenlandske firmaer eller selskaber, der ikke har forretningskontor her. </P>  \r\n\r\n<P CLASS=PUNKT> <B>4.</B> Montører, konsulenter og instruktører, der er  \r\n\r\n indrejst for at montere, efterse eller reparere maskiner, udstyr eller  \r\n\r\n lignende eller for at informere om brugen heraf. </P>  \r\n\r\n<P CLASS=PUNKT> <B>5.</B> Personer, der er ansat i den personlige husholdning  \r\n\r\n hos udlændinge, der opholder sig her i landet på besøg i indtil tre måneder.  \r\n\r\n</P>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Arbejdstilladelse meddeles til de i lovens § 9,  \r\n\r\n stk. 1, nr. 1-3, nævnte udlændinge, jfr. dog stk. 2. </P>  \r\n\r\n<P CLASS=STK> <I>Stk. 2. </I> De i lovens § 9, stk. 1, nr. 2 og 3, nævnte  \r\n\r\n familiemedlemmer til udlændinge, som har tidsbegrænset opholdstilladelse, kan  \r\n\r\n først opnå arbejdstilladelse efter to års fast ophold her i landet. Dette  \r\n\r\n gælder dog ikke de nævnte familiemedlemmer til de i lovens § 7 og § 8 nævnte  \r\n\r\n udlændinge. </P>  \r\n\r\n<P CLASS=STK> <I>Stk. 3. </I> Der kan endvidere meddeles arbejdstilladelse  \r\n\r\n til de af lovens § 9, stk. 2, nr. 1 og 3, omfattede udlændinge. </P>  \r\n\r\n</DIV>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> De i § 24 nævnte udenlandske studerende kan få  \r\n\r\n arbejdstilladelse med ret til beskæftigelse i månederne juni, juli og august.  \r\n\r\n Efter 18 måneders ophold kan de få tilladelse til beskæftigelse ved  \r\n\r\n deltidsarbejde indtil 15 timer ugentlig. </P>  \r\n\r\n</DIV>  \r\n\r\n<A NAME=\"\"P33\"\"></A>\r\n\r\n<DIV CLASS=PARAGRAPH ID=\"P33\">  \r\n\r\n<P CLASS=PARAB> <B>§ 33. </B> Til andre udlændinge end de i § 31 og § 32  \r\n\r\n nævnte gives arbejdstilladelse kun, når væsentlige beskæftigelsesmæssige  \r\n\r\n eller erhvervsmæssige hensyn taler herfor. </P>  \r\n\r\n</DIV>  \r\n\r\n<A NAME=\"\"P34\"\"></A>\r\n\r\n<DIV CLASS=PARAGRAPH ID=\"P34\">  \r\n\r\n<P CLASS=PARAB> <B>§ 34. </B> Til udlændinge, der får arbejdstilladelse i  \r\n\r\n henhold til § 31, gives arbejdstilladelse uden betingelser. </P>  \r\n\r\n<P CLASS=STK> <I>Stk. 2. </I> Til andre udlændinge gives arbejdstilladelse  \r\n\r\n til beskæftigelse ved et bestemt arbejde og/ eller hos en bestemt  \r\n\r\n arbejdsgiver. Tilladelsen kan af direktoratet for udlændinge ændres til  \r\n\r\n beskæftigelse ved et andet arbejde og/ eller hos en anden arbejdsgiver. </P>  \r\n\r\n<P CLASS=STK> <I>Stk. 3. </I> I forbindelse med de i stk. 2 nævnte  \r\n\r\n tilladelser kan fastsættes andre betingelser, jfr. lovens § 16. </P>  \r\n\r\n</DIV>  \r\n\r\n<A NAME=\"\"P35\"\"></A>\r\n\r\n<DIV CLASS=PARAGRAPH ID=\"P35\">  \r\n\r\n<P CLASS=PARAB> <B>§ 35. </B> En arbejdstilladelse har gyldighed i samme  \r\n\r\n tidsrum som udlændingens opholdstilladelse, medmindre andet fremgår af  \r\n\r\n tilladelsen. </P>  \r\n\r\n<UL CLASS=PLAIN-LIST>  \r\n\r\n<LI>c) Almindelige bestemmelser om opholds- og arbejdstilladelse </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P36\"\"></A>\r\n\r\n<DIV CLASS=PARAGRAPH ID=\"P36\">  \r\n\r\n<P CLASS=PARAB> <B>§ 36. </B> Ansøgning om opholds- og arbejdstilladelse skal  \r\n\r\n indgives til en dansk repræsentation i ansøgerens hjemland eller i det land,  \r\n\r\n hvor ansøgeren har haft fast ophold i de sidste seks måneder. </P>  \r\n\r\n<P CLASS=STK> <I>Stk. 2. </I> Ansøgning kan dog indgives her i landet i  \r\n\r\n følgende tilfælde: </P>  \r\n\r\n</DIV>  \r\n\r\n<P CLASS=PUNKT> <B>1.</B> når udlændingen er omfattet af lovens § 7, § 8  \r\n\r\n eller § 9, stk. 1, nr. 1, </P>  \r\n\r\n<P CLASS=PUNKT> <B>2.</B> når udlændingen samlever i ægteskab med en her  \r\n\r\n fastboende dansk eller nordisk statsborger eller en anden udlænding med  \r\n\r\n tidsubegrænset opholdstilladelse, </P>  \r\n\r\n<P CLASS=PUNKT> <B>3.</B> når udlændingen er mindreårigt barn, der har fast  \r\n\r\n ophold hos forældremyndighedens indehaver, og denne er dansk eller nordisk  \r\n\r\n statsborger eller anden udenlandsk statsborger med tidsubegrænset  \r\n\r\n opholdstilladelse, </P>  \r\n\r\n<P CLASS=PUNKT> <B>4.</B> når særlige forhold i øvrigt taler derfor. </P>  \r\n\r\n<P CLASS=STK> <I>Stk. 3. </I> Ansøgning fra en udlænding, der er omfattet af  \r\n\r\n lovens § 7, stk. 3, kan indgives til en dansk repræsentation i det land, hvor  \r\n\r\n ansøgeren opholder sig. </P>  \r\n\r\n<P CLASS=STK> <I>Stk. 4. </I> Ansøgning i henhold til stk. 2 indgives til  \r\n\r\n direktoratet for udlændinge. Har ansøgeren bopæl eller ophold uden for  \r\n\r\n København, Frederiksberg eller Københavns amt, kan ansøgning dog indgives til  \r\n\r\n direktoratet for udlændinge gennem vedkommende politimester, såfremt  \r\n\r\n ansøgeren ønsker det. </P>  \r\n\r\n<P CLASS=STK> <I>Stk. 5. </I> Ansøgning skal indgives inden udløbet af et  \r\n\r\n gældende visum eller inden 15 dage, før pligten til at have tilladelse  \r\n\r\n indtræder. </P>  \r\n\r\n<P CLASS=STK> <I>Stk. 6. </I> Ansøgning om forlængelse skal indgives inden 15  \r\n\r\n dage før tilladelsens udløb og kan indgives her i landet. </P>  \r\n\r\n<A NAME=\"\"P37\"\"></A>\r\n\r\n<DIV CLASS=PARAGRAPH ID=\"P37\">  \r\n\r\n<P CLASS=PARAB> <B>§ 37. </B> Ansøgning om arbejdstilladelse hos en  \r\n\r\n arbejdsgiver skal bortset fra de i § 31 nævnte tilfælde være vedlagt en  \r\n\r\n arbejdskontrakt. </P>  \r\n\r\n<P CLASS=STK> <I>Stk. 2. </I> I de i § 33 nævnte tilfælde skal kontrakten  \r\n\r\n være godkendt af den stedlige arbejdsformidling, medmindre arbejdsministeren  \r\n\r\n har tilladt undtagelse herfra. </P>  \r\n\r\n<P>V. Færøerne og Grønland </P>  \r\n\r\n</DIV>  \r\n\r\n<A NAME=\"\"P38\"\"></A>\r\n\r\n<DIV CLASS=PARAGRAPH ID=\"P38\">  \r\n\r\n<P CLASS=PARAB> <B>§ 38. </B> Et visum, en opholdstilladelse og en  \r\n\r\n arbejdstilladelse gælder ikke for Færøerne og Grønland, medmindre dette  \r\n\r\n udtrykkeligt er anført. </P>  \r\n\r\n<P>VI. Forskellige regler om udvisning </P>  \r\n\r\n<P>og afvisning </P>  \r\n\r\n</DIV>  \r\n\r\n<A NAME=\"\"P39\"\"></A>\r\n\r\n<DIV CLASS=PARAGRAPH ID=\"P39\">  \r\n\r\n<P CLASS=PARAB> <B>§ 39. </B> Indrejseforbud i forbindelse med udvisning  \r\n\r\n efter lovens § 24, nr. 5, og § 25 og afvisning efter lovens § 28, stk. 2,  \r\n\r\n jfr. stk. 1, nr. 4 og 5, gives for indtil 3 år. </P>  \r\n\r\n</DIV>  \r\n\r\n<A NAME=\"\"P40\"\"></A>\r\n\r\n<DIV CLASS=PARAGRAPH ID=\"P40\">  \r\n\r\n<P CLASS=PARAB> <B>§ 40. </B> Afgørelser om afvisning ved indrejsen, jfr.  \r\n\r\n lovens §§ 28, stk. 1, og 29, stk. 1-2, kan træffes af vedkommende  \r\n\r\n politimester (politidirektøren). </P>  \r\n\r\n<P CLASS=STK> <I>Stk. 2. </I> Afgørelser om iværksættelse af foranstaltninger  \r\n\r\n efter lovens §§ 30, 34 og 36 træffes af vedkommende politimester  \r\n\r\n (politidirektøren) eller af rigspolitichefen. </P>  \r\n\r\n<P CLASS=STK> <I>Stk. 3. </I> Politiets afgørelser efter stk. 1-2 kan  \r\n\r\n påklages til justitsministeren. </P>  \r\n\r\n<P>VII. Kontrolbestemmelser m.v. </P>  \r\n\r\n</DIV>  \r\n\r\n<A NAME=\"\"P41\"\"></A>\r\n\r\n<DIV CLASS=PARAGRAPH ID=\"P41\">  \r\n\r\n<P CLASS=PARAB> <B>§ 41. </B> Udlændinge, der er fyldt 16 år, og som ikke er  \r\n\r\n statsborgere i et nordisk land, skal under ophold her i landet til stadighed  \r\n\r\n medføre deres pas eller anden rejselegitimation. Er der til udlændingen  \r\n\r\n udstedt særskilt opholdstilladelse, skal denne i stedet medføres. </P>  \r\n\r\n</DIV>  \r\n\r\n<A NAME=\"\"P42\"\"></A>\r\n\r\n<DIV CLASS=PARAGRAPH ID=\"P42\">  \r\n\r\n<P CLASS=PARAB> <B>§ 42. </B> Politiet kan give udlændinge pålæg om at melde  \r\n\r\n sig hos politiet til bestemte tider, når dette er begrundet i hensynet til  \r\n\r\n statens sikkerhed eller opretholdelsen af ro og orden. </P>  \r\n\r\n</DIV>  \r\n\r\n<A NAME=\"\"P43\"\"></A>\r\n\r\n<DIV CLASS=PARAGRAPH ID=\"P43\">  \r\n\r\n<P CLASS=PARAB> <B>§ 43. </B> Den, der driver hotel, pensionat, herberg eller  \r\n\r\n lejrplads, skal indgive anmeldelse til politiet om ankomne udlændinge.  \r\n\r\n Rigspolitichefen fastsætter nærmere regler herom. </P>  \r\n\r\n<P CLASS=STK> <I>Stk. 2. </I> Anmeldelsespligten omfatter ikke følgende  \r\n\r\n udlændinge: </P>  \r\n\r\n</DIV>  \r\n\r\n<P CLASS=PUNKT> <B>1.</B> statsborgere i et andet nordisk land, </P>  \r\n\r\n<P CLASS=PUNKT> <B>2.</B> statsborgere i et EF-land (Belgien, Frankrig,  \r\n\r\n Grækenland, Holland, Irland, Italien, Luxembourg, Storbritannien og  \r\n\r\n Forbundsrepublikken Tyskland), </P>  \r\n\r\n<P CLASS=PUNKT> <B>3.</B> udlændinge, der ikke er fyldt 16 år. </P>  \r\n\r\n<A NAME=\"\"P44\"\"></A>\r\n\r\n<DIV CLASS=PARAGRAPH ID=\"P44\">  \r\n\r\n<P CLASS=PARAB> <B>§ 44. </B> Anmeldelsen skal indeholde oplysning om  \r\n\r\n udlændingens fulde navn, fødselstidspunkt, statsborgerforhold, stilling,  \r\n\r\n faste bopæl, ankomstdato, forrige og næste opholdssted, og hvilken  \r\n\r\n rejselegitimation udlændingen er i besiddelse af. </P>  \r\n\r\n<P CLASS=STK> <I>Stk. 2. </I> Rejselegitimationen skal kræves forevist til  \r\n\r\n kontrol af rigtigheden af de givne oplysninger. </P>  \r\n\r\n<P CLASS=STK> <I>Stk. 3. </I> Anmeldelsen skal underskrives af udlændingen og  \r\n\r\n af værten eller dennes repræsentant. </P>  \r\n\r\n<P CLASS=STK> <I>Stk. 4. </I> Anmeldelsen sker på blanket for hver enkelt  \r\n\r\n udlænding. For deltagere i fællesrejser kan politiet dog tillade, at der i  \r\n\r\n stedet anvendes fælleslister, der alene underskrives af rejselederen og  \r\n\r\n værten eller dennes repræsentant. </P>  \r\n\r\n<P CLASS=STK> <I>Stk. 5. </I> Anmeldelsen afleveres eller sendes til politiet  \r\n\r\n inden 24 timer efter udlændingens ankomst. Udgifterne ved fremsendelsen  \r\n\r\n afholdes af politiet. </P>  \r\n\r\n</DIV>  \r\n\r\n<A NAME=\"\"P45\"\"></A>\r\n\r\n<DIV CLASS=PARAGRAPH ID=\"P45\">  \r\n\r\n<P CLASS=PARAB> <B>§ 45. </B> Den, som driver hotel, pensionat, herberg eller  \r\n\r\n lejrplads, skal tillige indføre de i § 44, stk. 1, nævnte oplysninger  \r\n\r\n vedrørende alle udenlandske gæster, der er fyldt 16 år, i en særlig  \r\n\r\n gæsteprotokol. </P>  \r\n\r\n<P CLASS=STK> <I>Stk. 2. </I> Indførelsen skal finde sted straks efter  \r\n\r\n udlændingens ankomst. Straks efter afrejsen skal datoen herfor ligeledes  \r\n\r\n indføres i protokollen. </P>  \r\n\r\n<P CLASS=STK> <I>Stk. 3. </I> Gæsteprotokollen skal opbevares i to år, efter  \r\n\r\n at den er udskrevet. </P>  \r\n\r\n<P CLASS=STK> <I>Stk. 4. </I> Politiet kan tillade, at logigivere indfører  \r\n\r\n udenlandske gæster i et af politiet godkendt kartotek i stedet for i  \r\n\r\n gæsteprotokollen. </P>  \r\n\r\n</DIV>  \r\n\r\n<A NAME=\"\"P46\"\"></A>\r\n\r\n<DIV CLASS=PARAGRAPH ID=\"P46\">  \r\n\r\n<P CLASS=PARAB> <B>§ 46. </B> Politiet kan pålægge andre logigivere, der mod  \r\n\r\n eller uden vederlag yder natlogi til udlændinge, at føre gæsteprotokol efter  \r\n\r\n reglerne i § 45. </P>  \r\n\r\n</DIV>  \r\n\r\n<A NAME=\"\"P47\"\"></A>\r\n\r\n<DIV CLASS=PARAGRAPH ID=\"P47\">  \r\n\r\n<P CLASS=PARAB> <B>§ 47. </B> Udformningen af de i §§ 44 og 45 nævnte  \r\n\r\n blanketter, protokoller og kartoteker bestemmes af direktoratet for  \r\n\r\n udlændinge. </P>  \r\n\r\n<P CLASS=STK> <I>Stk. 2. </I> Udgifterne til indkøb af blanketter,  \r\n\r\n protokoller og kartoteker afholdes af logigiveren. </P>  \r\n\r\n<P CLASS=STK> <I>Stk. 3. </I> Blanketter m.v. skal udfyldes tydeligt med  \r\n\r\n blæk, kuglepen eller maskinskrift. </P>  \r\n\r\n<P>VIII. Straffebestemmelser </P>  \r\n\r\n</DIV>  \r\n\r\n<A NAME=\"\"P48\"\"></A>\r\n\r\n<DIV CLASS=PARAGRAPH ID=\"P48\">  \r\n\r\n<P CLASS=PARAB> <B>§ 48. </B> Overtrædelse af § 8, § 10, stk. 2, § 41, § 43,  \r\n\r\n § 44 og § 45 samt pålæg efter § 10, stk. 3, § 42, § 46 og § 47, stk. 3,  \r\n\r\n straffes med bøde. </P>  \r\n\r\n<P CLASS=STK> <I>Stk. 2. </I> Overtrædelse af § 11 straffes med bøde eller  \r\n\r\n hæfte, medmindre højere straf er forskyldt efter lovens § 59, stk. 3. </P>  \r\n\r\n<P CLASS=STK> <I>Stk. 3. </I> Tilsidesættelse af de betingelser, der efter §  \r\n\r\n 28 eller § 34 er knyttet til en opholds- og/ eller arbejdstilladelse,  \r\n\r\n straffes efter lovens § 60, stk. 1, med bøde eller under skærpende  \r\n\r\n omstændigheder med hæfte. </P>  \r\n\r\n<P>IX. Ikrafttrædelsesbestemmelser </P>  \r\n\r\n</DIV>  \r\n\r\n<A NAME=\"\"P49\"\"></A>\r\n\r\n<DIV CLASS=PARAGRAPH ID=\"P49\">  \r\n\r\n<P CLASS=PARAB> <B>§ 49. </B> Bekendtgørelsen træder i kraft dagen efter  \r\n\r\n bekendtgørelsen i Lovtidende. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 18. januar 1984  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Erik Ninn-Hansen </P>  \r\n\r\n<P CLASS=MINISTER ALIGN=RIGHT>/Henning Fode </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/01/1984"
        },
        {
            "displayName": "Accession",
            "displayValue": "B19840001905"
        },
        {
            "displayName": "Entydig dokumentidentifikation",
            "displayValue": "CM010747"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "15/09/2003"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "19"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "18/01/1984"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin. 2.kt. j.nr. 1983-3701-131"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}