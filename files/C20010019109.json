{
    "id": 15224,
    "title": "Cirkulære om godkendelse af foreninger, fonde, stiftelser, institutioner m.v. efter ligningslovens § 8 A (fradrag for gaver) og § 12, stk. 3, (fradrag for løbende ydelser)",
    "documentTypeId": "150",
    "isSagsforlobPeriodValid": true,
    "shortName": "CIR nr 191 af 08/11/2001",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Cirkul&aelig;re om godkendelse af foreninger,  \r\n\r\n fonde, stiftelser,<BR>  \r\n\r\n institutioner m.v. efter ligningslovens § 8 A (fradrag for gaver)<BR>  \r\n\r\n og § 12, stk. 3, (fradrag for l&oslash;bende ydelser)<A HREF=\"#SN501\"><SUP>1)</SUP></A> </P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">Med cirkul&aelig;ret &aelig;ndres  \r\n\r\n godkendelsesbetingelserne vedr&oslash;rende antallet af gavegivere fra 150  \r\n\r\n til 100 i gennemsnit om &aring;ret over en 3-&aring;rig periode (punkt 2.2.1,  \r\n\r\n nr. 2)) og vedr&oslash;rende antallet af kontingentbetalende medlemmer fra  \r\n\r\n 500 til 300 (punkt 2.2.2, nr. 2)).</P>  \r\n\r\n<I><P>1. Indledning</P><DIR>  \r\n\r\n</I>  \r\n\r\n<P>1.1.&#9;Efter <I>ligningslovens §&nbsp;8 A</I> kan der ved  \r\n\r\n opg&oslash;relsen af den skattepligtige indkomst fradrages gaver, som det  \r\n\r\n godtg&oslash;res, at giveren har ydet til foreninger, fonde, stiftelser,  \r\n\r\n institutioner mv., hvis midler anvendes i almenvelg&oslash;rende eller  \r\n\r\n p&aring; anden m&aring;de almennyttigt &oslash;jemed til fordel for en  \r\n\r\n st&oslash;rre kreds af personer.</P></DIR>  \r\n\r\n<P ALIGN=\"JUSTIFY\">Det er en foruds&aelig;tning for fradraget, at gaven til  \r\n\r\n den enkelte forening mv. i det p&aring;g&aelig;ldende indkomst&aring;r er  \r\n\r\n p&aring; mindst 500 kr. Fradraget indr&oslash;mmes kun for det bel&oslash;b,  \r\n\r\n hvormed de gaver, som herefter kommer i betragtning, tilsammen overstiger 500  \r\n\r\n kr. &aring;rligt, og det kan ikke udg&oslash;re mere end 5.000 kr.</P><DIR>  \r\n\r\n<P>1.2.&#9;Efter <I>ligningslovens §&nbsp;12, stk.&nbsp;1-3,</I> kan der ved  \r\n\r\n opg&oslash;relsen af den skattepligtige indkomst fradrages l&oslash;bende  \r\n\r\n ydelser, som den p&aring;g&aelig;ldende har forpligtet sig til at udrede til  \r\n\r\n en forening, fond, stiftelse, institution mv., som er almenvelg&oslash;rende  \r\n\r\n eller p&aring; anden m&aring;de almennyttig, eller til et religi&oslash;st  \r\n\r\n samfund. Det er en betingelse, at den almennyttige forening mv. anvender sine  \r\n\r\n midler, herunder de modtagne ydelser, til humanit&aelig;re form&aring;l, til  \r\n\r\n forskning eller til beskyttelse af naturmilj&oslash;et.</P></DIR>  \r\n\r\n<P ALIGN=\"JUSTIFY\">Fradrag gives dog kun for &aring;rlige ydelser, der ikke  \r\n\r\n overstiger 15% af yderens personlige indkomst med till&aelig;g af positiv  \r\n\r\n kapitalindkomst. For selskaber og andre skattepligtige institutioner gives  \r\n\r\n fradrag kun for &aring;rlige ydelser, der ikke overstiger 15% af den  \r\n\r\n skattepligtige indkomst. &Aring;rlige ydelser, der ikke overstiger 15.000  \r\n\r\n kr., kan dog fradrages fuldt ud.</P><DIR>  \r\n\r\n<P>1.3.&#9;Fradragsretten er betinget af, at skatteministeren for det  \r\n\r\n kalender&aring;r, hvori gaven/den l&oslash;bende ydelse gives, har godkendt  \r\n\r\n den p&aring;g&aelig;ldende forening mv. som berettiget til at modtage gaver  \r\n\r\n og l&oslash;bende ydelser med denne virkning.</P></DIR>  \r\n\r\n<P ALIGN=\"JUSTIFY\">Told- og Skatteregion N&aelig;rum er bemyndiget til som 1.  \r\n\r\n instans at godkende foreninger mv. efter ligningslovens §&nbsp;8 A og  \r\n\r\n §&nbsp;12, stk.&nbsp;3. Regionens afg&oslash;relser kan indbringes for Told-  \r\n\r\n og Skattestyrelsen.</P> <DIR>  \r\n\r\n<P>1.4.&#9;Ans&oslash;gningsfristen for godkendelse efter ligningslovens  \r\n\r\n §&nbsp;8 A er 1. oktober i det kalender&aring;r, hvor man &oslash;nsker  \r\n\r\n godkendelse. Ans&oslash;gning om godkendelse efter ligningslovens §&nbsp;12,  \r\n\r\n stk.&nbsp;3, skal indgives i rimelig tid f&oslash;r starten af det  \r\n\r\n kalender&aring;r, for hvilket godkendelsen skal have virkning. Godkendelsen  \r\n\r\n har virkning indtil den konkret bringes til oph&oslash;r og skal ikke fornys  \r\n\r\n hvert &aring;r.</P></DIR>  \r\n\r\n<P ALIGN=\"JUSTIFY\">Told- og Skattestyrelsen offentligg&oslash;r hvert  \r\n\r\n &aring;r en liste over de godkendte foreninger mv.</P>  \r\n\r\n<I><P>2. Betingelser for godkendelse</P>  \r\n\r\n</I>  \r\n\r\n<P ALIGN=\"JUSTIFY\">F&oslash;lgende betingelser skal i almindelighed  \r\n\r\n v&aelig;re opfyldt, for at godkendelse kan gives.</P><DIR>  \r\n\r\n<P>2.1.&#9;Generelle krav til vedt&aelig;gter og lignende</P></DIR>  \r\n\r\n<P ALIGN=\"JUSTIFY\">Det skal af vedt&aelig;gter, fundats eller lignende  \r\n\r\n fremg&aring;, at</P><DIR>  \r\n\r\n<DIR>  \r\n\r\n<P>1)&#9;foreningens mv. form&aring;l er almennyttigt, dvs. at midlerne alene  \r\n\r\n kan anvendes til st&oslash;tte for en videre kreds af personer, som er i  \r\n\r\n &oslash;konomisk trang eller har vanskelige &oslash;konomiske forhold, eller  \r\n\r\n til et form&aring;l, som ud fra en i befolkningen almindeligt herskende  \r\n\r\n opfattelse kan karakteriseres som nyttigt, og som kommer en vis st&oslash;rre  \r\n\r\n kreds til gode,</P>  \r\n\r\n<P>2)&#9;et likvidationsprovenu eller overskud ved opl&oslash;sning skal  \r\n\r\n tilfalde en anden forening mv., som er hjemmeh&oslash;rende her i landet og  \r\n\r\n har et almenvelg&oslash;rende eller p&aring; anden m&aring;de almennyttigt  \r\n\r\n form&aring;l, og</P>  \r\n\r\n<P>3)&#9;foreningen mv. er hjemmeh&oslash;rende her i landet, hvorved  \r\n\r\n forst&aring;s, at hovedparten af styrelsesorganerne og hovedkontoret skal  \r\n\r\n have s&aelig;de her i landet.</P></DIR>  \r\n\r\n<P>2.2.&#9;Betingelser i &oslash;vrigt for godkendelse efter ligningslovens  \r\n\r\n §&nbsp;8 A</P></DIR>  \r\n\r\n<P ALIGN=\"JUSTIFY\">Godkendelse efter ligningslovens §&nbsp;8 A af foreninger  \r\n\r\n mv. kan ske, hvis f&oslash;lgende betingelser er opfyldt:</P>  \r\n\r\n<I><P>2.2.1. Grundl&aelig;ggende betingelser:</P><DIR>  \r\n\r\n<DIR>  \r\n\r\n</I>  \r\n\r\n<P>1)&#9;at midlerne anvendes til fordel for en kreds af personer, der ikke  \r\n\r\n geografisk eller p&aring; anden m&aring;de er begr&aelig;nset til et  \r\n\r\n befolkningsunderlag p&aring; under 40.000,</P>  \r\n\r\n<P>2)&#9;at antallet af gavegivere overstiger 100 i gennemsnit om &aring;ret  \r\n\r\n over en 3-&aring;rig periode, og</P>  \r\n\r\n<P>3)&#9;at den &aring;rlige bruttoindt&aelig;gt eller formuen  \r\n\r\n (egenkapitalen) overstiger 150.000 kr.</P></DIR>  \r\n\r\n</DIR>  \r\n\r\n<I><P>2.2.2. Foreninger</P>  \r\n\r\n</I>  \r\n\r\n<P ALIGN=\"JUSTIFY\">For foreninger, der er et selvst&aelig;ndigt retssubjekt,  \r\n\r\n kr&aelig;ves yderligere:</P><DIR>  \r\n\r\n<DIR>  \r\n\r\n<P>1)&#9;at foreningens bestyrelse ikke i overvejende grad er  \r\n\r\n selvsupplerende,</P>  \r\n\r\n<P>2)&#9;at antallet af kontingentbetalende medlemmer overstiger 300, og</P>  \r\n\r\n<P>3)&#9;at foreningen ikke er medlem af en allerede godkendt hovedforening.  \r\n\r\n Dette g&aelig;lder dog ikke, hvis den ans&oslash;gende forening er en  \r\n\r\n landsorganisation.</P></DIR>  \r\n\r\n</DIR>  \r\n\r\n<I><P>2.2.3. Fonde, andre institutioner, stiftelser mv.</P>  \r\n\r\n</I>  \r\n\r\n<P ALIGN=\"JUSTIFY\">For fonde og andre institutioner mv. kr&aelig;ves - udover  \r\n\r\n at betingelserne i punkt 2.2.1 er opfyldt - at fonden mv. enten er omfattet  \r\n\r\n af lov om fonde og visse foreninger eller lov om erhvervsdrivende fonde eller  \r\n\r\n ledes af et styrelsesorgan, hvor mindst &eacute;t medlem er uafh&aelig;ngigt  \r\n\r\n og uvildigt i forhold til stifterne.</P><DIR>  \r\n\r\n<P>2.3.&#9;Betingelser i &oslash;vrigt for godkendelse efter ligningslovens  \r\n\r\n §&nbsp;12, stk.&nbsp;3</P></DIR>  \r\n\r\n<P ALIGN=\"JUSTIFY\">Godkendelse efter ligningslovens §&nbsp;12, stk.&nbsp;3,  \r\n\r\n kan ske, hvis foreningen mv. anvender sine midler til:</P><DIR>  \r\n\r\n<DIR>  \r\n\r\n<P>1)&#9;humanit&aelig;re form&aring;l, dvs. afhj&aelig;lpning af menneskelig  \r\n\r\n n&oslash;d, eller</P>  \r\n\r\n<P>2)&#9;forskning, dvs. videnskabelig unders&oslash;gelse og granskning,  \r\n\r\n eller</P>  \r\n\r\n<P>3)&#9;beskyttelse af naturmilj&oslash;et, dvs. bek&aelig;mpelse af vand-,  \r\n\r\n luft- og jordforurening, herunder beskyttelse af truede dyre- og  \r\n\r\n plantearter.</P></DIR>  \r\n\r\n</DIR>  \r\n\r\n<P ALIGN=\"JUSTIFY\">Foreninger skal desuden opfylde betingelserne under punkt  \r\n\r\n 2.2.2, nr. 1), og fonde og andre institutioner mv. skal opfylde betingelserne  \r\n\r\n under punkt 2.2.3.</P><DIR>  \r\n\r\n<P>2.4.&#9;Specielt for religi&oslash;se samfund</P></DIR>  \r\n\r\n<P ALIGN=\"JUSTIFY\">Religi&oslash;se samfund kan godkendes b&aring;de efter  \r\n\r\n ligningslovens §&nbsp;8 A og §&nbsp;12, stk.&nbsp;3, uden yderligere  \r\n\r\n betingelser, n&aring;r de generelle krav i punkt 2.1 er opfyldt, og n&aring;r  \r\n\r\n der er tale om trossamfund, en sammenslutning af trossamfund eller en  \r\n\r\n organisation, der er oprettet af et eller flere trossamfund eller en kreds af  \r\n\r\n trossamfundsmedlemmer.</P>  \r\n\r\n<P ALIGN=\"JUSTIFY\">Ved et trossamfund forst&aring;s en sammenslutning eller  \r\n\r\n forsamling (religionssamfund), hvis prim&aelig;re form&aring;l er  \r\n\r\n gudsdyrkelse efter en n&aelig;rmere udformet l&aelig;re. Hvis der  \r\n\r\n opst&aring;r tvivl om, hvorvidt en &aring;ndelig bev&aelig;gelse kan  \r\n\r\n karakteriseres som et trossamfund, kan sp&oslash;rgsm&aring;let  \r\n\r\n forel&aelig;gges for Kirkeministeriet til udtalelse.</P>  \r\n\r\n<I><P>3. Regnskab og kontrol</P>  \r\n\r\n</I>  \r\n\r\n<P ALIGN=\"JUSTIFY\">Told- og Skatteregion N&aelig;rum p&aring;ser, om  \r\n\r\n godkendelsesbetingelserne fortsat er opfyldt.</P>  \r\n\r\n<P ALIGN=\"JUSTIFY\">Til brug herfor skal der hvert &aring;r, senest 6  \r\n\r\n m&aring;neder efter regnskabs&aring;rets afslutning, indsendes et regnskab  \r\n\r\n til Told- og Skatteregion N&aelig;rum. Told Skat kan konkret indkr&aelig;ve  \r\n\r\n mere specificerede oplysninger til regnskabet, specielt hvis foreningen mv.  \r\n\r\n har aktiviteter i udlandet.</P>  \r\n\r\n<P ALIGN=\"JUSTIFY\">§&nbsp;8 A-godkendte foreninger mv. indsender med  \r\n\r\n regnskabet oplysning om hjemstedskommune, formue, indt&aelig;gt, det aktuelle  \r\n\r\n antal kontingentbetalende medlemmer, antal bidragydere, det samlede  \r\n\r\n gavebel&oslash;b, de samlede uddelinger samt specifikation af uddelingerne.  \r\n\r\n Der vil kunne rekvireres et skema til brug herfor hos den lokale told- og  \r\n\r\n skatteregion eller Told- og Skatteregion N&aelig;rum. Religi&oslash;se  \r\n\r\n samfund skal dog blot indsende oplysning om de samlede indkomne bidrag og  \r\n\r\n deres anvendelse.</P>  \r\n\r\n<P ALIGN=\"JUSTIFY\">Er ovenn&aelig;vnte betingelserne ikke l&aelig;ngere  \r\n\r\n opfyldt, kan godkendelsen tilbagekaldes. Tilbagekaldelse vil som udgangspunkt  \r\n\r\n ske med virkning for det efterf&oslash;lgende kalender&aring;r.</P>  \r\n\r\n<I><P>4. Ikrafttr&aelig;delse</P>  \r\n\r\n</I>  \r\n\r\n<P ALIGN=\"JUSTIFY\">Cirkul&aelig;ret afl&oslash;ser cirkul&aelig;re nr. 86 af  \r\n\r\n 7. juni 1999 om godkendelse af foreninger, fonde, stiftelser, institutioner  \r\n\r\n m.v. efter ligningslovens § 8 A (fradrag for gaver) og § 12, stk. 3, (fradrag  \r\n\r\n for l&oslash;bende ydelser) (TSS-cirkul&aelig;re 1999-21) og tr&aelig;der i  \r\n\r\n kraft 1. november 2001.</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Told- og Skattestyrelsen, den 8. november  \r\n\r\n 2001</I></P>  \r\n\r\n<P CLASS=SIGN1 ALIGN=\"CENTER\">Ole Kjær</P>  \r\n\r\n<P CLASS=SIGN2 ALIGN=\"RIGHT\">/Finn Thrysøe</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</FONT>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P><A NAME=\"SN501\"><SUP>1)</SUP> </A>  I Told- og Skattestyrelsens egen  \r\n\r\n interne nummerr&aelig;kke har cirkul&aelig;ret nr. 2001-37</P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/11/2001"
        },
        {
            "displayName": "Accession",
            "displayValue": "C20010019109"
        },
        {
            "displayName": "Entydig dokumentidentifikation",
            "displayValue": "AN002665"
        },
        {
            "displayName": "Dato for førstegangsindlæggelse",
            "displayValue": "22/11/2001"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "191"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "08/11/2001"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Told- & Skattestyrelsen"
        },
        {
            "displayName": "Ressortministeriets journalnummer",
            "displayValue": "Skattemin.,<br />Told- og Skattestyrelsen, j.nr. 99/01-4169-00060"
        },
        {
            "displayName": "Stikord",
            "displayValue": "Almennyttige, Almenvelgørende, Fonde m.v., Fradrag, Gaver, Løbende ydelser, Retningslinier"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}