{
    "id": 157669,
    "title": "Ankestyrelsens principafgørelse P-19-97 om pension - behandlingsmuligheder - gigtlidelse - Methotrexate",
    "documentTypeId": "240",
    "isSagsforlobPeriodValid": true,
    "shortName": "KEN nr 9478 af 15/10/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-19-97 om pension - behandlingsmuligheder - gigtlidelse - Methotrexate</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ved ansøgning om førtidspension kunne der ikke tages hensyn til mulighederne for behandling af ansøgers gigtlidelse med Methotrexate. Begrundelsen var, at ansøger på grund af den foreliggende risiko for alvorligere bivirkninger ved Methotrexate, ikke ønskede at lade sig behandle med denne medicin.</p>\r\n   <p class=\"TekstGenerel\">Ankestyrelsen lagde vægt på bestemmelsen i § 2, stk. 2, i Socialministeriets bekendtgørelse om social pension, hvorefter ansøgeren ikke er forpligtet til at underkaste sig undersøgelse eller behandling, der kan medføre fare for liv eller førlighed.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 612 af 24. juni 1996 - § 14 og § 15</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en 46-årig kvinde, som var teknisk tegner. Ansøger var sygemeldt i februar 1995 på grund af leddegigt.</p>\r\n<p>Ansøger havde en mangeårig gigtlidelse med symptomer i form af smerter og hævelse i mange led, herunder indskrænket bevægelighed i skuldrene, knyttedefekt på 1½ cm samt moderat diffus kraftnedsættelse i hænderne. Ansøger havde besvær med at føre hænderne til isse og nakke samt med at føre højre hånd til lænd. Ved gang var der aflastning af højre knæ.</p>\r\n<p>Ansøger havde modtaget medicinsk behandling, men ønskede af frygt for bivirkningerne herved ikke at lade sig behandle med Methotrexate.</p>\r\n<p>Ansøger søgte mellemste førtidspension.</p>\r\n<p>Nævnet gav afslag på mellemste førtidspension og tilkendte forhøjet almindelig førtidspension efter § 14, stk. 3, nr. 1. I vurderingen indgik det, at ansøgers erhvervsevne aktuelt  - men ikke varigt - var betydeligt nedsat samt at en bedring af helbredstilstanden syntes mulig ved medicinsk behandling. Der syntes på nuværende tidspunkt at være blivende ledskader, der varigt nedsatte erhvervsevnen med mindst halvdelen.</p>\r\n<p>Sagen blev behandlet i principielt møde med henblik på afklaring af, om der ved vurderingen af erhvervsevnen kunne tages hensyn til muligheden for behandling af ansøgerens gigtlidelse med Methotrexate, selvom hun ikke ønskede denne behandling.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ikke, at revaliderings- og pensionsnævnet ved bedømmelsen af ansøgers erhvervsevne havde været berettiget til at tage hensyn til mulighederne for behandling af gigtlidelsen med Methotrexate.</p>\r\n<p>Ankestyrelsen lagde vægt på den foreliggende risiko for alvorligere bivirkninger ved Methotrexate, og at ansøger på grund af denne ikke ønskede den nævnte behandling.</p>\r\n<p>Ankestyrelsen fandt derfor, at det ikke kunne forlanges af ansøger, at denne mod sin vilje lod sig behandle hermed.</p>\r\n<p>Ankestyrelsen lagde vægt på bestemmelsen i § 2, stk. 2, i Socialministeriets bekendtgørelse om social pension, hvorefter ansøgeren ikke er forpligtet til at underkaste sig undersøgelse eller behandling, der kan medføre fare for liv eller førlighed.</p>\r\n<p>Ankestyrelsen hjemviste derfor sagen til nævnet til afgørelse af, om ansøger på dette nye grundlag havde ret til mere end forhøjet almindelig førtidspension efter § 14, stk. 3, nr. 1, i lov om social pension.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19970947825"
        },
        {
            "displayName": "Entydig dokumentidentifikation",
            "displayValue": "BS010454"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9478"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/10/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 002248-96"
        },
        {
            "displayName": "Stikord",
            "displayValue": "P-19-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}