{
    "id": 198388,
    "title": "Opfølgning til 2015-53. Privatskoleelevers ret til at blive hørt før bortvisning eller udskrivning. Børnekonventionens artikel 12",
    "documentTypeId": "310",
    "isSagsforlobPeriodValid": true,
    "shortName": "FOU nr 2015.5301",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n</table><div class=\"bjelke\">Den fulde tekst</div><p class=\"Titel2\">Opfølgning til 2015-53. Privatskoleelevers ret til at blive hørt før bortvisning eller udskrivning. Børnekonventionens artikel 12</p>\r\n<div class=\"Resume\">\r\n   <p class=\"TekstGenerel\">Efter evalueringen i 2016 fandt ministeriet ikke, at der aktuelt var behov for yderligere lovgivningsmæssig afklaring af spørgsmålet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ombudsmanden udtalte i december 2016, at der efter hans opfattelse ikke kunne siges at foreligge bindende regler på privatskoleområdet om elevernes ret til at blive hørt i forbindelse med sager om udskrivning eller bortvisning. Ombudsmanden henstillede til ministeriet at overveje lovgivning som et effektivt middel til efterlevelse af barnets ret til at blive hørt på privatskoleområdet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ministeriet fulgte ombudsmandens henstilling om at overveje lovgivning og tilkendegav herefter i foråret 2017 bl.a., at det ville lægge ombudsmandens opfattelse af, at der ikke forelå bindende regler, til grund, men at det var ministeriets opfattelse, at vejledningsmaterialet til skolerne kunne konkretiseres mere. Ministeriet ville derfor offentliggøre nyt vejledningsmateriale og herefter gennemføre en ny evaluering i 2018. Hvis det reviderede vejledningsmateriale ikke førte til den ønskede inddragelse af eleverne, ville ministeriet søge Folketingets tilslutning til at gennemføre den fornødne lovgivning.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ombudsmanden tog det anførte til efterretning og meddelte samtidig ministeriet, at han havde orienteret Folketingets Undervisningsudvalg og Folketingets Retsudvalg om, at det ikke kunne afvises, at ministeriets beslutning om – i stedet for lovgivning – at fortsætte informations- og vejledningsindsatsen ville have den konsekvens, at det foreliggende konventionsproblem ville blive trukket yderligere i langdrag. Ombudsmanden henviste til ombudsmandslovens § 12, stk. 2, hvorefter ombudsmanden i forbindelse med sin virksomhed skal overvåge, om gældende love eller administrative bestemmelser er forenelige særligt med Danmarks internationale forpligtelser til at sikre børns rettigheder, herunder FN’s Konvention om Barnets Rettigheder. Bliver ombudsmanden opmærksom på mangler, skal ombudsmanden give Folketinget og vedkommende minister meddelelse om det.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I september 2017 udsendte ministeriet en ny vejledning.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">(Sag nr. 13/05713 og 16/04366)</p>\r\n   <p class=\"TekstGenerel\">\r\n   </p>\r\n</div>\r\n<p>Resultatet af evalueringen forelå i april 2016. Det fremgik af evalueringsrapporten om udskrivning af elever fra frie grundskoler, efterskoler og de frie fagskoler, at der deltog 468 skoler ud af i alt 785 skoler i undersøgelsen (en svarprocent på ca. 60). På de deltagende 468 skoler blev der udskrevet i alt 1.372 elever på skolens foranledning i en periode inden for to skoleår (2014/15 og 2015/16). Undersøgelsen viste bl.a., at eleverne på de frie grundskoler blev inddraget i 56 pct. af sagerne, og på efterskolerne blev eleverne inddraget i 82 pct. af sagerne.</p>\r\n<p>\r\n</p>\r\n<p>I brev af 30. juni 2016 oplyste ministeriet, at det på grundlag af bl.a. evalueringen vurderede, at sikring af inddragelse af børn på de frie skoler i overensstemmelse med FN’s Børnekonvention bedst og mest hensigtsmæssigt kunne ske gennem uddybning og præcisering af ministeriets vejledningsmateriale, en styrket oplysningsindsats over for skoler, elever og forældre om elevers rettigheder, en ny undersøgelse samt i 2017 et tematisk tilsyn med skolernes overholdelse af Børnekonventionen i relation til høring af eleverne ved udskrivning.</p>\r\n<p>\r\n</p>\r\n<p>Den 7. oktober 2016 blev der afholdt møde mellem Undervisningsministeriet og ombudsmanden. Under mødet tilkendegav ombudsmanden, at der efter hans opfattelse forelå et konventionsproblem, da artikel 12 i FN’s Børnekonvention – om barnets ret til at blive hørt – i væsentligt omfang ikke syntes at blive efterlevet på privatskoleområdet. Ombudsmanden redegjorde endvidere for den særlige forpligtelse, som ombudsmanden har på børneområdet efter ombudsmandslovens § 12, stk. 2, hvorefter ombudsmanden i forbindelse med sin virksomhed skal overvåge, om gældende love eller administrative bestemmelser er forenelige særligt med Danmarks internationale forpligtelser til at sikre børns rettigheder. På den baggrund bad ombudsmanden ministeriet om at overveje, om det ville fastholde det, som ministeriet havde meddelt ombudsmanden i brevet af 30. juni 2016.</p>\r\n<p>\r\n</p>\r\n<p>Undervisningsministeriet anførte i brev af 28. oktober 2016 bl.a., at det på baggrund af de allerede gældende forpligtelser for friskolerne ikke fandt, at der aktuelt var behov for yderligere lovgivningsmæssig afklaring af spørgsmålet om inddragelse af eleverne på de frie skoler. Ministeriet var indstillet på at søge politisk tilslutning til en præcisering af sin retsopfattelse i lovgivningen, hvis ombudsmanden fortsat fandt det problematisk, at lovgivningen ikke indeholder en eksplicit regulering af spørgsmålet.</p>\r\n<p>\r\n</p>\r\n<p>Ombudsmanden udtalte den 26. december 2016 bl.a. følgende:</p>\r\n<p>\r\n</p>\r\n<p>\r\n   <span class=\"Bold\">”2.</span> Det overordnede ansvar for efterlevelse af Børnekonventionens bestemmelser påhviler staten, og på skoleområdet påhviler dette ansvar Undervisningsministeriet.</p>\r\n<p>\r\n</p>\r\n<p>Der er ingen udtrykkelige bestemmelser om elevers ret til at blive hørt i lov om friskoler og private grundskoler mv. (lovbekendtgørelse nr. 1075 af 8. juli 2016) eller i lov om efterskoler og frie fagskoler (lovbekendtgørelse nr. 1076 af 8. juli 2016).</p>\r\n<p>\r\n</p>\r\n<p>Det fremgår af ministeriets redegørelse af 28. oktober 2016, at det er ministeriets opfattelse, at § 1, stk. 2, 2. pkt., i friskoleloven – på baggrund af forarbejderne til bestemmelsen – indebærer en pligt for de frie grundskoler til at høre en elev forud for en afgørelse om udskrivning eller bortvisning.</p>\r\n<p>\r\n</p>\r\n<p>Efter min opfattelse må det anses for meget tvivlsomt, om der i bestemmelsens ordlyd og forarbejder er tilstrækkelig dækning for en sådan fortolkning.</p>\r\n<p>\r\n</p>\r\n<p>Tilsvarende gælder efter min opfattelse med hensyn til bestemmelsen i § 1, stk. 1, i lov om efterskoler og frie fagskoler.</p>\r\n<p>\r\n</p>\r\n<p>Jeg må derfor fastholde min opfattelse af, at der på privatskoleområdet ikke – i hvert fald ikke med den fornødne sikkerhed – kan siges at foreligge bindende regler om elevernes ret til at blive hørt i forbindelse med sager om udskrivning eller bortvisning.</p>\r\n<p>\r\n</p>\r\n<p>Som jeg redegjorde for på mødet den 7. oktober 2016, betyder fraværet af bindende regler på området, at jeg ikke har mulighed for at anvende ombudsmandens almindelige reaktionsmuligheder ved min behandling af klager over afgørelser om udskrivning eller bortvisning fra private grundskoler eller efterskoler. Jeg har derfor i forbindelse med konkrete klager valgt ikke at undersøge disse sager nærmere.</p>\r\n<p>\r\n</p>\r\n<p>…</p>\r\n<p>\r\n</p>\r\n<p>\r\n   <span class=\"Bold\">4.</span> Jeg rejste i brev af 22. april 2014 spørgsmålet om utilstrækkelig efterlevelse af Børnekonventionens artikel 12 over for ministeriet på baggrund af nogle konkrete klager, som jeg havde modtaget.</p>\r\n<p>\r\n</p>\r\n<p>Jeg må på nuværende tidspunkt konstatere, at den informations- og vejledningsindsats, som ministeriet har iværksat, endnu ikke har ført til, at barnets ret til at blive hørt efter Børnekonventionens artikel 12 kan betegnes som efterlevet på privatskoleområdet.</p>\r\n<p>\r\n</p>\r\n<p>\r\n   <span class=\"Bold\">5.</span> Ombudsmanden har på børneområdet en særlig forpligtelse til at gøre opmærksom på eventuelle problemer i forbindelse med lovgivningens forenelighed med Danmarks internationale forpligtelser til at sikre børns rettigheder.</p>\r\n<p>\r\n</p>\r\n<p>Efter § 12, stk. 2, i ombudsmandsloven skal ombudsmanden således i forbindelse med sin virksomhed overvåge, om gældende love eller administrative bestemmelser er forenelige særligt med Danmarks internationale forpligtelser til at sikre børns rettigheder, herunder FN’s Konvention om Barnets Rettigheder. Bliver ombudsmanden opmærksom på mangler, skal ombudsmanden give Folketinget og vedkommende minister meddelelse herom.</p>\r\n<p>\r\n</p>\r\n<p>På baggrund af EVA-rapporten og den tid, der nu er gået, siden jeg gjorde ministeriet opmærksom på spørgsmålet om utilstrækkelig efterlevelse, henstiller jeg derfor til Undervisningsministeriet at overveje lovgivning som et effektivt middel til efterlevelse af artikel 12 om barnets ret til at blive hørt på privatskoleområdet.</p>\r\n<p>\r\n</p>\r\n<p>Jeg beder venligst Undervisningsministeriet om at underrette mig om resultatet af ministeriets overvejelser <span class=\"Bold\">senest den 1. marts 2017</span>.</p>\r\n<p>\r\n</p>\r\n<p>Jeg har i dag orienteret Folketingets Retsudvalg og Folketingets Børne- og Undervisningsudvalg om sagen. ”</p>\r\n<p>\r\n</p>\r\n<p>I brev af 20. marts 2017 oplyste ministeriet bl.a., at lovgivning er et muligt middel til at sikre efterlevelse af artikel 12 i Børnekonventionen, idet ministeriet og ombudsmandsinstitutionen i så fald får mulighed for at påse overholdelsen af nationale regler om inddragelse.</p>\r\n<p>\r\n</p>\r\n<p>Ministeriet accepterede ombudsmandens vurdering af, at der ikke forelå bindende regler på området, og oplyste, at det herefter ville lægge denne retsopfattelse til grund.</p>\r\n<p>\r\n</p>\r\n<p>Det eksisterende vejledningsmateriale kunne efter ministeriets opfattelse konkretiseres mere, så de frie skoler fik bedre og mere handlingsorienteret vejledning til, hvornår og hvordan de skulle inddrage eleverne ved en påtænkt udskrivning.</p>\r\n<p>\r\n</p>\r\n<p>Ministeriet ville offentliggøre nyt vejledningsmateriale snarest muligt og i 2018 gennemføre en ny evaluering af, om vejledningsmaterialet havde ført til den ønskede inddragelse af eleverne. Hvis dette ikke var tilfældet, ville ministeriet søge Folketingets tilslutning til at gennemføre den fornødne lovgivning.</p>\r\n<p>\r\n</p>\r\n<p>Ombudsmanden oplyste i brev af 1. april 2017 bl.a., at han tog det anførte til efterretning. Ombudsmanden bemærkede herefter følgende:</p>\r\n<p>\r\n</p>\r\n<p>”Jeg har noteret mig, at ministeriet har fulgt min henstilling om at overveje lovgivning som middel til efterlevelse af FN’s Børnekonventions artikel 12 om barnets ret til at blive hørt på privatskoleområdet.</p>\r\n<p>\r\n</p>\r\n<p>…</p>\r\n<p>\r\n</p>\r\n<p>Som Undervisningsministeriet ved, har jeg undervejs i sagsforløbet haft forståelse for ministeriets ønske om at opnå den inddragelse af elever, som konventionen kræver, gennem dialog og vejledning af skolerne frem for gennem lovgivning. Jeg har i den forbindelse bl.a. lagt vægt på de særlige traditioner på privatskoleområdet.</p>\r\n<p>\r\n</p>\r\n<p>Jeg rejste imidlertid sagen over for ministeriet tilbage i 2014, og som anført i mit brev af 26. december 2016 må jeg nu – ca. tre år senere – konstatere, at ministeriets informations- og vejledningsindsats endnu ikke har ført til, at barnets ret til at blive hørt efter Børnekonventionens artikel 12 kan betegnes som efterlevet på privatskoleområdet.</p>\r\n<p>\r\n</p>\r\n<p>Hertil kommer, at vejledninger ikke er bindende for skolerne. Jeg vil derfor heller ikke fremover som led i mit arbejde på børneområdet have mulighed for at behandle sager, hvor en elev ikke er inddraget i overensstemmelse med artikel 12.</p>\r\n<p>\r\n</p>\r\n<p>Ligeledes vil ministeriet efter det oplyste ikke umiddelbart kunne gribe ind over for en privatskole i tilfælde af tilsidesættelse af vejledningen.</p>\r\n<p>\r\n</p>\r\n<p>Det overordnede ansvar for at sikre efterlevelsen af elevernes ret til at blive hørt efter konventionen påhviler Undervisningsministeriet, og det kan ikke afvises, at ministeriets beslutning om – i stedet for lovgivning – at fortsætte informations- og vejledningsindsatsen vil have den konsekvens, at det foreliggende konventionsproblem bliver trukket yderligere i langdrag.</p>\r\n<p>\r\n</p>\r\n<p>\r\n   <span class=\"Bold\">3.</span> Jeg har på denne baggrund i dag orienteret Folketingets Undervisningsudvalg og Folketingets Retsudvalg om, at det fortsat ikke kan lægges til grund, at barnets ret til at blive hørt efter artikel 12 i FN’s Børnekonvention bliver efterlevet fuldt ud på privatskoleområdet, og at det ikke kan afvises, at ministeriets beslutning om – i stedet for lovgivning – at fortsætte informations- og vejledningsindsatsen vil have den konsekvens, at det foreliggende konventionsproblem bliver trukket yderligere i langdrag.</p>\r\n<p>\r\n</p>\r\n<p>Jeg har også orienteret om, at jeg ikke kan hjælpe i sager, hvor en elev ikke har været inddraget forud for udskrivning eller bortvisning, så længe der ikke er bindende regler på området.</p>\r\n<p>\r\n</p>\r\n<p>Jeg henviser til ombudsmandslovens § 12, stk. 2, hvorefter ombudsmanden i forbindelse med sin virksomhed skal overvåge, om gældende love eller administrative bestemmelser er forenelige særligt med Danmarks internationale forpligtelser til at sikre børns rettigheder, herunder FN’s Konvention om Barnets Rettigheder. Bliver ombudsmanden opmærksom på mangler, skal ombudsmanden give Folketinget og vedkommende minister meddelelse herom.</p>\r\n<p>\r\n</p>\r\n<p>Til ministeriets orientering vedlægger jeg kopi af mine breve til udvalgene.</p>\r\n<p>\r\n</p>\r\n<p>\r\n   <span class=\"Bold\">4.</span> Jeg beder ministeriet om at orientere mig om resultatet af evalueringen i 2018, når resultatet foreligger. Hvis ikke resultatet foreligger den 1. juni 2018, beder jeg ministeriet om at orientere mig om status for evalueringen på dette tidspunkt. ”</p>\r\n<p>\r\n</p>\r\n<p>Undervisningsministeriet udsendte i september 2017 en ny vejledning og oplyste, at en evaluering forventedes at foreligge i efteråret 2018.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/02/2018"
        },
        {
            "displayName": "Accession",
            "displayValue": "O20150530171"
        },
        {
            "displayName": "Entydig dokumentidentifikation",
            "displayValue": "AX021048"
        },
        {
            "displayName": "Dato for førstegangsindlæggelse",
            "displayValue": "03/02/2018"
        },
        {
            "displayName": "Dato for indlæggelse",
            "displayValue": "03/02/2018"
        },
        {
            "displayName": "Dokumenttype",
            "displayValue": "Opfølgning til udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "5301"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Ministeriet for Børn, Undervisning og Ligestilling"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "FN-menneskeretskonventioner",
            "parents": [
                "Menneskerettigheder"
            ]
        }
    ],
    "hasFobTags": true
}