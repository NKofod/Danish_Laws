{
    "id": 38821,
    "title": "Etablering af mekanisk tilførsel af erstatningsluft ",
    "documentTypeId": "230",
    "isSagsforlobPeriodValid": false,
    "shortName": "AFG nr 3625 af 21/09/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Procesudsugning kræver tilførsel af erstatningsluft for at sikre  \r\n\r\n effektiv udsugning og for at undgå trækgener. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Etablering af mekanisk tilførsel af  \r\n\r\n erstatningsluft </H1>  \r\n\r\n<P></P>  \r\n\r\n<P>I skrivelse af 1. januar 1993 har klaget over Direktoratet for  \r\n\r\n Arbejdstilsynets afgørelse af 2. december 1992 om etablering af  \r\n\r\n erstatningsluft. </P>  \r\n\r\n<P> <B>Klagens indhold.</B>  </P>  \r\n\r\n<P>Det anføres blandt andet til støtte for klagen, at virksomheden altid har  \r\n\r\n gjort meget ud af medarbejdernes arbejdsmiljø og altid er åben overfor  \r\n\r\n forslag vedrørende dette. Derfor etablerede virksomheden punktudsugning ved  \r\n\r\n en del af maskinerne på virksomheden i 1984/85. Virksomheden ser ikke nogen  \r\n\r\n grund til at etablere erstatningslufttilførsel, idet virksomheden mener, at  \r\n\r\n den ville være slukket det meste af tiden på grund af forurenet luft fra den  \r\n\r\n underliggende virksomhed. </P>  \r\n\r\n<P> gør gældende, at man ved et kontrolbesøg bør foretage et helhedsindtryk  \r\n\r\n af virksomheden vedrørende bygningens tilstand, indretning og renlighed i  \r\n\r\n virksomheden, virksomhedens størrelse i forhold til antal medarbejdere osv.,  \r\n\r\n hvilket ikke mener Arbejdstilsynet har gjort i forhold til virksomheden. </P>  \r\n\r\n<P> <B>Sagsforløb.</B>  </P>  \r\n\r\n<P>Arbejdsministeriet har sendt klagen til udtalelse i Direktoratet for  \r\n\r\n Arbejdstilsynet. Det fremgår af udtalelsen og af sagen iøvrigt, at kreds  \r\n\r\n Københavns Amt i forbindelse med Arbejdstilsynets hud- og luftvejsindsats ved  \r\n\r\n kontrolbesøg den 7. oktober 1992 konstaterede, at der på virksomheden er  \r\n\r\n etableret procesudsugning ved bearbejdningsmaskiner, hvor der blandt andet  \r\n\r\n arbejdes med kølesmøremidler, uden at der til produktionslokalet er tilført  \r\n\r\n erstatningsluft. Kredsen gav på den baggrund påbud om, at  \r\n\r\n produktionslokalerne på hensigtsmæssig måde skal tilføres erstatningsluft med  \r\n\r\n mulighed for forvarmning i den kolde årstid, og at denne erstatningsluft ikke  \r\n\r\n må give anledning til trækgener for de ansatte. </P>  \r\n\r\n<P>I skrivelse af 30. oktober 1992 til Direktoratet for Arbejdstilsynet  \r\n\r\n klager virksomheden over påbudet af 7. oktober 1992. anførte, at der ikke ses  \r\n\r\n nogen begrundelse for tilførsel af erstatningsudluft. </P>  \r\n\r\n<P>I brev af 20. november 1992 fra kreds Københavns Amt til direktoratet  \r\n\r\n oplyser kredsen, at den igen har aflagt besøg på virksomheden og optaget  \r\n\r\n fotos med henblik på direktoratets vurdering af forholdene på . Kredsen  \r\n\r\n oplyser i brevet, at produktionslokalet på virksomheden på ca. 400  \r\n\r\n kvadratmeter er inddelt i tre områder og beliggende pa 1. sal. Kredsen  \r\n\r\n oplyser endvidere, at der i produktionslokalet udføres gnistbearbejdning,  \r\n\r\n arbejde med CNC-styrede slibemaskiner, fræsere og et par CNC-styrede  \r\n\r\n drejebænke med brug af køle-smøremidler, og at de fleste af disse maskiner  \r\n\r\n har procesudsugning. Desuden oplyser kredsen, at der i lokalet udføres  \r\n\r\n svejsning og lodning med procesudsugning og vurderede, at der udsuges 2500  \r\n\r\n kubikmeter luft pr. time. </P>  \r\n\r\n<P>Direktoratet for Arbejdstilsynet fastholder i sin afgørelse af 2. december  \r\n\r\n 1992 kredsens påbud, hvorefter der for at undgå trækgener og for at sikre en  \r\n\r\n effektiv udsugning fra de etablerede udsugningssteder skal etableres  \r\n\r\n indblæsning af erstatningsluft, der i fornødent omfang kan opvarmes.  \r\n\r\n Direktoratet præciserer i afgørelsen, at der skal indblæses luft i en  \r\n\r\n tilsvarende mængde, som der suges ud. Afgørelsen har hjemmel i § 13, nr. 15 i  \r\n\r\n lov om almindelig arbejderbeskyttelse, der efter arbejdsmiljø1ovens  \r\n\r\n ikrafttræden 1. juli 1977 senest er opretholdt ved § 2, nr. 1 i  \r\n\r\n Arbejdsministeriets bekendtgørelse nr. 611 af 18. december 1985 om  \r\n\r\n ikraftholdelse af regler i den tidligere arbejderbeskyttelseslov  \r\n\r\n (ikraftholdelsesbekendtgørelsen). Heraf fremgår det, at der på hensigtsmæssig  \r\n\r\n måde, så tilfredsstillende som skyldigt hensyn til virksomhedens art tillader  \r\n\r\n det, skal sørges for tilstrækkelig tilførsel af frisk luft, om fornødent ad  \r\n\r\n kunstig vej, idet dog skadelig luftstrømning skal søges undgået. </P>  \r\n\r\n<P>Direktoratet begrunder sin afgørelse med, at når der fjernes luft fra et  \r\n\r\n lokale, opstår der et undertryk, og der vil derfor suges luft ind fra  \r\n\r\n lokalets omgivelser. Skal luftfornyelsen være velkontrolleret og  \r\n\r\n procesudsugningen fungere optimalt, skal der indblæses erstatningsluft,  \r\n\r\n således at en effektiv udsugning fra de etablerede udsugningssteder sikres og  \r\n\r\n trækgener undgås. Vedrørende virksomhedens begrundelse om, at  \r\n\r\n erstatningsluften, hvis den blev etableret, ofte ville være slukket på grund  \r\n\r\n af luftforurening fra den underliggende virksomhed, har direktoratet oplyst,  \r\n\r\n at kreds Københavns Amt har rettet henvendelse til Herlev Kommunes  \r\n\r\n Miljøafdeling. Direktoratet har oplyst, at man fra miljøafdelingen har givet  \r\n\r\n tilsagn om at være behjælpelig, såfremt ekstern forurening fra den  \r\n\r\n underliggende virksomhed skulle give anledning til en forringelse af  \r\n\r\n erstatningsluftens kvalitet. </P>  \r\n\r\n<P> <B>Arbejdsmiliørådets indstilling.</B>  </P>  \r\n\r\n<P>Klagen har i henhold til arbejdsmiljølovens § 66, stk 1, nr. 4, været  \r\n\r\n forelagt Arbejdsmiljørådet. Dansk Arbejdsgiverforening (DA), Landbrugets  \r\n\r\n arbejdsgivere og De Kommunale Arbejdsgivere støtter  A/S' klage. DA bemærker,  \r\n\r\n at sager af denne karakter altid må bero på en konkret vurdering af  \r\n\r\n forholdene, herunder muligheder for frisk luft gennem vinduer m.v., og DA  \r\n\r\n finder, at en sådan vurdering tilsyneladende ikke er foretaget i denne sag.  \r\n\r\n</P>  \r\n\r\n<P>LO, FTF, AC og Ledernes Hovedorganisation, de statslige arbejdsgivere samt  \r\n\r\n formanden for Arbejdsmiljørådet støtter direktoratets indstilling. </P>  \r\n\r\n<P> <B>Arbeidsministeriets afgørelse.</B>  </P>  \r\n\r\n<P>Arbejdsministeriet skal i den anledning meddele, at man med hjemmel i §  \r\n\r\n 13, nr. 15 i lov om almindelig arbejderbeskyttelse, der efter  \r\n\r\n arbejdsmiljø1ovens ikrafttræden 1. juli 1977 senest er opretholdt ved § 2,  \r\n\r\n nr. 1 i Arbejdsministeriets bekendtgørelse nr. 611 af 18. december 1985 om  \r\n\r\n ikraftholdelse af regler i den tidligere arbejderbeskyttelseslov  \r\n\r\n (ikraftholdelsesbekendtgørelsen) fastholder direktoratets afgørelse. </P>  \r\n\r\n<P> <B>Arbejdsministeriets begrundelse.</B>  </P>  \r\n\r\n<P>Der er i afgørelsen lagt vægt på, at der på virksomheden er etableret  \r\n\r\n procesudsugning ved bearbejdningsmaskiner, hvor der blandt andet arbejdes med  \r\n\r\n køle-smøremidler, uden at der til produktionslokalet er tilført  \r\n\r\n erstatningsluft. Arbejdsministeriet støtter Arbejdstilsynets vurdering af, at  \r\n\r\n forholdene i virksomhedens produktion generelt er af en sådan karakter, at  \r\n\r\n der for at undgå trækgener og for at sikre en effektiv udsugning fra de  \r\n\r\n etablerede udsugningssteder, er nødvendigt at etablere indblæsning af  \r\n\r\n erstatningsluft i tilsvarende mængde, som der suges ud, og at denne  \r\n\r\n erstatningsluft i fornødent omfang skal opvarmes. </P>  \r\n\r\n<P>Arbejdsministeriet lægger iøvrigt vægt på miljøafdelingen i Herlev  \r\n\r\n Kommunes tilsagn om at være behjælpelig, såfremt ekstern forurening fra den  \r\n\r\n underliggende virksomhed skulle give anledning til en forringelse af  \r\n\r\n erstatningsluftens kvalitet. </P>  \r\n\r\n<P>P.M.V. </P>  \r\n\r\n<P>E B. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19930362501"
        },
        {
            "displayName": "Entydig dokumentidentifikation",
            "displayValue": "CA006756"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "3625"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "21/09/1993"
        },
        {
            "displayName": "Administrerende myndighed",
            "displayValue": "Arbejdsministeriet"
        },
        {
            "displayName": "Ressortministeriets journalnummer",
            "displayValue": "1992-2113-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}