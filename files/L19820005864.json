{
    "id": 84794,
    "title": "Bekendtgørelse af ILO-konvention nr. 151 af 27. juni 1978 om beskyttelse af organisationsretten og metoder til fastsættelse af arbejdsvilkår i den offentlige sektor (* 1) ",
    "documentTypeId": "220",
    "isSagsforlobPeriodValid": false,
    "shortName": "BKI nr 58 af 02/06/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af ILO-konvention nr. 151 af 27.  \r\n\r\n juni 1978 om beskyttelse af organisationsretten og metoder til fastsættelse  \r\n\r\n af arbejdsvilkår i den offentlige sektor (* 1) </H1>  \r\n\r\n<P></P>  \r\n\r\n<BR>  \r\n\r\n<P>I henhold til kgl. resolution af 20. maj 1981 har Danmark ratificeret den  \r\n\r\n af Den internationale Arbejdskonference i Geneve den 27. juni 1978 vedtagne  \r\n\r\n konvention nr. 151 om beskyttelse af organisationsretten og metoder til  \r\n\r\n fastsættelse af arbejdsvilkår i den offentlige sektor. </P>  \r\n\r\n<P>Konventionen har følgende ordlyd: </P>  \r\n\r\n<P>Oversættelse </P>  \r\n\r\n<P>KONVENTION </P>  \r\n\r\n<P>nr. 151 om beskyttelse af organisationsretten og metoder for fastsættelse  \r\n\r\n af arbejdsvilkår i den offentlige sektor </P>  \r\n\r\n<P>Den internationale Arbejdsorganisations generalkonference, </P>  \r\n\r\n<P>som er sammenkaldt i Geneve af Det internationale Arbejdsbureaus  \r\n\r\n styrelsesråd, og som den 7. juni 1978 er trådt sammen til sin  \r\n\r\n fireogtresindstyvende samling og </P>  \r\n\r\n<P>som bemærker sig bestemmelserne i konvention angående foreningsfrihed og  \r\n\r\n beskyttelse af retten til at organisere sig, 1948, konvention om retten til  \r\n\r\n at organisere sig og føre kollektive forhandlinger, 1949, og konvention om  \r\n\r\n arbejdstagerrepræsentanter, 1971, og </P>  \r\n\r\n<P>som henviser til, at konvention om retten til at organisere sig og føre  \r\n\r\n kollektive forhandlinger, 1949, ikke omfatter visse kategorier af offentligt  \r\n\r\n ansatte, og at konvention og henstilling om arbejdstagerrepræsentanter, 1971,  \r\n\r\n finder anvendelse på arbejdstagerrepræsentanter i den enkelte virksomhed, og  \r\n\r\n</P>  \r\n\r\n<P>som bemærker den betydelige aktivitetsudvidelse inden for den offentlige  \r\n\r\n sektor i mange lande og behovet for et godt forhold mellem offentlige  \r\n\r\n myndigheder som arbejdsgivere og offentligt ansattes organisationer, og </P>  \r\n\r\n<P>som er opmærksom på de store forskelle mellem medlemslandene for så vidt  \r\n\r\n angår politiske, sociale og økonomiske systemer, så vel som de forskelle, der  \r\n\r\n gør sig gældende i praksis (f.eks. med hensyn til de respektive funktioners  \r\n\r\n fordeling mellem centrale og lokale myndigheder, føderale, statslige og  \r\n\r\n regionale myndigheder, statsejede virksomheder og forskellige helt eller  \r\n\r\n delvis selvstyrende offentlige organer, såvel som med hensyn til  \r\n\r\n ansættelsesforholdenes karakter), og </P>  \r\n\r\n<P>som tager hensyn til de særlige problemer, der opstår i forbindelse med et  \r\n\r\n internationalt instruments anvendelsesområde og definitioner på grund af de  \r\n\r\n forskelle, der er i mange lande mellem privat og offentlig ansættelse, så vel  \r\n\r\n som de fortolkningsvanskeligheder, der er opstået i forbindelse med  \r\n\r\n anvendelsen af de relevante bestemmelser i konvention om retten til at  \r\n\r\n organisere sig og føre kollektive forhandlinger, 1949, på offentligt ansatte  \r\n\r\n og de iagttagelser, som ILO's tilsynsførende organer har gjort i en række  \r\n\r\n tilfælde i retning af, at nogle regeringer har praktiseret disse bestemmelser  \r\n\r\n på en måde, hvorved store grupper af offentligt ansatte udelukkes fra nævnte  \r\n\r\n konventions anvendelsesområde, og </P>  \r\n\r\n<P>som har besluttet at vedtage visse forslag med hensyn til foreningsfrihed  \r\n\r\n og metoder for fastsættelse af arbejdsvilkår i den offentlige sektor, hvilket  \r\n\r\n spørgsmål er optaget som punkt 5 på samlingens dagsorden, og </P>  \r\n\r\n<P>som har besluttet, at disse forslag skal tage form af en international  \r\n\r\n konvention, </P>  \r\n\r\n<P>vedtager i dag den 27. juni 1978 følgende konvention, der benævnes  \r\n\r\n konventionen om forholdet mellem arbejdsgiver og arbejdstager (offentlig  \r\n\r\n sektor), 1978: </P>  \r\n\r\n<P>Kap. I. Anvendelsesområde og definitioner </P>  \r\n\r\n<P>Artikel 1 </P>  \r\n\r\n<UL CLASS=PLAIN-LIST>  \r\n\r\n<LI>1) Denne konvention omfatter alle personer, der er ansat af offentlige  \r\n\r\n myndigheder, i det omfang mere gunstige bestemmelser i andre internationale  \r\n\r\n konventioner om arbejdsmarkedsforhold ikke finder anvendelse på disse  \r\n\r\n personer. </LI>  \r\n\r\n<LI>2) I hvilket omfang de i denne konvention omhandlede garantier skal finde  \r\n\r\n anvendelse på overordnede ansatte, hvis opgaver normalt anses for at være af  \r\n\r\n planlæggende eller ledelsesmæssig karakter, eller på ansatte, hvis pligter er  \r\n\r\n af yderst fortrolig art, afgøres ved nationale love eller administrative  \r\n\r\n forskrifter. </LI>  \r\n\r\n<LI>3) I hvilket omfang de i denne konvention omhandlede garantier skal finde  \r\n\r\n anvendelse på de væbnede styrker og politiet, afgøres ved nationale love  \r\n\r\n eller administrative forskrifter. </LI>  \r\n\r\n</UL>  \r\n\r\n<P>Artikel 2 </P>  \r\n\r\n<P>I denne konvention betyder udtrykket &#187;offentligt ansat&#171; enhver  \r\n\r\n person, der omfattes af konventionen i medfør af dennes artikel 1. </P>  \r\n\r\n<P>Artikel 3 </P>  \r\n\r\n<P>I denne artikel betyder udtrykket &#187;offentligt ansattes  \r\n\r\n organisation&#171; enhver organisation, uanset dens sammensætning, hvis  \r\n\r\n formål er at fremme og forsvare offentligt ansattes interesser. </P>  \r\n\r\n<P>Kap. II. Beskyttelse af organisationsretten </P>  \r\n\r\n<P>Artikel 4 </P>  \r\n\r\n<UL CLASS=PLAIN-LIST>  \r\n\r\n<LI>1) Offentligt ansatte skal på fyldestgørende måde beskyttes i ansættelsen  \r\n\r\n mod foranstaltninger med organisationsfjendtligt sigte. </LI>  \r\n\r\n<LI>2) Denne beskyttelse skal i særdeleshed gælde for så vidt angår  \r\n\r\n foranstaltninger, der går ud på </LI>  \r\n\r\n<LI>a) at gøre beskæftigelsen af offentligt ansatte betinget af, at de ikke  \r\n\r\n melder sig ind i en offentligt ansattes organisation eller at de udmelder sig  \r\n\r\n af en sådan organisation; </LI>  \r\n\r\n<LI>b) at afskedige eller på anden måde skade en offentligt ansat på grund af  \r\n\r\n hans medlemskab af en offentligt ansattes organisation eller som følge af  \r\n\r\n deltagelse i en sådan organisations normale aktiviteter. </LI>  \r\n\r\n</UL>  \r\n\r\n<P>Artikel 5 </P>  \r\n\r\n<UL CLASS=PLAIN-LIST>  \r\n\r\n<LI>1) Offentligt ansattes organisationer skal være fuldstændig uafhængige af  \r\n\r\n offentlige myndigheder. </LI>  \r\n\r\n<LI>2) Offentligt ansattes organisationer skal nyde passende beskyttelse mod  \r\n\r\n enhver indblanding fra de offentlige myndigheders side i deres oprettelse,  \r\n\r\n drift eller administration. </LI>  \r\n\r\n<LI>3) I særdeleshed skal foranstaltninger, der går ud på at fremme  \r\n\r\n oprettelsen af offentligt ansattes organisationer, der beherskes af en  \r\n\r\n offentlig myndighed, eller at støtte offentligt ansattes organisationer  \r\n\r\n økonomisk eller på anden måde, med det formål at bringe disse organisationer  \r\n\r\n under en offentlig myndigheds kontrol anses for indblanding i denne artikels  \r\n\r\n betydning. </LI>  \r\n\r\n</UL>  \r\n\r\n<P>Kap. III. Faciliteter, som skal ydes offentligt ansattes organisationer  \r\n\r\n</P>  \r\n\r\n<P>Artikel 6 </P>  \r\n\r\n<UL CLASS=PLAIN-LIST>  \r\n\r\n<LI>1) Der skal ydes repræsentanter for anerkendte offentligt ansattes  \r\n\r\n organisationer sådanne faciliteter, at de kan varetage deres funktioner  \r\n\r\n hurtigt og effektivt, både i og uden for arbejdstiden. </LI>  \r\n\r\n<LI>2) Ydelsen af sådanne faciliteter må ikke forringe den pågældende  \r\n\r\n administrations eller forvaltnings effektivitet. </LI>  \r\n\r\n<LI>3) Disse faciliteters beskaffenhed og omfang skal fastsættes i  \r\n\r\n overensstemmelse med de i denne konventions artikel 7 nævnte metoder eller  \r\n\r\n ved andre hensigtsmæssige midler. </LI>  \r\n\r\n</UL>  \r\n\r\n<P>Kap. IV. Procedurer for fastsættelse af arbejdsvilkår </P>  \r\n\r\n<P>Artikel 7 </P>  \r\n\r\n<P>Der skal om nødvendigt træffes foranstaltninger, tilpasset efter  \r\n\r\n forholdene i det enkelte land, til at befordre og fremme den fulde udvikling  \r\n\r\n og udnyttelse af procedurer for forhandlinger om arbejdsvilkår mellem de  \r\n\r\n pågældende offentlige myndigheder og offentligt ansattes organisationer eller  \r\n\r\n af andre metoder, hvorved offentligt ansattes repræsentanter kan deltage i  \r\n\r\n fastsættelsen af disse vilkår. </P>  \r\n\r\n<P>Kap. V. Bilæggelse af konflikter </P>  \r\n\r\n<P>Artikel 8 </P>  \r\n\r\n<P>Konflikter, der opstår i forbindelse med fastsættelsen af arbejdsvilkår,  \r\n\r\n skal i overensstemmelse med forholdene i det enkelte land søges bilagt ved  \r\n\r\n forhandling mellem parterne eller ved et uafhængigt og upartisk system, såsom  \r\n\r\n mægling og voldgift, opbygget således at de involverede parter har tillid  \r\n\r\n dertil. </P>  \r\n\r\n<P>Kap. VI. Borgerlige og politiske rettigheder </P>  \r\n\r\n<P>Artikel 9 </P>  \r\n\r\n<P>Offentligt ansatte skal som andre arbejdstagere sikres de borgerlige og  \r\n\r\n politiske rettigheder, som er absolut nødvendige for den normale udøvelse af  \r\n\r\n foreningsfriheden, kun under forbehold af de forpligtelser, der følger af  \r\n\r\n deres status og arten af deres opgaver. </P>  \r\n\r\n<P>Kap. VII. Afsluttende bestemmelser </P>  \r\n\r\n<P>Artikel 10 </P>  \r\n\r\n<P>De formelle ratifikationer af denne konvention skal sendes til Det  \r\n\r\n internationale Arbejdsbureaus generaldirektør med henblik på registrering.  \r\n\r\n</P>  \r\n\r\n<P>Artikel 11 </P>  \r\n\r\n<UL CLASS=PLAIN-LIST>  \r\n\r\n<LI>1) Denne konvention er kun bindende for de medlemmer af Den  \r\n\r\n internationale Arbejdsorganisation, hvis ratifikationer er blevet registreret  \r\n\r\n hos generaldirektøren. </LI>  \r\n\r\n<LI>2) Den træder i kraft tolv måneder efter den dato, da to medlemmers  \r\n\r\n ratifikationer er blevet registreret hos generaldirektøren. </LI>  \r\n\r\n<LI>3) Derefter træder konventionen i kraft for hvert medlem tolv måneder  \r\n\r\n efter at dets ratifikation er blevet registreret. </LI>  \r\n\r\n</UL>  \r\n\r\n<P>Artikel 12 </P>  \r\n\r\n<UL CLASS=PLAIN-LIST>  \r\n\r\n<LI>1) Et medlem, som har ratificeret denne konvention, kan opsige den efter  \r\n\r\n ti års forløb fra datoen for konventionens første ikrafttræden ved afgivelse  \r\n\r\n af en erklæring, der sendes til Det internationale Arbejdsbureaus  \r\n\r\n generaldirektør til registrering. Opsigelsen får først virkning et år efter  \r\n\r\n datoen for registreringen. </LI>  \r\n\r\n<LI>2) Hvert medlem, som har ratificeret denne konvention, og som ikke inden  \r\n\r\n et år efter udløbet af den i stk. 1 omhandlede tiårsperiode gør brug af den i  \r\n\r\n denne artikel hjemlede opsigelsesret, er bundet i yderligere ti år og kan  \r\n\r\n derefter opsige denne konvention ved udløbet af hver tiårsperiode på de i  \r\n\r\n denne artikel fastsatte betingelser. </LI>  \r\n\r\n</UL>  \r\n\r\n<P>Artikel 13 </P>  \r\n\r\n<UL CLASS=PLAIN-LIST>  \r\n\r\n<LI>1) Det internationale Arbejdsbureaus generaldirektør skal underrette alle  \r\n\r\n medlemmer af Den internationale Arbejdsorganisation om registreringen af alle  \r\n\r\n ratifikationer og opsigelser, som han modtager fra organisationens medlemmer.  \r\n\r\n</LI>  \r\n\r\n<LI>2) Samtidig med at generaldirektøren underretter organisationens  \r\n\r\n medlemmer om registreringen af ratifikation nr. 2, skal han gøre  \r\n\r\n organisationens medlemmer opmærksom på konventionens ikrafttrædelsesdato.  \r\n\r\n</LI>  \r\n\r\n</UL>  \r\n\r\n<P>Artikel 14 </P>  \r\n\r\n<P>Det internationale Arbejdsbureaus generaldirektør skal i medfør af artikel  \r\n\r\n 102 i De forenede Nationers pagt sende udførlige oplysninger om alle  \r\n\r\n ratifikationer og opsigelser, som han har registreret i henhold til  \r\n\r\n bestemmelserne i de foranstående artikler, til De forenede Nationers  \r\n\r\n generalsekretær til registrering. </P>  \r\n\r\n<P>Artikel 15 </P>  \r\n\r\n<P>Når det internationale Arbejdsbureaus styrelsesråd måtte anse det for  \r\n\r\n nødvendigt, skal det forelægge generalkonferencen en rapport om  \r\n\r\n gennemførelsen af denne konvention samt overveje ønskeligheden af at sætte  \r\n\r\n spørgsmålet om en hel eller delvis revision af den på konferencens dagsorden.  \r\n\r\n</P>  \r\n\r\n<P>Artikel 16 </P>  \r\n\r\n<UL CLASS=PLAIN-LIST>  \r\n\r\n<LI>1) Dersom konferencen vedtager en ny konvention, der helt eller delvis  \r\n\r\n reviderer denne konvention, skal, medmindre andet måtte være bestemt i den  \r\n\r\n nye konvention, </LI>  \r\n\r\n<LI>a) et medlems ratifikation af den nye, reviderende konvention ipso jure  \r\n\r\n medføre øjeblikkelig opsigelse af denne konvention, uanset bestemmelserne i  \r\n\r\n artikel 12, såfremt og så snart den nye, reviderende konvention træder i  \r\n\r\n kraft; </LI>  \r\n\r\n<LI>b) denne konvention ikke længere kunne ratificeres af medlemmerne fra den  \r\n\r\n dato at regne, da den nye, reviderende konvention træder i kraft. </LI>  \r\n\r\n<LI>2) Denne konvention forbliver under alle omstændigheder i kraft i sin  \r\n\r\n foreliggende form og med det foreliggende indhold for de medlemmer, som har  \r\n\r\n ratificeret den, men som ikke har ratificeret den reviderende konvention.  \r\n\r\n</LI>  \r\n\r\n</UL>  \r\n\r\n<P>Artikel 17 </P>  \r\n\r\n<P>De engelske og franske versioner af denne konventions tekst har samme  \r\n\r\n gyldighed. </P>  \r\n\r\n<P>Ovenstående er konventionens autentiske tekst, behørigt vedtaget af Den  \r\n\r\n internationale Arbejdsorganisations generalkonference under dens  \r\n\r\n fireogtresindstyvende møde, der blev afholdt i Geneve og erklæret afsluttet  \r\n\r\n den otteogtyvende juni 1978. </P>  \r\n\r\n<P>TIL BEKRÆFTELSE HERAF har vi påført vore underskrifter idag den  \r\n\r\n syvogtyvende juni 1978. </P>  \r\n\r\n<UL CLASS=PLAIN-LIST>  \r\n\r\n<LI>(Underskrifter) </LI>  \r\n\r\n</UL>  \r\n\r\n<P>Konventionen trådte i kraft den 25. februar 1981. </P>  \r\n\r\n<P>Danmarks ratifikationsinstrument deponeredes hos ILO den 5. juni 1981,  \r\n\r\n hvorefter konventionen i medfør af artikel 11, stk. 3, for Danmarks  \r\n\r\n vedkommende vil træde i kraft den 5. juni 1982. Ved deponeringen er der taget  \r\n\r\n forbehold med hensyn til konventionens anvendelse for Færøerne og Grønland.  \r\n\r\n</P>  \r\n\r\n<P>Konventionen er foruden af Danmark ratificeret af: Cuba, Cypern, Finland,  \r\n\r\n Norge, Peru, Portugal, Schweiz, Storbritannien, Suriname, Sverige og Zambia.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 2. juni 1982  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Kjeld Olesen </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [
        "(* 1) 'Andre landes senere tiltrædelse af konventionen fremgår af ILO's liste, der udgives årligt pr. 31. december. Oplysninger fra listen kan indhentes bl.a. fra Arbejdsministeriet eller Udenrigsministeriet, der begge vil kunne undersøge tiltrædelser i det løbende år.'"
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/09/1982"
        },
        {
            "displayName": "Accession",
            "displayValue": "L19820005864"
        },
        {
            "displayName": "Entydig dokumentidentifikation",
            "displayValue": "CM044232"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "26/07/2001"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "58"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "02/06/1982"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Arbejdsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 85.B.107.c."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}