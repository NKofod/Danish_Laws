{
    "id": 155912,
    "title": "Ankestyrelsens principafgørelse U-8-01 om erhvervssygdom - anerkendelse - tennisalbue - nobberske - reparationssyning - arbejdets særlige art - konkret sandsynlighedsvurdering - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 9381 af 15/02/2001",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-8-01 om erhvervssygdom - anerkendelse - tennisalbue - nobberske - reparationssyning - arbejdets særlige art - konkret sandsynlighedsvurdering - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har behandlet en sag om anerkendelse af en anmeldt tennisalbue som erhvervssygdom efter reglerne i lovens § 10, stk. 1, nr. 2, 1. og 2. led, om anerkendelse af sygdomme uden for erhvervssygdomsfortegnelsens område.</p>\r\n   <p class=\"TekstGenerel\">I den konkrete sag var der tale om en 48-årig kvinde, som i en årrække havde været beskæftiget som nobberske med reparation af fejlvævninger på tæpper. Reparationen bestod bl.a. i manuel stopning med en stor krum nål. Kvinden havde pådraget sig en højresidig tennisalbue.</p>\r\n   <p class=\"TekstGenerel\">Sagen havde været forelagt for Erhvervssygdomsudvalget, som vejledende havde udtalt, at lidelsen vurderedes til anerkendelse.</p>\r\n   <p class=\"TekstGenerel\">Ankestyrelsen fandt, at lidelsen kunne anerkendes efter § 10, stk. 1, nr. 2, 2. led.</p>\r\n   <p class=\"TekstGenerel\">Begrundelsen herfor var, at kvindens udførelse af arbejdsfunktionerne ved nobbebordet, som udgjorde omkring 75% af arbejdstiden på en arbejdsdag, havde medført en sådan påvirkning og belastning af bl.a. strækkemusklerne i højre underarm, at arbejdet efter en konkret bedømmelse måtte anses for at have indebåret en særlig risiko for udvikling af en højresidig tennisalbue. Begrundelsen var endvidere bl.a., at kvindens lidelse var opstået i tidsmæssig sammenhæng med beskæftigelsen som nobberske.</p>\r\n   <p class=\"TekstGenerel\">Ankestyrelsen fandt derfor, at kvindens tennisalbuelidelse måtte anses for i overvejende grad at være forårsaget af arbejdets særlige art.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 943 af 16. oktober 2000 - § 9, nr. 4 og § 10, nr. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen vedrørte anerkendelse af en højresidig tennisalbue hos en nu 48-årig kvinde.</p>\r\n<p>Der var tale om en verserende retssag, som Ankestyrelsen havde genoptaget, fordi der under bevisførelsen i retssagen var fremkommet nye, væsentlige oplysninger. I retssagen var der nedlagt påstand om anerkendelse af dels højresidigt karpaltunnelsyndrom og dels højresidig tennisalbue. Ifølge sagens oplysninger var der ikke påvist et højresidigt karpaltunnelsyndrom hos kvinden. Ankestyrelsen havde derfor kun genoptaget spørgsmålet om anerkendelse af tennisalbuelidelsen.</p>\r\n<p>Kvinden havde i to perioder fra 1971-75 og igen fra 1985-93 været ansat som nobberske i en tæppevirksomhed.</p>\r\n<p>Arbejdet som nobberske bestod i reparation af fejlvævninger på axminstertæpper. Undertiden skulle kvinden starte med optrævling af fejlvævning og fejlfarver med saks og pincet. Hovedarbejdet var dog reparation i form af manuel stopning med nål og tråd. Kvinden anvendte herved en stor, krum/halvmåneformet nål med en diameter på 9 cm. Nålen blev styret og ført gennem emnet rent manuelt - der kunne ikke anvendes hjælpeværktøj. Ved hver stopning skulle der fanges en maske i bunden af tæppet. Bunden var et trådnet af hårdt kunstigt eller ægte sisaltråd. Med venstre hånds fingre spredte hun luven i det ulne axminstertæppe fra hinanden, så hun kunne overskue det fejlvævede stykke. Arbejdet foregik stående, idet tæpperne var rullet skråt op over et valsesystem, således at tæpperne var placeret i en vinkel på 45 grader. Arbejdet foregik med fremadførte arme og med skulderfleksion til 70-80 grader.</p>\r\n<p>Arbejdstilsynet havde ved besøg på virksomheden vurderet, at arbejdsfunktionerne ved nobbebordet optog 75% af arbejdsdagen.</p>\r\n<p>Kvindens højresidige tennisalbue opstod i 1991/92.</p>\r\n<p>Det var i en arbejdsmedicinsk journal fra 1993 konkluderet, at der var tale om ekstremt statisk belastende arbejde for sener og muskler i hænder og underarme, og at der næppe var nogen tvivl om, at kvindens højresidige tennisalbue var arbejdsbetinget.</p>\r\n<p>En lægekonsulent fra kvindens forbund havde vurderet, at arbejdet indebar en meget kraftig belastning af højre arm og hånd med brug af betydelig større kraft end f.eks. ved filetskæring, og at der havde været tale om exceptionelt hårdt arbejde.</p>\r\n<p>I en ortopædkirurgisk speciallægeerklæring fra 1993 var det vurderet, at arbejdet indebar betydelig anstrengelse for højre hånds fingre og underarm, og det var konkluderet, at der måtte antages at være en årsagssammenhæng.</p>\r\n<p>Arbejdsmiljøinstituttet havde i 1999 afgivet en arbejdsfysiologisk vurdering af belastningen som nobberske. Vurderingen var bl.a. lavet på baggrund af en måling af den kraft, der blev krævet for at trykke nålen gennem tæppet.</p>\r\n<p>Arbejdsmiljøinstituttet vurderede, at arbejdet med stopning af tæpper var et repetitivt arbejde, hvor håndleddet ofte var i eller nær yderstillingerne (fleksion, ekstension), og hvor der krævedes en ganske betydelig kraft. Dette medførte en betydelig belastning af underarmens muskulatur og krævede excentrisk arbejde for extenso carpi radialis brevis på et højt kraftniveau. Instituttet konkluderede derfor, at det var overvejende sandsynligt, at kvindens tennisalbue var udviklet som følge af arbejdet som nobberske.</p>\r\n<p>Arbejdstilsynet havde besøgt tæppevirksomheden i 1999. I tilsynsrapporten var det oplyst, at det ved observation af arbejdets udførelse kunne ses, at der skulle anvendes en del kræfter i fingrene og hånden på at trække nålene igennem, og at håndleddet i en stor del af tiden var bøjet bagover (dorsalfleksion), når der blev søgt efter fejl og luven blev skilt ad. Under selve syningen arbejdede håndleddet fra næsten maksimal bagudbøjning til kraftig fremadbøjning (ventralflekteret), samtidig med at der skete vrid i håndled og drejning omkring albuen.</p>\r\n<p>Arbejdstilsynet havde anført, at der var risiko for hånd- og armbesvær ved hyppigt gentagne bevægelser, stor kraft eller bevægelser til yderstillinger for albue og hånd, og det var vurderet, at arbejdet som nobberske indebar sådanne arbejdsstillinger.</p>\r\n<p>Tilsynet vurderede endvidere, at der var tale om højrepetitivt arbejde med forværrende faktorer, når den samlede arbejdsfunktion vurderedes. Især højre hånd udførte mange bevægelser, der belastede de samme muskler i hånd og underarm. Det drejede sig om syning, holde nål fast, klip med saks og arbejde med pincet. Samtidig var der kraftanvendelse og fastlåst arbejde, idet der en stor del af tiden blev holdt et redskab i hånden, høje synskrav samt arbejde i uhensigtmæssige arbejdsstillinger i skulderen afhængigt af, hvor på tæppet der blev arbejdet.</p>\r\n<p>Retslægerådet havde til brug for retssagen i august 2000 besvaret en række spørgsmål. Af svarene fremgik det bl.a., at Retslægerådet anså det for sandsynligt, at arbejdet som nobberske med gentagen brug af en kraftig, krum nål havde spillet en rolle for udviklingen af armlidelsen. Ved denne vurdering havde Retslægerådet lagt vægt på, at det i de foreliggende sagsakter var veldokumenteret, at der var tale om repetitivt, kraftbetonet brug af højre arm, og at der var nogle videnskabelige holdepunkter for, at kraftbetonet brug af armen kunne udløse en tennisalbue. Sygdommen debuterede efter 6 års arbejde ved denne funktion, og der forelå ikke oplysninger om andre mulige årsager til tennisalbuen.</p>\r\n<p>Endelig var sagen i november 2000 efter Ankestyrelsens anmodning blevet behandlet i Erhvervssygdomsudvalget, som til brug for retssagen vejledende havde udtalt, at tennisalbuen vurderedes til anerkendelse, jf. § 10, stk. 3. Udvalget lagde vægt på, at der havde været tale om kraftbetonet brug af højre arm og 1. og 2. finger på højre hånd, og fandt det herefter overvejende sandsynligt, at det beskrevne arbejde var årsag til albuelidelsen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at den anmeldte tennisalbue kunne anerkendes som erhvervssygdom efter lovens § 9, nr. 3, jf. § 10, stk. 3, 1. punktum, 2. led (ny lovs § 10, stk. 1, nr. 2, 2. led).</p>\r\n<p>Ankestyrelsen lagde ved afgørelsen vægt på, at kvinden havde pådraget sig en højresidig tennisalbue, som var opstået i tidsmæssig sammenhæng med hendes ansættelse i tæppevirksomheden i perioden 1985-93, hvor hun var beskæftiget som nobberske.</p>\r\n<p>Ankestyrelsen lagde endvidere særligt vægt på, at nobberskearbejdet indebar en række funktioner, hvorved især højre hånd udførte mange bevægelser, der belastede de samme muskler i hånd og underarm.</p>\r\n<p>En stor del af arbejdsfunktionerne ved nobbebordet indebar samtidig hurtigt gentagne bevægelser, hvor højre håndled ofte var i eller nær yderstillinger, og hvor nogle af funktionerne desuden krævede en del kraftanvendelse. Således skulle der bl.a. anvendes en del kræfter i fingrene og hånden for at trække krumnålen igennem tæppet, ligesom håndleddet i en stor del af tiden var bagoverbøjet, når der blev søgt efter fejl. Under selve syningen arbejdede håndleddet fra næsten maksimal bagudbøjning til kraftig fremadføring, samtidig med at der skete vrid i håndleddet og drejning omkring albuen.</p>\r\n<p>Hertil kom, at bl.a. syningen medførte en konstant statisk belastning af hånd og underarm på grund af</p>\r\n<p>pincetgreb om krumnålen.</p>\r\n<p>Afhængigt af hvor på tæppet der blev arbejdet, var der endelig tale om uhensigtsmæssige arbejdsstillinger i højre skulder, hvor albuen blev holdt helt op, hvilket indebar en yderligere belastning af underarmen.</p>\r\n<p>Endelig lagde Ankestyrelsen vægt på Arbejdsmiljøinstituttets og særligt Arbejdstilsynets karakteristik af arbejdet samt på den vejledende udtalelse fra Erhvervssygdomsudvalget.</p>\r\n<p>Ankestyrelsen vurderede, at kvindens udførelse af arbejdsfunktionerne ved nobbebordet, som udgjorde omkring 75% af arbejdstiden på en arbejdsdag, havde medført en sådan påvirkning og belastning af bl.a. strækkemusklerne i højre underarm, at arbejdet efter en konkret bedømmelse måtte anses for at have indebåret en særlig risiko for udvikling af en højresidig tennisalbue.</p>\r\n<p>Ankestyrelsen fandt derfor, at kvindens tennisalbuelidelse måtte anses for i overvejende grad at være forårsaget af arbejdets særlige art.</p>\r\n<p>Ankestyrelsen ændrede således sin tidligere afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20010938125"
        },
        {
            "displayName": "Entydig dokumentidentifikation",
            "displayValue": "BS008706"
        },
        {
            "displayName": "Dato for indlæggelse",
            "displayValue": "03/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9381"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "15/02/2001"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 109732-00"
        },
        {
            "displayName": "Stikord",
            "displayValue": "U-8-01"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}