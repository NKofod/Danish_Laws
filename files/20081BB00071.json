{
    "id": 122643,
    "title": "Forslag til folketingsbeslutning om mulighed for politiet til at meddele midlertidigt forbud mod at have med dyr at gøre i sager om grov dyremishandling",
    "documentTypeId": "480",
    "isSagsforlobPeriodValid": true,
    "shortName": "2008/1 BSF 71",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 16. december 2008 af Karina Lorentzen (SF), Ole Sohn (SF), Kristen Touborg (SF) og Karen Hækkerup (S)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om mulighed for politiet til at meddele midlertidigt forbud mod at have med dyr at gøre i sager om grov dyremishandling</p>\r\n      <p class=\"Tekst\">Folketinget opfordrer regeringen til at tage initiativ til at sikre, at politiet i sager om grov dyremishandling får beføjelse til at udstede et midlertidigt forbud til den sigtede mod at have med dyr at gøre, indtil der er faldet dom i sagen, hvis et forbud er nødvendigt for at undgå yderligere dyremishandling.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"Tekst9\">Folketinget har tidligere drøftet et forslag om midlertidigt forbud mod at have med dyr at gøre. Et sådant forslag indgik i B 126, 2007-08, 2. samling, Forslag til folketingsbeslutning om mulighed for midlertidigt forbud mod at have med dyr at gøre og skærpelse af straffen for grovere uforsvarlig behandling af dyr og dyremishandling fremsat af Julie Skovsby (S) m.fl. Der henvises om B 126 til Folketingstidende 2007-08, forhandlingerne side 4939 og 6469, tillæg A side 6397 og 6398 og tillæg B side 1460.</p>\r\n      <p class=\"Tekst9\">Socialdemokratiet og Socialistisk Folkeparti tager på det kraftigste afstand fra dyremishandling og mener, at det er vigtigt at have effektive midler til at forebygge, at overgreb på dyr sker.</p>\r\n      <p class=\"Tekst9\">Dyreværnsloven giver politiet mulighed for at udstede pålæg om et dyrs behandling, hvis dyret behandles uforsvarligt. Hvis politiets pålæg ikke efterkommes, skal politiet sørge for dyrenes pasning og kan herunder anbringe dyrene et andet sted. Er dyret sygt eller kommet uhelbredeligt til skade, kan politiet meddele pålæg om aflivning af dyret.</p>\r\n      <p class=\"Tekst9\">Socialdemokratiet og Socialistisk Folkeparti mener ikke, at disse regler giver et tilstrækkeligt værn mod dyremishandling, og foreslår derfor, at politiet får beføjelse til at udstede et midlertidigt forbud mod at have med dyr at gøre, hvis der verserer en sag om grov dyremishandling, indtil der falder dom i sagen, hvis et forbud er nødvendigt for at undgå yderligere dyremishandling. En dyremishandler skal ikke kunne gå ud og anskaffe sig nye dyr, inden der er faldet dom. Sagsbehandlingstiden i sager om dyremishandling kan være meget lang. Der kan gå helt op til 2 år, før der falder dom i en sådan sag.</p>\r\n      <p class=\"Tekst9\">Socialdemokratiet og Socialistisk Folkeparti er klar over de retssikkerhedsmæssige udfordringer ved, at et så indgribende forbud kan udstedes, før der er faldet en dom, og personen eventuelt er kendt skyldig. Men Socialdemokratiet og Socialistisk Folkeparti er overbevist om, at der kan findes en løsning på denne problemstilling. Socialdemokratiet og Socialistisk Folkeparti henviser til, at en lignende praksis allerede eksisterer på færdselsområdet, hvor en person i visse sager kan fratages retten til at køre bil, også inden der er faldet dom. En mulig løsning kan være, at politiet kun kan meddele midlertidigt forbud på baggrund af en forudgående kendelse fra retten på lignede måde som tvangsindgreb i strafferetsplejen. Et midlertidigt forbud skal endvidere efter forslaget kun kunne udstedes i sager om grov dyremishandling og kun, hvis det er nødvendigt for at udgå yderligere dyremishandling.</p>\r\n      <p class=\"Tekst9\">Dyrenes Beskyttelse har den 19. februar 2008 tilkendegivet, at foreningen mener, at der er behov for at gøre det muligt for politiet i meget grove sager at udstede et midlertidigt forbud mod at have med dyr at gøre, indtil retten har afsagt dom.</p>\r\n      <p class=\"Tekst9\">Socialdemokratiet og Socialistisk Folkeparti gør opmærksom på, at straf for dyremishandling og midlertidig frakendelse af retten til at have med dyr at gøre ikke kan stå alene. Der er mange eksempler på, at vanrøgt og mishandling sker af uvidenhed, og det er vigtigt, at der sættes ind med vejledning og rådgivning tidligt, f.eks. på tidspunktet for køb af dyret.</p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Karina Lorentzen </span>(SF):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om mulighed for politiet til at meddele midlertidigt forbud mod at have med dyr at gøre i sager om grov dyremishandling.</p>\r\n      <p class=\"ForslagsNummer\">(Beslutningsforslag nr. B 71).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2008/1 BF 71",
            "stateLabel": "Bortfaldet",
            "references": [
                {
                    "shortName": "2008/1 BSF 71",
                    "title": "Forslag til folketingsbeslutning om mulighed for politiet til at meddele midlertidigt forbud mod at have med dyr at gøre i sager om grov dyremishandling",
                    "presentationName": "Beslutningsforslag som fremsat",
                    "documentTypeId": 480,
                    "documentId": 122643,
                    "eliUri": "/eli/ft/20081BB00071",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/beslutningsforslag/b71/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "18/12/2008"
        },
        {
            "displayName": "Accession",
            "displayValue": "20081BB00071"
        },
        {
            "displayName": "Entydig dokumentidentifikation",
            "displayValue": "AX010702"
        },
        {
            "displayName": "Dato for førstegangsindlæggelse",
            "displayValue": "18/12/2008"
        },
        {
            "displayName": "Dato for indlæggelse",
            "displayValue": "01/10/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "71"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}