{
    "id": 132853,
    "title": "Bekendtgørelse om tjenesteydelsesvirksomhed ydet her i landet af forsikringsselskaber, der er meddelt tilladelse på Færøerne",
    "documentTypeId": "60",
    "isSagsforlobPeriodValid": true,
    "shortName": "BEK nr 996 af 12/08/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om tjenesteydelsesvirksomhed ydet her i landet af forsikringsselskaber, der er meddelt tilladelse på Færøerne</p>\n      <p class=\"Indledning2\">I medfør af § 37 og § 373, stk. 4, i lov om finansiel virksomhed, jf. lovbekendtgørelse nr. 467 af 29. april 2010, fastsættes:</p>\n      <p class=\"ParagrafGruppeOverskrift\"><span id=\"Kap0_X1\">Anvendelsesområde</span></p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Denne bekendtgørelse finder anvendelse på forsikringsselskaber, der er meddelt tilladelse på Færøerne.</p>\n      <p class=\"ParagrafGruppeOverskrift\"><span id=\"Kap0_X2\">Tjenesteydelsesvirksomhed i Danmark</span></p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Forsikringsselskabet må begynde at yde tjenesteydelsesvirksomhed her i landet, når Finanstilsynet har modtaget meddelelse herom fra tilsynsmyndighederne på Færøerne, såfremt der mellem Danmark og Færøerne er indgået aftale om, at danske forsikringsselskaber har tilsvarende rettigheder på Færøerne, og Finanstilsynet har modtaget de i §§ 3 og 4 nævnte oplysninger. Forsikringsselskabet må udøve de i bilag 7 til lov om finansiel virksomhed nævnte aktiviteter, når tilsynsmyndighederne på Færøerne har erklæret, at disse er omfattet af forsikringsselskabets tilladelse på Færøerne.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Finanstilsynet skal indhente følgende oplysninger fra de færøske tilsynsmyndigheder:</p>\n      <p class=\"Liste1\"><span class=\"Liste1Nr\" id=\"Par3_Stk1_Num1\">1)</span> Et solvenscertifikat og</p>\n      <p class=\"Liste1\"><span class=\"Liste1Nr\" id=\"Par3_Stk1_Num2\">2)</span> en angivelse af de forsikringsklasser, grupper af klasser og eventuelle accessoriske risici, som forsikringsselskabet har til hensigt at dække her i landet.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Såfremt forsikringsselskabet skal dække risici under forsikringsklase 10, jf. bilag 7, nr. 10, til lov om finansiel virksomhed, bortset fra fragtførernes ansvar, skal Finanstilsynet fra forsikringsselskabet kræve oplyst navn og adresse på den i § 5 nævnte repræsentant samt en erklæring om, at forsikringsselskabet er medlem af Dansk Forening for International Motorkøretøjsforsikring. For de pågældende forsikringer til dækning af de nævnte risici gælder færdselslovens §§ 105-108 og 110-115.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Forsikringsselskabet skal tillige, såfremt det dækker risici under forsikringsklasse 10, jf. bilag 7, nr. 10, til lov om finansiel virksomhed, bortset fra fragtførerens ansvar, udnævne en repræsentant, som er bosat eller etableret her i landet. Repræsentanten skal have beføjelse til at indsamle alle nødvendige oplysninger i forbindelse med krav og til at repræsentere forsikringsselskabet over for skadelidte personer, der kan gøre krav gældende, herunder med hensyn til betaling af sådanne krav.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Repræsentanten skal endvidere have beføjelse til at repræsentere forsikringsselskabet over for myndighederne samt under søgsmål mod forsikringsselskabet i forbindelse med de i stk. 1 nævnte krav.</p>\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Udnævnelsen af repræsentanten betragtes ikke i sig selv som oprettelse af et etableret forretningssted.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Forsikringsselskabet skal meddele Finanstilsynet enhver ændring af de i § 2, 2. pkt. og § 3, nr. 2, nævnte forhold senest samtidig med, at ændringen foretages.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Forsikringsselskabet kan benytte det samme navn, som forsikringsselskabet benytter på Færøerne. Er der risiko for forveksling med et andet her i landet anvendt navn, kan Erhvervs- og Selskabsstyrelsen kræve en forklarende tilføjelse.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Dækker forsikringsselskabet her i landet de i bilag 7 til lov om finansiel virksomhed nævnte risici, kan Finanstilsynet pålægge forsikringsselskabet at deltage i ordninger, der garanterer opfyldelse af erstatningskrav fra de sikrede eller skadelidte tredjemænd, i det omfang sådanne ordninger gælder tilsvarende for danske forsikringsselskaber.</p>\n      <p class=\"ParagrafGruppeOverskrift\"><span id=\"Kap0_X3\">Straffebestemmelser og ikrafttræden</span></p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Overtrædelse af § 2, § 5, stk. 1 og 2, og § 6 straffes med bøde.</p>\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Bekendtgørelsen træder i kraft den 1. september 2010.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Finanstilsynet, den 12. august 2010</P><P CLASS=SIGN1 ALIGN=\"CENTER\">Ulrik Nødgaard</P><P CLASS=SIGN2 ALIGN=\"RIGHT\">/ Michael Holm</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/08/2010"
        },
        {
            "displayName": "Accession",
            "displayValue": "B20100099605"
        },
        {
            "displayName": "Entydig dokumentidentifikation",
            "displayValue": "AU004107"
        },
        {
            "displayName": "Dato for førstegangsindlæggelse",
            "displayValue": "20/08/2010"
        },
        {
            "displayName": "Dato for indlæggelse",
            "displayValue": "20/08/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "996"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "12/08/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 560-0022"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}