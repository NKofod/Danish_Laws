{
    "id": 80919,
    "title": "Bekendtgørelse nr. 43 af 16. november 1963 af overenskomst af 16. februar 1963 med Ceylon til undgåelse af dobbeltbeskatning. ",
    "documentTypeId": "220",
    "isSagsforlobPeriodValid": false,
    "shortName": "BKI nr 43 af 16/11/1963",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse nr. 43 af 16. november 1963 af  \r\n\r\n overenskomst af 16. februar 1963 med Ceylon til undgåelse af  \r\n\r\n dobbeltbeskatning. </H1>  \r\n\r\n<P></P>  \r\n\r\n<P CLASS=SUB-TITLE>Den 16. februar 1963 er der i Colombo undertegnet følgende  \r\n\r\n overenskomst mellem Danmark og Ceylon til undgåelse af dobbeltbeskatning og  \r\n\r\n forhindring af beskatningsunddragelse for så vidt angår indkomstskat og  \r\n\r\n formueskat: </P>  \r\n\r\n<BR>  \r\n\r\n<P>OVERENSKOMST </P>  \r\n\r\n<P>MELLEM REGERINGEN I KONGERIGET DANMARK OG REGERINGEN I CEYLON TIL  \r\n\r\n UNDGÅELSE AF DOBBELTBESKATNING OG FORHINDRING AF BESKATNINGSUNDDRAGELSE FOR  \r\n\r\n SÅ VIDT ANGÅR INDKOMSTSKAT OG FORMUESKAT. </P>  \r\n\r\n<P>Regeringen i Kongeriget Danmark og regerningen i Ceylon, der ønsker at  \r\n\r\n afslutte en overenskomst til undgåelse af dobbeltbeskatning og forhindring af  \r\n\r\n beskatningsunddragelse for så vidt angår indkomstskat og formueskat, er  \r\n\r\n blevet enige om følgende bestemmelser: </P>  \r\n\r\n<P>Artikel I. </P>  \r\n\r\n<UL CLASS=PLAIN-LIST>  \r\n\r\n<LI>(1) De skatter, som er genstand for denne overenskomst, er: </LI>  \r\n\r\n<LI>(a) i Danmark: </LI>  \r\n\r\n</UL>  \r\n\r\n<P>indkomstskatter til staten og kommunale indkomstskatter; </P>  \r\n\r\n<P>formueskat til staten. </P>  \r\n\r\n<P>Disse skatter omtales herefter som &quot;dansk skat&quot;. </P>  \r\n\r\n<UL CLASS=PLAIN-LIST>  \r\n\r\n<LI>(b) i Ceylon: </LI>  \r\n\r\n</UL>  \r\n\r\n<P>indkomstskat og forbrugsskat; </P>  \r\n\r\n<P>i den særlige skat på indkomst af erhvervsvirksomhed (&quot;profits  \r\n\r\n tax&quot;) og formueskat. </P>  \r\n\r\n<P>Disse skatter omtales herefter som &quot;ceylonesisk skat&quot;. </P>  \r\n\r\n<UL CLASS=PLAIN-LIST>  \r\n\r\n<LI>(2) Denne overenskomst skal også finde anvendelse på alle andre skatter  \r\n\r\n af væsentlig samme art, der efter overenskomstens underskrift måtte blive  \r\n\r\n pålagt i Danmark eller Ceylon. </LI>  \r\n\r\n</UL>  \r\n\r\n<P>Artikel II. </P>  \r\n\r\n<UL CLASS=PLAIN-LIST>  \r\n\r\n<LI>(1) I denne overenskomst skal nedenstående udtryk, hvis ikke andet  \r\n\r\n fremgår af sammenhængen, have følgende betydning: </LI>  \r\n\r\n<LI>(a) Udtrykket &quot;Danmark&quot; betyder Kongeriget Danmark undtagen  \r\n\r\n Færøerne og Grønland. </LI>  \r\n\r\n<LI>(b) Udtrykkene &quot;et af statsområderne&quot; og &quot;det andet  \r\n\r\n statsområde&quot; betyder Danmark eller Ceylon, alt efter hvad sammenhængen  \r\n\r\n kræver. </LI>  \r\n\r\n<LI>(c) Udtrykket &quot;kompetent myndighed&quot; betyder for Danmarks  \r\n\r\n vedkommende finansministeren eller hans befuldmægtigede stedfortræder og for  \r\n\r\n Ceylons vedkommende finansministeriet (&quot;the Commissioner of Inland  \r\n\r\n Revenue&quot;). </LI>  \r\n\r\n<LI>(d) Udtrykket &quot;skat&quot; betyder dansk skat eller ceylonesisk skat,  \r\n\r\n alt efter hvad sammenhængen kræver. </LI>  \r\n\r\n<LI>(e) Udtrykket &quot;person&quot; indbefatter enhver fysisk person,  \r\n\r\n ethvert selskab og enhver sammenslutning af personer, hvad enten denne udgør  \r\n\r\n en juridisk person eller ikke. </LI>  \r\n\r\n<LI>(f) Udtrykket &quot;selskab&quot; betyder enhver juridisk person. </LI>  \r\n\r\n<LI>(g) Udtrykkene &quot;bosiddende i Danmark&quot; og &quot;bosiddende i  \r\n\r\n Ceylon&quot; betyder henholdsvis enhver person, der i henseende til  \r\n\r\n beskatningen i Danmark betragtes som bosiddende eller hjemmehørende i  \r\n\r\n Danmark, og som i henseende til beskatningen i Ceylon ikke betragtes som  \r\n\r\n bosiddende eller hjemmehørende der, og enhver person, der i henseende til  \r\n\r\n beskatningen i Ceylon betragtes som bosiddende eller hjemmehørende i Ceylon,  \r\n\r\n og som i henseende til beskatningen i Danmark ikke betragtes som bosiddende  \r\n\r\n eller hjemmehørende der; et selskab skal anses som havende hjemsted i  \r\n\r\n Danmark, såfremt dets forretninger er ledet og kontrolleret i Danmark, eller  \r\n\r\n såfremt det er stiftet i overensstemmelse med dansk lov og ikke er ledet og  \r\n\r\n kontrolleret i Ceylon; et selskab skal anses som havende hjemsted i Ceylon,  \r\n\r\n såfremt dets forretninger er ledet og kontrolleret i Ceylon, eller såfremt  \r\n\r\n det er stiftet i overensstemmelse med ceylonesisk lov og ikke er ledet og  \r\n\r\n kontrolleret i Danmark. </LI>  \r\n\r\n<LI>(h) Udtrykkene &quot;bosiddende i et af statsområderne&quot; og  \r\n\r\n &quot;bosiddende i det andet statsområde&quot; betyder en person, der er  \r\n\r\n bosiddende eller hjemmehørende i Danmark, eller en person, der er bosiddende  \r\n\r\n eller hjemmehørende i Ceylon, alt efter hvad sammenhængen kræver. </LI>  \r\n\r\n<LI>(i) Udtrykkene &quot;dansk foretagende&quot; og &quot;ceylonesisk  \r\n\r\n foretagende&quot; betyder henholdsvis et industri- eller handelsforetagende  \r\n\r\n eller virksomhed, der drives af en i Danmark bosiddende person, og et  \r\n\r\n industri- eller handelsforetagende eller virksomhed, der drives af en i  \r\n\r\n Ceylon bosiddende person; og udtrykkene &quot;foretagende i et af  \r\n\r\n statsområderne&quot; og &quot;foretagende i det andet statsområde&quot;  \r\n\r\n betyder et dansk foretagende eller et ceylonesisk foretagende, alt efter hvad  \r\n\r\n sammenhængen kræver. </LI>  \r\n\r\n<LI>(j) Udtrykket &quot;fortjeneste ved industri eller handel&quot;  \r\n\r\n indbefatter i særdeleshed fortjeneste ved landbrug, minedrift,  \r\n\r\n bankvirksomhed, forsikringsvirksomhed, livsforsikringsvirksomhed eller handel  \r\n\r\n med værdipapirer, og fortjeneste hidrørende fra leje eller afgifter af  \r\n\r\n spillefilm, men indbefatter ikke indkomst i form af udbytte, rente, leje,  \r\n\r\n royalties (med undtagelse af leje og afgift af spillefilm),  \r\n\r\n bestyrelseshonorarer eller vederlag for personlige tjenesteydelser. </LI>  \r\n\r\n<LI>(k) Udtrykket &quot;fast driftssted&quot;, anvendt på et foretagende i et  \r\n\r\n af statsområderne, omfatter en filial, et kontor, en fabrik eller et andet  \r\n\r\n fast forretningssted, en landbrugsejendom, en mine, et stenbrud eller enhver  \r\n\r\n anden naturforekomst, der er genstand for udnyttelse. Udtrykket omfatter ikke  \r\n\r\n et agentur, medmindre agenten har og sædvanligvis udøver en generalfuldmagt  \r\n\r\n til at forhandle om og afslutte kontrakter på foretagendets vegne eller har  \r\n\r\n et varelager, hvorfra han regelmæssigt effektuerer ordrer på foretagendets  \r\n\r\n vegne. </LI>  \r\n\r\n</UL>  \r\n\r\n<P>I denne forbindelse gælder følgende: </P>  \r\n\r\n<UL CLASS=PLAIN-LIST>  \r\n\r\n<LI>(I) Et foretagende i et af statsområderne skal ikke anses for at have et  \r\n\r\n fast driftssted i det andet statsområde, alene fordi det driver  \r\n\r\n forretningsvirksomhed i dette andet statsområde gennem en uafhængig  \r\n\r\n provisionslønnet mægler, der handler inden for rammerne af sin almindelige  \r\n\r\n virksomhed i nævnte egenskab. </LI>  \r\n\r\n<LI>(II) Den omstændighed, at et foretagende i et af statsområderne  \r\n\r\n opretholder et fast forretningssted i det andet statsområde udelukkende med  \r\n\r\n henblik på indkøb af varer, skal ikke i sig selv medføre, at et sådant  \r\n\r\n forretningssted anses for et fast driftssted for foretagendet. </LI>  \r\n\r\n<LI>(III) Den omstændighed, at et selskab, der har hjemsted i et af  \r\n\r\n statsområderne, har et datterselskab, som har hjemsted i det andet  \r\n\r\n statsområde, eller som driver næring eller forretning i dette andet  \r\n\r\n statsområde (hvad enten det sker gennem et fast driftssted eller på anden  \r\n\r\n måde), skal ikke i sig selv medføre, at dette datterselskab betragtes som et  \r\n\r\n fast driftssted for moderselskabet. </LI>  \r\n\r\n<LI>(2) Ved anvendelsen af bestemmelserne i denne overenskomst i et af  \r\n\r\n statsområderne skal ethvert udtryk, som ikke på anden måde er defineret, og  \r\n\r\n medmindre andet følger af sammenhængen, tillægges den betydning, som det har  \r\n\r\n i henhold til de i dette statsområde gældende love vedrørende de skatter, der  \r\n\r\n omfattes af denne overenskomst. </LI>  \r\n\r\n</UL>  \r\n\r\n<P>Artikel III. </P>  \r\n\r\n<UL CLASS=PLAIN-LIST>  \r\n\r\n<LI>(1) Et i et af statsområderne hjemmehørende foretagendes fortjeneste ved  \r\n\r\n industri eller handel skal ikke beskattes i det andet statsområde, medmindre  \r\n\r\n foretagendet driver næring eller forretning i dette andet statsområde gennem  \r\n\r\n et der beliggende fast driftssted. Såfremt det driver sådan næring eller  \r\n\r\n forretning, kan fortjenesten beskattes i dette andet statsområde, men dog kun  \r\n\r\n for så vidt angår den del deraf, som kan henføres til dette faste driftssted.  \r\n\r\n Intet af det i dette stykke anførte skal dog berøre fremgangsmåden ved  \r\n\r\n beskatning af indkomst fra forsikringsvirksomhed, således som denne  \r\n\r\n fremgangsmåde er fastsat i de i hvert af statsområderne ved underskriften af  \r\n\r\n denne overenskomst gældende lovbestemmelser. </LI>  \r\n\r\n<LI>(2) I tilfælde, hvor et foretagende i et af statsområderne driver næring  \r\n\r\n eller forretning i det andet statsområde gennem et der beliggende fast  \r\n\r\n driftssted, skal der til dette faste driftssted henføres den fortjeneste ved  \r\n\r\n industri eller handel, som det kunne forventes at ville have opnået i dette  \r\n\r\n andet statsområde, såfremt det havde været et uafhængigt foretagende, der  \r\n\r\n udøvede den samme eller lignende virksomhed på samme eller lignende  \r\n\r\n betingelser, og som under frie forhold afsluttede forretninger med det  \r\n\r\n foretagende, hvis faste driftssted det udgør. Intet af det i dette stykke  \r\n\r\n anførte skal dog berøre beregningen af den fortjeneste, der oppebæres af et  \r\n\r\n dansk foretagende ved produktion af te eller andre landbrugsprodukter i  \r\n\r\n Ceylon, således som denne beregning er fastsat i de ved underskriften af  \r\n\r\n denne overenskomst gældende ceylonesiske lovbestemmelser. </LI>  \r\n\r\n<LI>(3) Ingen del af nogen fortjeneste, som måtte tilflyde et foretagende i  \r\n\r\n et af statsområderne, skal betragtes som hidrørende fra et fast driftssted i  \r\n\r\n det andet statsområde, blot fordi foretagendet har foretaget vareindkøb inden  \r\n\r\n for dette andet statsområde. </LI>  \r\n\r\n</UL>  \r\n\r\n<P>Artikel IV. </P>  \r\n\r\n<P>I tilfælde, hvor </P>  \r\n\r\n<UL CLASS=PLAIN-LIST>  \r\n\r\n<LI>(a) et foretagende i et af statsområderne direkte eller indirekte  \r\n\r\n deltager i ledelsen, kontrollen eller finansieringen af et foretagende i det  \r\n\r\n andet statsområde, eller </LI>  \r\n\r\n<LI>(b) samme personer direkte eller indirekte deltager i ledelsen,  \r\n\r\n kontrollen eller finansieringen af både et foretagende i det ene statsområde  \r\n\r\n og et foretagende i det andet statsområde, </LI>  \r\n\r\n</UL>  \r\n\r\n<P>og der i noget af disse tilfælde mellem de to foretagender er aftalt eller  \r\n\r\n fastsat vilkår vedrørende deres kommercielle eller deres finansielle  \r\n\r\n forbindelser, som afviger fra de vilkår, som ville være blevet aftalt mellem  \r\n\r\n uafhængige foretagender, kan enhver fortjeneste, som, hvis disse vilkår ikke  \r\n\r\n havde foreligget, ville være tilfaldet et af disse foretagender, medregnes  \r\n\r\n til dette foretagendes fortjeneste og beskattes i overensstemmelse hermed.  \r\n\r\n</P>  \r\n\r\n<P>Artikel V. </P>  \r\n\r\n<UL CLASS=PLAIN-LIST>  \r\n\r\n<LI>(1) Såfremt en i Danmark bosiddende person, der driver skibs- eller  \r\n\r\n luftfartsvirksomhed, fra Ceylon oppebærer fortjeneste hidrørende fra sådan  \r\n\r\n virksomhed, udøvet i Ceylon, skal sådan fortjeneste kunne beskattes såvel i  \r\n\r\n Danmark som i Ceylon; men den i overensstemmelse hermed i Ceylon pålignede  \r\n\r\n skat skal reduceres med et beløb svarende til 50 pct. af den pålignede skat,  \r\n\r\n og det således reducerede på den omhandlede fortjeneste pålignede  \r\n\r\n ceylonesiske skattebeløb skal tillades fradraget i den danske skat, der er  \r\n\r\n pålignet den omhandlede indkomst. </LI>  \r\n\r\n<LI>(2) Såfremt en i Ceylon bosiddende person, der driver skibs- eller  \r\n\r\n luftfartsvirksomhed, fra Danmark oppebærer fortjeneste hidrørende fra sådan  \r\n\r\n virksomhed, udøvet i Danmark, skal sådan fortjeneste kunne beskattes såvel i  \r\n\r\n Ceylon som i Danmark; men den i overensstemmelse hermed i Danmark pålignede  \r\n\r\n skat skal reduceres med et beløb svarende til 50 pct. af den pålignende skat,  \r\n\r\n og det således reducerede på den omhandlede fortjeneste pålignede danske  \r\n\r\n skattebeløb, skal tillades fradraget i den ceylonesiske skat, der er pålignet  \r\n\r\n den omhandlede indkomst. </LI>  \r\n\r\n</UL>  \r\n\r\n<P>Artikel VI. </P>  \r\n\r\n<UL CLASS=PLAIN-LIST>  \r\n\r\n<LI>(1) Udbytter, som af et i Ceylon hjemmehørende selskab udbetales til en i  \r\n\r\n Danmark bosiddende person, skal være fritaget for al anden ceylonesisk skat  \r\n\r\n end den ceylonesiske indkomstskat af selskabet; er modtageren af udbyttet et  \r\n\r\n i Danmark hjemmehørende selskab, skal udbyttet være fritaget for al anden  \r\n\r\n ceylonesisk skat end ceylonesisk skat af selskabet og den tillægsskat på 6  \r\n\r\n pct., der er omhandlet i Subsection (a) og (b) i Section 53 C (1) i den  \r\n\r\n ceylonesiske indkomstskatteforordning og pålignes selskaber, hvis aktier i  \r\n\r\n henseende til loven om formueafgift ikke kan anses som i Ceylon beroende  \r\n\r\n rørlig formue; men størrelsen af denne sidstnævnte tillægsskat skal ikke, i  \r\n\r\n tilfælde hvor der er tale om selskaber, som er hjemmehørende i Danmark, kunne  \r\n\r\n overstige 6 pct. </LI>  \r\n\r\n</UL>  \r\n\r\n<P>Såfremt der er tale om en i Danmark bosiddende fysisk person, vil  \r\n\r\n tilbagebetaling af ceylonesisk skat, der er fratrukket som kildeskat af  \r\n\r\n sådant udbytte, ikke blive indrømmet. </P>  \r\n\r\n<UL CLASS=PLAIN-LIST>  \r\n\r\n<LI>(2) Udbytter, der af et i Danmark hjemmehørende selskab udbetales til en  \r\n\r\n i Ceylon bosiddende person, skal ikke kunne pålignes skat - udover den skat,  \r\n\r\n der kan pålignes selskabet - med en skattesats, der overstiger 5 pct. </LI>  \r\n\r\n<LI>(3) Stykke (1) og (2) skal ikke finde anvendelse i tilfælde, hvor en i  \r\n\r\n det ene statsområde bosiddende person har et fast driftssted i det andet  \r\n\r\n statsområde, og udbytterne kan henføres til dette faste driftssted; i sådanne  \r\n\r\n tilfælde skal artikel III i denne overenskomst finde anvendelse. </LI>  \r\n\r\n<LI>(4) Såfremt et selskab, som er hjemmehørende i et af statsområderne,  \r\n\r\n oppebærer fortjeneste eller indkomst fra kilder inden for det andet  \r\n\r\n statsområde, skal der ikke i dette andet statsområde kunne pålægges nogen  \r\n\r\n form for skatter på udbytter, som af selskabet udbetales til personer, der  \r\n\r\n ikke er bosiddende i dette andet statsområde, eller nogen form for skat, der  \r\n\r\n kan pålignes i forbindelse med eller i stedet for skat af udbytter, eller  \r\n\r\n nogen skat i form af skat af selskabet af ikke udloddet fortjeneste, uanset  \r\n\r\n om disse udbytter eller ikke udloddede fortjenester helt eller delvis  \r\n\r\n repræsenterer således oppebåret fortjeneste eller indkomst. </LI>  \r\n\r\n</UL>  \r\n\r\n<P>Artikel VII. </P>  \r\n\r\n<UL CLASS=PLAIN-LIST>  \r\n\r\n<LI>(1) Royalty eller anden betaling, der erlægges som vederlag for  \r\n\r\n benyttelsen af eller for retten til at benytte forfatterrettigheder eller  \r\n\r\n spillefilm, og som hidrører fra kilder inden for et af statsområderne og  \r\n\r\n oppebæres af en i det andet statsområde bosiddende person, skal være fritaget  \r\n\r\n for beskatning i det førstnævnte statsområde. </LI>  \r\n\r\n<LI>(2) Royalty eller anden betaling, der erlægges som vederlag for  \r\n\r\n benyttelsen af eller for retten til at benytte patenter, projekter eller  \r\n\r\n modeller, planer, hemmelige fremstillingsmetoder eller formler, varemærker og  \r\n\r\n andre lignende formueværdier og rettigheder, og som hidrører fra kilder inden  \r\n\r\n for et af statsområderne og oppebæres af en i det andet statsområde  \r\n\r\n bosiddende person, kan undergives beskatning såvel i det førstnævnte  \r\n\r\n statsområde som i det andet statsområde. Den herefter i det førstnævnte  \r\n\r\n statsområde pålignede skat skal reduceres med 50 pct.; i det andet  \r\n\r\n statsområde skal det skattebeløb, der opkræves i det førstnævnte statsområde,  \r\n\r\n tillades fradraget i den skat, der i det andet statsområde pålignes denne  \r\n\r\n indkomst, dog i alle tilfælde med et beløb på mindst 75 pct. af det  \r\n\r\n skattebeløb, der i det andet statsområde er opkrævet af denne indkomst. Som  \r\n\r\n royalty betragtes al leje og lignende betaling, der modtages som vederlag for  \r\n\r\n benyttelse af eller for retten til at benytte industriel, handelsmæssig eller  \r\n\r\n videnskabelig udrustning. </LI>  \r\n\r\n<LI>(3) Denne artikel skal ikke finde anvendelse, hvor en i et af  \r\n\r\n statsområderne bosiddende person har et fast driftssted i det andet  \r\n\r\n statsområde, og indkomster af den i denne artikel omhandlede art kan henføres  \r\n\r\n til dette faste driftssted; i så fald skal artikel III i denne overenskomst  \r\n\r\n finde anvendelse. </LI>  \r\n\r\n</UL>  \r\n\r\n<P>Artikel VIII. </P>  \r\n\r\n<UL CLASS=PLAIN-LIST>  \r\n\r\n<LI>(1) Vederlag, herunder pensioner, udbetalt af en af de kontraherende  \r\n\r\n regeringer til en person for varetagelsen af hverv i denne kontraherende  \r\n\r\n regerings tjeneste, skal være fritaget for beskatning i den anden  \r\n\r\n kontraherende regerings statsområde, såfremt den pågældende ikke er  \r\n\r\n bosiddende i dette statsområde eller (i tilfælde hvor vederlaget ikke er en  \r\n\r\n pension) er bosiddende i dette statsområde udelukkende med henblik på  \r\n\r\n udførelsen af disse hverv. </LI>  \r\n\r\n<LI>(2) Bestemmelserne i denne artikel skal ikke finde anvendelse på  \r\n\r\n vederlag, der udbetales for tjenesteydelser i forbindelse med næring eller  \r\n\r\n forretning, der drives erhvervsmæssigt af en af de kontraherende regeringer.  \r\n\r\n</LI>  \r\n\r\n</UL>  \r\n\r\n<P>Artikel IX. </P>  \r\n\r\n<UL CLASS=PLAIN-LIST>  \r\n\r\n<LI>(1) Fortjeneste ved eller vederlag for faglige tjenesteydelser (herunder  \r\n\r\n indbefattet hverv som bestyrelsesmedlem) eller vederlag for lønnet arbejde,  \r\n\r\n oppebåret af en fysisk person, som er bosiddende i et af statsområderne, skal  \r\n\r\n ikke være genstand for beskatning i det andet statsområde, medmindre arbejdet  \r\n\r\n er udført inden for dette statsområde. </LI>  \r\n\r\n<LI>(2) En person, der er bosiddende i Danmark, skal være fritaget for  \r\n\r\n ceylonesisk skat af fortjeneste ved eller vederlag for personlige (herunder  \r\n\r\n faglige) tjenesteydelser, udøvet i Ceylon inden for et indkomstår,såfremt  \r\n\r\n</LI>  \r\n\r\n<LI>(a) den pågældende i vedkommende indkomstår har opholdt sig i Ceylon i en  \r\n\r\n eller flere perioder, der tilsammen ikke overstiger 183 dage, og </LI>  \r\n\r\n<LI>(b) tjenesteydelserne er udført for en i Danmark bosiddende person eller  \r\n\r\n på dennes vegne, og </LI>  \r\n\r\n<LI>(c) fortjenesten eller vederlaget er undergivet beskatning i Danmark.  \r\n\r\n</LI>  \r\n\r\n<LI>(3) En person, der er bosiddende i Ceylon, skal være fritaget for dansk  \r\n\r\n skat af fortjeneste ved eller vederlag for personlige (herunder faglige)  \r\n\r\n tjenesteydelser, udøvet i Danmark inden for et indkomstår, såfremt </LI>  \r\n\r\n<LI>(a) den pågældende i vedkommende indkomstår har opholdt sig i Danmark i  \r\n\r\n en eller flere perioder, der tilsammen ikke overstiger 183 dage, og </LI>  \r\n\r\n<LI>(b) tjenesteydelserne er udført for en i Ceylon bosiddende person eller  \r\n\r\n på dennes vegne, og </LI>  \r\n\r\n<LI>(c) fortjenesten eller vederlaget er undergivet beskatning i Ceylon.  \r\n\r\n</LI>  \r\n\r\n<LI>(4) Bestemmelserne i denne artikels stykke (2) og (3) skal ikke finde  \r\n\r\n anvendelse på fortjeneste eller vederlag, oppebåret af offentligt optrædende,  \r\n\r\n f.eks. teater-, film-, radio- eller fjernsynskunstnere, musikere samt  \r\n\r\n professionelle sportsfolk. </LI>  \r\n\r\n<LI>(5) Hvor en fysisk person til stadighed eller for en overvejende del gør  \r\n\r\n tjeneste på skibe eller i luftfartøjer, med hvilke et foretagende, der er  \r\n\r\n hjemmehørende i et af statsområderne, driver erhvervsvirksomhed, skal sådan  \r\n\r\n tjeneste anses som udført inden for dette statsområde. </LI>  \r\n\r\n</UL>  \r\n\r\n<P>Artikel X. </P>  \r\n\r\n<UL CLASS=PLAIN-LIST>  \r\n\r\n<LI>(1) Enhver pension (med undtagelse af de i artikel IX omhandlede  \r\n\r\n pensioner) eller livrente, der hidrører fra kilder i et af statsområderne og  \r\n\r\n oppebæres af en i det andet statsområde bosiddende fysisk person, skal være  \r\n\r\n fritaget for skat i det førstnævnte statsområde. </LI>  \r\n\r\n<LI>(2) Udtrykket &quot;livrente&quot; betyder en fastsat sum, der er  \r\n\r\n periodisk betalbar til fastsatte tidspunkter, være sig for livstid, for et  \r\n\r\n bestemt tidsrum eller for et tidsrum, der lader sig bestemme, i henhold til  \r\n\r\n en forpligtelse til at præstere disse udbetalinger mod rimeligt og fuldt  \r\n\r\n vederlag i penge eller penges værdi. </LI>  \r\n\r\n</UL>  \r\n\r\n<P>Artikel XI. </P>  \r\n\r\n<P>En professor eller lærer fra et af statsområderne, der modtager vederlag  \r\n\r\n for undervisning ved et universitet, en højere læreanstalt, en skole eller  \r\n\r\n anden undervisningsanstalt i det andet statsområde under en midlertidig  \r\n\r\n opholdsperiode af ikke over to år, skal være fritaget for at svare skat i  \r\n\r\n dette andet statsområde af sådant vederlag. </P>  \r\n\r\n<P>Artikel XII. </P>  \r\n\r\n<P>En fysisk person fra et af statsområderne, som midlertidigt opholder sig i  \r\n\r\n det andet statsområde udelukkende </P>  \r\n\r\n<UL CLASS=PLAIN-LIST>  \r\n\r\n<LI>(a) som studerende ved et universitet, en højere læreanstalt eller en  \r\n\r\n skole i dette andet statsområde, </LI>  \r\n\r\n<LI>(b) som lærling, eller </LI>  \r\n\r\n<LI>(c) som nyder af et stipendium, en bevilling eller en understøttelse, som  \r\n\r\n en institution med religiøst, velgørende, videnskabeligt eller pædagogisk  \r\n\r\n formål har tildelt den pågældende hovedsagelig som hjælp til studier eller  \r\n\r\n forskning, </LI>  \r\n\r\n</UL>  \r\n\r\n<P>skal ikke beskattes i dette andet statsområde af understøttelse, som  \r\n\r\n udbetales til ham fra udlandet til hans ophold, undervisning eller  \r\n\r\n uddannelse, eller af legater eller af beløb, der udbetales som vederlag for  \r\n\r\n tjenesteydelser, udført i dette andet statsområde, forudsat at disse  \r\n\r\n tjenesteydelser har forbindelse med hans studier eller uddannelse eller er  \r\n\r\n nødvendige for hans ophold. </P>  \r\n\r\n<P>Artikel XIII. </P>  \r\n\r\n<P>Formue, hvad enten den består i </P>  \r\n\r\n<UL CLASS=PLAIN-LIST>  \r\n\r\n<LI>(a) fast ejendom, </LI>  \r\n\r\n<LI>(b) formue i industri- eller handelsforetagender, </LI>  \r\n\r\n<LI>(c) fonds, aktier, forskrivninger eller prioritetslån eller </LI>  \r\n\r\n<LI>(d) anden formue, </LI>  \r\n\r\n</UL>  \r\n\r\n<P>skal alene undergives formuebeskatning i det statsområde, hvor indkomst  \r\n\r\n fra sådan formue i henhold til bestemmelserne i denne overenskomst og i  \r\n\r\n overensstemmelse med dette statsområdes love undergives beskatning. </P>  \r\n\r\n<P>Formue tilhørende et foretagende, der driver skibs- eller  \r\n\r\n luftfartsvirksomhed, skal dog alene undergives formuebeskatning i det  \r\n\r\n statsområde, i hvilket foretagendet er beliggende. </P>  \r\n\r\n<P>Artikel XIV. </P>  \r\n\r\n<UL CLASS=PLAIN-LIST>  \r\n\r\n<LI>(1) Indkomst, der hidrører fra kilder i Danmark, og som i henhold til  \r\n\r\n dansk lov og i overensstemmelse med denne overenskomst er undergivet  \r\n\r\n beskatning i Danmark enten ved direkte påligning eller ved kildebeskatning,  \r\n\r\n skal være undtaget fra ceylonesisk skat i alle tilfælde, hvor andet ikke er  \r\n\r\n foreskrevet i denne overenskomst. </LI>  \r\n\r\n<LI>(2) Indkomst, der hidrører fra kilder i Ceylon, og som i henhold til  \r\n\r\n ceylonesisk lov og i overensstemmelse med denne overenskomst er undergivet  \r\n\r\n beskatning i Ceylon enten ved direkte påligning eller ved kildebeskatning,  \r\n\r\n skal være undtaget fra dansk skat i alle tilfælde, hvor andet ikke er  \r\n\r\n foreskrevet i denne overenskomst. </LI>  \r\n\r\n<LI>(3) Den danske skat, der pålignes en i Danmark bosiddende person, og den  \r\n\r\n ceylonesiske skat, der pålignes en i Ceylon bosiddende person, kan beregnes  \r\n\r\n med den skattesats, der skulle have været anvendt, såfremt indkomst, der i  \r\n\r\n henhold til denne overenskomst er undtaget fra beskatning, havde været  \r\n\r\n medregnet i den skattepligtige indkomst. </LI>  \r\n\r\n</UL>  \r\n\r\n<P>Artikel XV. </P>  \r\n\r\n<P>De kontraherende regeringers kompetente myndigheder skal udveksle sådanne  \r\n\r\n oplysninger (forudsat at disse står til deres rådighed i henhold til deres  \r\n\r\n respektive skattelovgivninger og i forbindelse med den normale  \r\n\r\n administration), som er nødvendige for gennemførelsen af bestemmelserne i  \r\n\r\n denne overenskomst eller for at forhindre skattesvig eller for praktiseringen  \r\n\r\n af bestemmelser, der tager sigte på at forhindre omgåelser af skattepligten,  \r\n\r\n alt for så vidt angår de skatter, som omhandles i denne overenskomst. Alle  \r\n\r\n oplysninger, der således udveksles, skal behandles som hemmelige og må ikke  \r\n\r\n meddeles til andre personer end de, der er beskæftiget med påligningen og  \r\n\r\n opkrævningen af de skatter, der omfattes af denne overenskomst. Ingen  \r\n\r\n oplysninger af nævnte art må udveksles, som ville røbe nogen kommerciel,  \r\n\r\n forretningsmæssig, industriel eller faglig hemmelighed eller  \r\n\r\n fremstillingsmetode. </P>  \r\n\r\n<P>Artikel XVI. </P>  \r\n\r\n<UL CLASS=PLAIN-LIST>  \r\n\r\n<LI>(1) Statsborgere i et af statsområderne skal ikke inden for det andet  \r\n\r\n statsområde kunne underkastes nogen skat eller dermed forbundne krav, som er  \r\n\r\n anderledes, højere eller mere byrdefulde end den skat og dermed forbundne  \r\n\r\n krav, som sidstnævnte statsområdes statsborgere under samme vilkår er eller  \r\n\r\n måtte blive underkastet. </LI>  \r\n\r\n<LI>(2) I denne artikel betyder udtrykket &quot;statsborgere&quot;: </LI>  \r\n\r\n<LI>(a) alle fysiske personer, der har statsborgerret i et af statsområderne,  \r\n\r\n</LI>  \r\n\r\n<LI>(b) alle andre personer, der består i kraft af den gældende lovgivning i  \r\n\r\n et af statsområderne. </LI>  \r\n\r\n<LI>(3) Foretagender, der er hjemmehørende i et af statsområderne, skal ikke  \r\n\r\n i det andet statsområde med hensyn til fortjeneste, der kan henføres til  \r\n\r\n deres faste driftssted i dette andet statsområde, kunne underkastes en  \r\n\r\n beskatning, som er anderledes, højere eller mere byrdefuld end den  \r\n\r\n beskatning, som foretagender i dette andet statsområde er eller måtte blive  \r\n\r\n underkastet med hensyn til tilsvarende fortjeneste. </LI>  \r\n\r\n</UL>  \r\n\r\n<P>Intet af det i dette stykke anførte skal kunne fortolkes som </P>  \r\n\r\n<UL CLASS=PLAIN-LIST>  \r\n\r\n<LI>(a) forpligtende noget af statsområderne til at tilstå personer, der ikke  \r\n\r\n er bosiddende i dets område, de personlige skattemæssige begunstigelser,  \r\n\r\n lempelser og nedsættelser, som i henhold til lovgivningen alene tilkommer  \r\n\r\n personer, der er bosiddende der; </LI>  \r\n\r\n<LI>(b) berørende den ceylonesiske tillægsskat, som omhandles i artikel VI,  \r\n\r\n stykke (1); </LI>  \r\n\r\n<LI>(c) berørende de danske lovbestemmelser, hvorefter indkomstskat til  \r\n\r\n staten af indkomst for selskaber, som ikke er hjemmehørende i Danmark, men  \r\n\r\n som er undergivet beskatning i Danmark, beregnes i overensstemmelse med den  \r\n\r\n for fysiske personer gældende skatteskala. </LI>  \r\n\r\n<LI>(4) Foretagender i et af statsområderne, hvis formue helt eller delvis er  \r\n\r\n ejet eller kontrolleret, direkte eller indirekte, af en eller flere i det  \r\n\r\n andet statsområde bosiddende personer, skal ikke i det førstnævnte  \r\n\r\n statsområde kunne underkastes en beskatning eller dermed forbundet krav, som  \r\n\r\n er anderledes, højere eller mere byrdefulde end den beskatning og dermed  \r\n\r\n forbundne krav, som andre tilsvarende foretagender i det førstnævnte  \r\n\r\n statsområde er eller måtte blive underkastet. </LI>  \r\n\r\n<LI>(5) I denne artikel betyder udtrykket &quot;beskatning&quot; skatter af  \r\n\r\n enhver art og beskrivelse, der pålægges af en hvilken som helst myndighed.  \r\n\r\n</LI>  \r\n\r\n</UL>  \r\n\r\n<P>Artikel XVII. </P>  \r\n\r\n<UL CLASS=PLAIN-LIST>  \r\n\r\n<LI>(1) Skatteydere, der påviser, at foranstaltninger, trufne af de  \r\n\r\n kontraherende regeringers skattemyndigheder, har medført eller vil medføre  \r\n\r\n dobbeltbeskatning med hensyn til de skatter, som er genstand for denne  \r\n\r\n overenskomst, kan fremsætte indsigelse herimod over for den kompetente  \r\n\r\n myndighed i det statsområde, i hvilket han er bosiddende. Anses indsigelsen  \r\n\r\n for berettiget, kan denne kompetente myndighed træffe aftale med den  \r\n\r\n kompetente myndighed i det andet statsområde for at afværge  \r\n\r\n dobbeltbeskatningen. </LI>  \r\n\r\n<LI>(2) De kontraherende regeringers kompetente myndigheder kan ligeledes  \r\n\r\n træffe aftale såvel for at undgå dobbeltbeskatning i tilfælde, der ikke  \r\n\r\n omhandles i denne overenskomst, som i sådanne tilfælde, hvor fortolkningen  \r\n\r\n eller anvendelsen af denne overenskomst giver anledning til vanskeligheder  \r\n\r\n eller tvivl. </LI>  \r\n\r\n</UL>  \r\n\r\n<P>Artikel XVIII. </P>  \r\n\r\n<P>Denne overenskomst kan, enten i sin helhed eller med ændringer, gøres  \r\n\r\n anvendelig på Færøerne og Grønland, såfremt der inden for disse områder  \r\n\r\n pålægges skatter af væsentlig samme karakter som de i denne overenskomsts  \r\n\r\n artikel I nævnte skatter, og såfremt disse områder måtte ønske det, og Ceylon  \r\n\r\n tiltræder det. Med henblik herpå vil de kontraherende regeringer forhandle  \r\n\r\n ved udveksling af noter. I disse noter vil de kontraherende regeringer  \r\n\r\n fastsætte de ændringer og betingelser (herunder sådanne, der vedrører datoen,  \r\n\r\n fra hvilken overenskomstens udvidede anvendelse træder i kraft og for ophøret  \r\n\r\n heraf), hvorunder denne overenskomst vil være anvendelig. </P>  \r\n\r\n<P>Artikel XIX. </P>  \r\n\r\n<UL CLASS=PLAIN-LIST>  \r\n\r\n<LI>(1) Denne overenskomst skal ratificeres af de kontraherende regeringer.  \r\n\r\n</LI>  \r\n\r\n<LI>(2) Ratifikationsdokumenterne skal udveksles i New Delhi snarest muligt.  \r\n\r\n</LI>  \r\n\r\n<LI>(3) Efter udvekslingen af ratifikationsdokumenterne skal denne  \r\n\r\n overenskomst have gyldighed </LI>  \r\n\r\n<LI>(a) i Danmark: </LI>  \r\n\r\n</UL>  \r\n\r\n<P>med hensyn til dansk skat for de skatteår, der begynder den eller efter  \r\n\r\n den 1. april 1959; </P>  \r\n\r\n<UL CLASS=PLAIN-LIST>  \r\n\r\n<LI>(b) i Ceylon: </LI>  \r\n\r\n</UL>  \r\n\r\n<P>med hensyn til indkomstskat for indkomstår, der begynder den eller efter  \r\n\r\n den 1. april 1959; med hensyn til den særlige skat på indkomst af virksomhed  \r\n\r\n (profits tax) for profits tax år, der begynder den eller efter den 1. januar  \r\n\r\n 1958; med hensyn til forbrugsskat og formueskat for indkomstår, der begynder  \r\n\r\n den eller efter den 1. april 1959. </P>  \r\n\r\n<P>Artikel XX. </P>  \r\n\r\n<P>Denne overenskomst forbliver i kraft på ubestemt tid, men hver af de  \r\n\r\n kontraherende regeringer kan senest den 30. juni i et kalenderår, der følger  \r\n\r\n efter året 1961, opsige overenskomsten over for den anden kontraherende  \r\n\r\n regering, og i så fald skal denne overenskomst ophøre at have gyldighed </P>  \r\n\r\n<UL CLASS=PLAIN-LIST>  \r\n\r\n<LI>(a) med hensyn til dansk skat: </LI>  \r\n\r\n</UL>  \r\n\r\n<P>for skatteår, der begynder den eller efter den 1. april i det kalenderår,  \r\n\r\n der følger umiddelbart efter det år, hvori opsigelse er afgivet; </P>  \r\n\r\n<UL CLASS=PLAIN-LIST>  \r\n\r\n<LI>(b) med hensyn til ceylonesisk skat: </LI>  \r\n\r\n</UL>  \r\n\r\n<P>med hensyn til indkomstskat, formueskat og forbrugsskat for det  \r\n\r\n indkomstår, der begynder den eller efter den 1. april i det kalenderår, der  \r\n\r\n følger umiddelbart efter det år, hvori opsigelse er afgivet; med hensyn til  \r\n\r\n profits tax for det profits tax år, hvori opsigelse er afgivet. </P>  \r\n\r\n<P>TIL BEKRÆFTELSE HERAF ...... </P>  \r\n\r\n<P>Bøgh Andersen/Per Hækkerup </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/1964"
        },
        {
            "displayName": "Accession",
            "displayValue": "L19630004364"
        },
        {
            "displayName": "Entydig dokumentidentifikation",
            "displayValue": "CM040162"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "43"
        },
        {
            "displayName": "År for udstedelse",
            "displayValue": "1963"
        },
        {
            "displayName": "Dato for underskrift",
            "displayValue": "16/11/1963"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsmin. Ø.P. III.j.NR. 30.D.129."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}