{
    "id": 46928,
    "title": "Lov om patientforsikring ",
    "documentTypeId": "10",
    "isSagsforlobPeriodValid": false,
    "shortName": "LOV nr 367 af 06/06/1991",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Erstatningsomfang</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Erstatningsordningens organisation</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Lægemiddelforsikringsordning</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Forældelses- og straffebestemmelser</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>Ikrafttrædelsesbestemmelser m.v.</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Lov om patientforsikring </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Erstatningsomfang </I> </P>  \r\n\r\n<P>Dækningsområde </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Til patienter, som her i landet påføres fysisk  \r\n\r\n skade i forbindelse med undersøgelse, behandling eller lignende foretaget på  \r\n\r\n offentlige sygehuse og sygehuse, det offentlige har driftsoverenskomst med,  \r\n\r\n ydes erstatning efter reglerne i denne lov. Det samme gælder for efterladte  \r\n\r\n til sådanne patienter. </P>  \r\n\r\n<P CLASS=STK> <I>Stk. 2. </I> Med patienter sidestilles personer, der  \r\n\r\n deltager i biomedicinske forsøg, der ikke indgår som led i diagnostik eller  \r\n\r\n behandling af personens sygdom. Det samme gælder for vævs-, organ- og  \r\n\r\n vævsvæskedonorer. </P>  \r\n\r\n<P CLASS=STK> <I>Stk. 3. </I> Sundhedsministeren fastsætter regler om, hvilke  \r\n\r\n områder der efter stk. 1 og 2 nærmere er omfattet af loven. </P>  \r\n\r\n<P> <I>Erstatningsberettigende skader </I></P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Erstatning ydes, hvis skaden med overvejende  \r\n\r\n sandsynlighed er forvoldt på en af følgende måder: </P>  \r\n\r\n<UL CLASS=PLAIN-LIST>  \r\n\r\n<LI>1) hvis det må antages, at en erfaren specialist på det pågældende område  \r\n\r\n under de i øvrigt givne forhold ville have handlet anderledes ved  \r\n\r\n undersøgelse, behandling eller lignende, hvorved skaden ville være undgået,  \r\n\r\n</LI>  \r\n\r\n<LI>2) hvis skaden skyldes fejl eller svigt i teknisk apparatur, redskaber  \r\n\r\n eller andet udstyr, der anvendes ved eller i forbindelse med undersøgelse,  \r\n\r\n behandling eller lignende, </LI>  \r\n\r\n<LI>3) hvis skaden ud fra en vurdering kunne være undgået ved hjælp af en  \r\n\r\n anden til rådighed stående behandlingsteknik eller behandlingsmetode, som ud  \r\n\r\n fra et medicinsk synspunkt ville have været lige så effektiv til behandling  \r\n\r\n af patientens sygdom, eller </LI>  \r\n\r\n<LI>4) hvis der som følge af undersøgelse, herunder diagnostiske indgreb,  \r\n\r\n eller behandling indtræder skade i form af infektioner eller andre  \r\n\r\n komplikationer, der er mere omfattende, end hvad patienten med rimelighed må  \r\n\r\n tåle. Der skal herved tages hensyn til dels skadens alvor, dels patientens  \r\n\r\n sygdom og helbredstilstand i øvrigt samt til skadens sjældenhed og  \r\n\r\n mulighederne i øvrigt for at tage risikoen for dens indtræden i betragtning.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 2. </I> Sundhedsministeren kan fastsætte regler om,  \r\n\r\n hvilke skader der efter stk. 1 nærmere er omfattet af loven. Ministeren kan  \r\n\r\n endvidere fastsætte regler om, at visse skader efter stk. 1, nr. 3, er  \r\n\r\n undtaget fra loven. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Skade som følge af, at der ikke er blevet  \r\n\r\n stillet en rigtig diagnose af patientens sygdom, erstattes kun i de i § 2,  \r\n\r\n stk. 1, nr. 1 og 2, nævnte tilfælde. </P>  \r\n\r\n<P CLASS=STK> <I>Stk. 2. </I> Ved ulykkestilfælde, der ikke omfattes af § 2,  \r\n\r\n stk. 1, nr. 2, ydes erstatning kun, hvis skadelidte er under behandling m.v.  \r\n\r\n på et sygehus og ulykken er indtruffet inden for dettes område under sådanne  \r\n\r\n omstændigheder, at sygehuset måtte antages at have pådraget sig  \r\n\r\n erstatningsansvar herfor efter almindelige erstatningsretlige regler. </P>  \r\n\r\n<P CLASS=STK> <I>Stk. 3. </I> Erstatning efter denne lov ydes ikke for  \r\n\r\n skader, der skyldes egenskaber ved de lægemidler, der er anvendt ved  \r\n\r\n undersøgelse, behandling eller lignende. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Til de af § 1, stk. 2, omfattede forsøgspersoner  \r\n\r\n og donorer ydes erstatning for enhver skade, som kan være forårsaget af  \r\n\r\n forsøget eller af udtagelsen af væv m.v., medmindre det er overvejende  \r\n\r\n sandsynligt, at skaden har anden årsag. </P>  \r\n\r\n<P CLASS=STK> <I>Stk. 2. </I> Reglen i stk. 1 gælder ikke ved skader, der  \r\n\r\n omfattes af § 3, stk. 3. </P>  \r\n\r\n<P CLASS=STK> <I>Stk. 3. </I> For de af § 1, stk. 2, 1. pkt., omfattede  \r\n\r\n forsøgspersoner gælder reglen i stk. 1 tilsvarende for psykisk skade. </P>  \r\n\r\n<P> <I>Erstatningsudmåling m.v.</I>  </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Erstatning og godtgørelse fastsættes efter  \r\n\r\n reglerne i lov om erstatningsansvar. </P>  \r\n\r\n<P CLASS=STK> <I>Stk. 2. </I> Erstatning m.v. efter stk. 1 ydes, såfremt den  \r\n\r\n overstiger 20.000 kr. Sundhedsministeren kan fastsætte regler om, at  \r\n\r\n erstatning for tabt arbejdsfortjeneste og godtgørelse for svie og smerte kun  \r\n\r\n ydes, såfremt skaden har medført uarbejdsdygtighed eller sygdom ud over en  \r\n\r\n nærmere fastsat periode, der højst kan udgøre 3 måneder. </P>  \r\n\r\n<P CLASS=STK> <I>Stk. 3. </I> Stk. 2 samt regler fastsat i medfør af stk. 2  \r\n\r\n finder ikke anvendelse på skader, der omfattes af § 4, stk. 1 eller stk. 3,  \r\n\r\n jf. § 1, stk. 2. </P>  \r\n\r\n<P CLASS=STK> <I>Stk. 4. </I> Erstatning ydes ikke til dækning af regreskrav.  \r\n\r\n</P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Erstatningen til patienten eller dennes  \r\n\r\n efterladte kan nedsættes eller efter omstændighederne helt bortfalde, hvis  \r\n\r\n patienten forsætligt eller ved grov uagtsomhed har medvirket til skaden. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> I det omfang patienten eller dennes efterladte  \r\n\r\n har fået eller har krav på at få erstatning i henhold til § 5, kan  \r\n\r\n erstatningskrav ikke rejses mod nogen, der måtte have pådraget sig  \r\n\r\n erstatningsansvar for skaden. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Hvis den, der efter almindelige  \r\n\r\n erstatningsregler måtte have pådraget sig erstatningsansvar over for  \r\n\r\n patienten eller dennes efterladte, er omfattet af § 1, stk. 1, eller i øvrigt  \r\n\r\n er ansat på et sygehus, kan ydelser i henhold til § 5 kun danne grundlag for  \r\n\r\n regreskrav, hvis skaden er forvoldt forsætligt. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Erstatningsordningens organisation </I>  \r\n\r\n</P>  \r\n\r\n<P>Erstatningspligt </P>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Pligt til at yde erstatning efter loven har:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) Enhver driftsansvarlig for offentlige sygehuse og sygehuse, det  \r\n\r\n offentlige har driftsoverenskomst med. </LI>  \r\n\r\n<LI>2) Driftsansvarlige for institutioner, som foretager biomedicinske forsøg  \r\n\r\n på personer, uden at forsøget indgår som led i diagnostik eller behandling af  \r\n\r\n personens sygdom, og driftsansvarlige for institutioner, som forestår vævs-,  \r\n\r\n organ- og vævsvæskedonorvirksomhed. </LI>  \r\n\r\n</UL>  \r\n\r\n<P> <I>Forsikringspligt</I>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Krav om erstatning efter loven skal være dækket  \r\n\r\n af en forsikring i et forsikringsselskab, der er godkendt af  \r\n\r\n sundhedsministeren, jf. dog § 11, stk. 1. </P>  \r\n\r\n<P CLASS=STK> <I>Stk. 2. </I> Sundhedsministeren fastsætter de årlige  \r\n\r\n dækningssummer for de i stk. 1 nævnte forsikringer. </P>  \r\n\r\n<P CLASS=STK> <I>Stk. 3. </I> Dækningssummer fastsat i medfør af stk. 2  \r\n\r\n reguleres efter reglerne i § 15 i lov om erstatningsansvar. </P>  \r\n\r\n<P CLASS=STK> <I>Stk. 4. </I> Sundhedsministeren fastsætter bestemmelser om  \r\n\r\n forsikringspligtens gennemførelse. Ministeren fastsætter herunder  \r\n\r\n bestemmelser om, </P>  \r\n\r\n<UL CLASS=PLAIN-LIST>  \r\n\r\n<LI>1) at de efter stk. 1 godkendte forsikringsselskaber i fællesskab yder  \r\n\r\n erstatning i tilfælde af overtrædelse af stk. 1, </LI>  \r\n\r\n<LI>2) at de efter stk. 1 godkendte forsikringsselskaber i fællesskab yder  \r\n\r\n erstatning i tilfælde, hvor den enkelte driftsansvarliges erstatningspligt  \r\n\r\n overstiger forsikringens dækningssum fastsat i medfør af stk. 2, </LI>  \r\n\r\n<LI>3) at de efter stk. 1 godkendte forsikringsselskaber og selvforsikrende  \r\n\r\n myndigheder i fællesskab yder erstatning efter § 5, hvor det ikke er muligt  \r\n\r\n med rimelig sikkerhed at udpege den erstatningspligtige efter § 9. </LI>  \r\n\r\n</UL>  \r\n\r\n<P CLASS=STK> <I>Stk. 5. </I> Ministeren fastsætter bestemmelser om  \r\n\r\n maksimering af den fælles erstatningsforpligtelse efter stk. 4, nr. 1-3. </P>  \r\n\r\n<P CLASS=STK> <I>Stk. 6. </I> Præmier for forsikringerne tillægges  \r\n\r\n udpantningsret. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Staten og kommunerne er undtaget fra  \r\n\r\n forsikringspligt efter § 10. </P>  \r\n\r\n<P CLASS=STK> <I>Stk. 2. </I> Sundhedsministeren kan godkende, at kommunerne  \r\n\r\n efter aftale overtager forsikringspligten efter § 10, stk. 1, for de private  \r\n\r\n driftsansvarlige, jf. § 9. Overtagelsen kan kun ske for de private  \r\n\r\n driftsansvarlige, som udøver virksomhed inden for kommunens område. </P>  \r\n\r\n<P CLASS=STK> <I>Stk. 3. </I> Kommunerne kan kræve omkostningerne ved de i  \r\n\r\n stk. 2 nævnte forsikringsordninger dækket hos de private driftsansvarlige,  \r\n\r\n der er omfattet af ordningerne. </P>  \r\n\r\n<P CLASS=STK> <I>Stk. 4. </I> Sundhedsministeren fastsætter de årlige  \r\n\r\n dækningssummer for de i stk. 2 nævnte forsikringer. </P>  \r\n\r\n<P CLASS=STK> <I>Stk. 5. </I> Dækningssummer fastsat i medfør af stk. 4  \r\n\r\n reguleres efter reglerne i § 15 i lov om erstatningsansvar. </P>  \r\n\r\n<P CLASS=STK> <I>Stk. 6. </I> § 10, stk. 4, nr. 1 og 2, samt stk. 5, finder  \r\n\r\n ikke anvendelse, såfremt en kommune efter stk. 2 har overtaget  \r\n\r\n forsikringspligten. </P>  \r\n\r\n<P CLASS=STK> <I>Stk. 7. </I> Der tillægges kommuner udpantningsret for de i  \r\n\r\n stk. 3 nævnte omkostninger. </P>  \r\n\r\n<P> <I>Patientforsikringsforeningen </I></P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Forsikringsselskaber, som er godkendt efter §  \r\n\r\n 10, opretter i fællesskab en patientforsikringsforening og vælger en  \r\n\r\n bestyrelse for foreningen. Sundhedsministeren kan bestemme, at staten og de  \r\n\r\n kommuner, som er selvforsikrende, kan blive medlem af bestyrelsen. </P>  \r\n\r\n<P CLASS=STK> <I>Stk. 2. </I> Sundhedsministeren fastsætter vedtægter for  \r\n\r\n foreningens styrelse og virksomhed. Udgifter til foreningens drift samt  \r\n\r\n udgifter, der i øvrigt pålægges foreningen efter loven, afholdes af  \r\n\r\n forsikringsselskaberne og selvforsikrende myndigheder efter en fordeling, som  \r\n\r\n fastsættes i vedtægterne. </P>  \r\n\r\n<P CLASS=STK> <I>Stk. 3. </I> Patientforsikringsforeningen afgiver en årlig  \r\n\r\n redegørelse til sundhedsministeren om sin virksomhed. </P>  \r\n\r\n<P> <I>Sagernes behandling </I></P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Patientforsikringsforeningen modtager, oplyser  \r\n\r\n og afgør alle erstatningssager efter denne lov. Foreningen kan efter nærmere  \r\n\r\n bestemmelse i vedtægterne bemyndige de enkelte forsikringsselskaber og  \r\n\r\n selvforsikrende myndigheder til selv at oplyse og afgøre nærmere beskrevne  \r\n\r\n sagstyper. </P>  \r\n\r\n<P CLASS=STK> <I>Stk. 2. </I> Patientforsikringsforeningen kan lade vidner  \r\n\r\n afhøre ved byretten på det sted, hvor de bor. </P>  \r\n\r\n<P CLASS=STK> <I>Stk. 3. </I> Patientforsikringsforeningens afgørelser  \r\n\r\n meddeles vedkommende forsikringsselskab, staten eller selvforsikrende  \r\n\r\n kommune, som herefter skal udbetale de fastsatte ydelser. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Sundhedsministeren nedsætter et  \r\n\r\n patientskadeankenævn, der består af: </P>  \r\n\r\n<UL CLASS=PLAIN-LIST>  \r\n\r\n<LI>1) En af sundhedsministeren udnævnt formand, som skal være dommer, </LI>  \r\n\r\n<LI>2) 2 medlemmer udpeget af sundhedsministeren, </LI>  \r\n\r\n<LI>3) 2 sagkyndige medlemmer inden for lægevidenskab udpeget af  \r\n\r\n Sundhedsstyrelsen, </LI>  \r\n\r\n<LI>4) 2 medlemmer udpeget i fællesskab af Amtsrådsforeningen i Danmark og  \r\n\r\n Københavns og Frederiksberg Kommuner, </LI>  \r\n\r\n<LI>5) 2 medlemmer udpeget af De Samvirkende Invalideorganisationer. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> En repræsentant fra  \r\n\r\n patientforsikringsforeningen kan deltage uden stemmeret ved nævnets  \r\n\r\n behandling af sager. </P>  \r\n\r\n<P CLASS=STK> <I>Stk. 3. </I> Patientskadeankenævnets medlemmer udpeges for 4  \r\n\r\n år. Finder udpegningen sted i løbet af en periode, gælder den kun til  \r\n\r\n periodens udløb. </P>  \r\n\r\n<P CLASS=STK> <I>Stk. 4. </I> Sundhedsministeren fastsætter efter forhandling  \r\n\r\n med Patientskadeankenævnet dettes forretningsorden. </P>  \r\n\r\n<P CLASS=STK> <I>Stk. 5. </I> Udgifter til drift af Patientskadeankenævnet  \r\n\r\n afholdes af forsikringsselskaberne og selvforsikrende myndigheder efter den  \r\n\r\n fordeling, som fastsættes af sundhedsministeren efter § 12, stk. 2, 2. pkt.  \r\n\r\n</P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> De afgørelser, der træffes efter § 13, kan  \r\n\r\n indbringes for Patientskadeankenævnet, der har den endelige administrative  \r\n\r\n afgørelse. Patientskadeankenævnet kan tillægge en klage opsættende virkning.  \r\n\r\n</P>  \r\n\r\n<P CLASS=STK> <I>Stk. 2. </I> Klage til Patientskadeankenævnet indgives inden  \r\n\r\n 3 måneder efter, at klageren har fået meddelelse om afgørelsen. </P>  \r\n\r\n<P CLASS=STK> <I>Stk. 3. </I> Patientskadeankenævnet kan se bort fra  \r\n\r\n overskridelse af klagefristen, når der er særlig grund hertil. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Patientskadeankenævnets afgørelse kan  \r\n\r\n indbringes for landsretten, der kan stadfæste, ophæve eller ændre afgørelsen.  \r\n\r\n</P>  \r\n\r\n<P CLASS=STK> <I>Stk. 2. </I> Indbringelse skal ske inden 6 måneder efter, at  \r\n\r\n afgørelsen er meddelt. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Patientforsikringsforeningen kan af kommuner,  \r\n\r\n amtskommuner og andre vedkommende, herunder sygehuse, institutioner,  \r\n\r\n behandlende læger m.v. samt den skadelidte, forlange meddelt enhver  \r\n\r\n oplysning, herunder sygehusjournaler, journaloptegnelser m.v., som foreningen  \r\n\r\n skønner er af betydning for behandling af sager efter loven. </P>  \r\n\r\n<P CLASS=STK> <I>Stk. 2. </I> Patientforsikringsforeningen skal afgive de  \r\n\r\n oplysninger til Patientskadeankenævnet og Sundhedsministeriet, som er  \r\n\r\n nødvendige for disse myndigheders varetagelse af opgaver efter loven. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Lægemiddelforsikringsordning </I> </P>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Sundhedsministeren kan godkende, at  \r\n\r\n patientforsikringsforeningen samarbejder med en lægemiddelforsikringsordning,  \r\n\r\n som oprettes af lægemiddelbranchens organisationer i Danmark. </P>  \r\n\r\n<P CLASS=STK> <I>Stk. 2. </I> Sundhedsministeren kan efter anmodning fra  \r\n\r\n lægemiddelbranchen udpege formanden og visse medlemmer til et ankeorgan, der  \r\n\r\n er omfattet af en sådan lægemiddelforsikringsordning. </P>  \r\n\r\n<P CLASS=STK> <I>Stk. 3. </I> Sundhedsministeren kan efter forhandling med  \r\n\r\n justitsministeren fastsætte regler om, </P>  \r\n\r\n<UL CLASS=PLAIN-LIST>  \r\n\r\n<LI>1) at organerne i en lægemiddelforsikringsordning kan indhente de i § 17,  \r\n\r\n stk. 1, nævnte oplysninger, </LI>  \r\n\r\n<LI>2) at forvaltningsloven og offentlighedsloven samt straffelovens  \r\n\r\n bestemmelser om tavshedspligt finder anvendelse på administrationen, og </LI>  \r\n\r\n<LI>3) at § 13, stk. 2, om vidneafhøring finder tilsvarende anvendelse på  \r\n\r\n organerne i en lægemiddelforsikringsordning. </LI>  \r\n\r\n</UL>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Forældelses- og straffebestemmelser </I>  \r\n\r\n</P>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Erstatningskrav efter denne lov skal være  \r\n\r\n anmeldt til patientforsikringsforeningen senest 5 år efter, at den  \r\n\r\n erstatningsberettigede har fået eller burde have fået kendskab til skaden.  \r\n\r\n</P>  \r\n\r\n<P CLASS=STK> <I>Stk. 2. </I> Forældelse af erstatningskrav indtræder dog  \r\n\r\n senest 10 år efter den dag, skaden er forårsaget. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Overtrædelse af § 10, stk. 1, straffes med  \r\n\r\n bøde. For overtrædelse, der begås af aktieselskaber, anpartsselskaber,  \r\n\r\n andelsselskaber eller lignende, kan der pålægges selskabet som sådant  \r\n\r\n bødeansvar. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttrædelsesbestemmelser m.v. </I> </P>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Loven træder i kraft den 1. juli 1992 og finder  \r\n\r\n anvendelse for skader, der forårsages efter lovens ikrafttræden. </P>  \r\n\r\n<P CLASS=STK> <I>Stk. 2. </I> Samtidig ophæves lov nr. 82 af 8. marts 1978 om  \r\n\r\n erstatning for vaccinationsskader. Skader, der er forårsaget før 1. juli  \r\n\r\n 1992, og som efter lov om erstatning for vaccinationsskader ville kunne  \r\n\r\n anmeldes senest et år efter, at de første sikre symptomer på skaden er  \r\n\r\n påvist, omfattes af denne lov. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Loven gælder ikke for Færøerne og Grønland, men  \r\n\r\n kan ved kongelig anordning sættes i kraft for disse landsdele med de  \r\n\r\n afvigelser, som de særlige færøske og grønlandske forhold tilsiger. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 6.  \r\n\r\n juni 1991 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/ Ester Larsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Loven træder i kraft den 1. juli 1992 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/06/1991"
        },
        {
            "displayName": "Accession",
            "displayValue": "A19910036730"
        },
        {
            "displayName": "Entydig dokumentidentifikation",
            "displayValue": "CM005696"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "367"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "06/06/1991"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundhedsmin. 1. kontor j.nr. 570070-6671986"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}