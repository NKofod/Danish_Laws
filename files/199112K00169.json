{
    "id": 110969,
    "title": "1991 LSF 169   FORSLAG TIL LOV OM TILBAGEHOLDELSE AF STOFMISBRUGERE I BEHANDLING ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 169",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 169 </P>  \r\n\r\n<P></P>  \r\n\r\n<P>Forslag til Lov om tilbageholdelse af stofmisbrugere i behandling </P>  \r\n\r\n<P></P>  \r\n\r\n<P>Fremsat af socialministeren (Else Winther Andersen) </P>  \r\n\r\n<P></P>  \r\n\r\n<P>den 18. december 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 8. maj 1992 </P>  \r\n\r\n<P></P>  \r\n\r\n<P><a href=\"document.aspx?accn=A19920034930\"> Lov nr. 349 af 14/05/1992</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Amtsrådet træffer beslutning om, hvorvidt den pågældende </P>  \r\n\r\n<P>amtskommune vil benytte sig af denne lovs bestemmelser. I Københavns </P>  \r\n\r\n<P>og Frederiksberg Kommuner træffes beslutningen af </P>  \r\n\r\n<P>kommunalbestyrelsen. </P>  \r\n\r\n<P> <I>Stk. 2.</I> En beslutning efter stk. 1 omfatter døgninstitutioner i  \r\n\r\n henhold til § 96 i lov om social bistand og private døgninstitutioner,  \r\n\r\n hvormed der ikke er indgået overenskomst, jf. § 96, stk. 2. </P>  \r\n\r\n<P> <B>§ 2</B> . I forbindelse med behandling af stofmisbrugere på  \r\n\r\n institutioner i henhold til § 96 i lov om social bistand kan det udvalg, der  \r\n\r\n efter den sociale styrelseslovs § 2, stk. 2, træffer beslutning om optagelse  \r\n\r\n på den pågældende institution, beslutte, at en stofmisbruger skal have tilbud  \r\n\r\n om at indgå en kontrakt om behandling for stofmisbrug med mulighed for  \r\n\r\n tilbageholdelse. I Københavns Kommune træffes beslutningen af vedkommende  \r\n\r\n borgmester. </P>  \r\n\r\n<P> <I>Stk. 2.</I> I de i § 1, stk. 2, nævnte private institutioner træffer  \r\n\r\n institutionslederen beslutning om, hvorvidt en stofmisbruger skal have tilbud  \r\n\r\n om at indgå en kontrakt om behandling for stofmisbrug med mulighed for  \r\n\r\n tilbageholdelse. Beslutningen skal godkendes af den i stk. 1 nævnte  \r\n\r\n myndighed. </P>  \r\n\r\n<P> <I>Stk. 3.</I> Afslag på tilbud efter stk. 1 eller godkendelse efter stk.  \r\n\r\n 2 kan ikke indbringes for anden administrativ myndighed. </P>  \r\n\r\n<P> <B>§ 3</B> . Når der er truffet beslutning om behandling efter § 2, kan  \r\n\r\n stofmisbrugeren og behandlingsinstitutionen, før behandlingen påbegyndes,  \r\n\r\n indgå en kontrakt herom. Ønsker stofmisbrugeren ikke at indgå en kontrakt om  \r\n\r\n behandling for stofmisbrug med mulighed for tilbageholdelse, har vedkommende  \r\n\r\n fortsat adgang til øvrige eksisterende behandlingstilbud. </P>  \r\n\r\n<P> <I>Stk. 2.</I> Amtsrådet, i Københavns og Frederiksberg Kommuner  \r\n\r\n kommunalbestyrelsen, fører tilsyn med en privat døgninstitution, der har  \r\n\r\n indgået kontrakt med en stofmisbruger efter stk. 1, og kan indhente de  \r\n\r\n nødvendige oplysninger hos den private institution til brug for godkendelse  \r\n\r\n efter § 2, stk. 2, og den endelige beslutning efter § 6, stk. 2. </P>  \r\n\r\n<P> <B>§ 4.</B> En kontrakt om behandling med mulighed for tilbageholdelse af  \r\n\r\n stofmisbrugeren kan indgås for en periode af ikke over et halvt års varighed  \r\n\r\n fra indgåelsen. </P>  \r\n\r\n<P> <I>Stk. 2.</I> Stofmisbrugeren kan til enhver tid opsige en kontrakt om  \r\n\r\n behandling med mulighed for tilbageholdelse, jf. dog § 5. </P>  \r\n\r\n<P> <B>§ 5.</B> Tilbageholdelse kan ske, når der er en begrundet formodning  \r\n\r\n om, at stofmisbrugeren vil afbryde den aftalte behandling, og det vil være  \r\n\r\n uforsvarligt ikke at tilbageholde den pågældende, fordi </P>  \r\n\r\n<P>1) udsigten til ophøret af misbruget eller en betydelig og afgørende  \r\n\r\n bedring af tilstanden ellers vil blive væsentligt forringet eller </P>  \r\n\r\n<P>2) stofmisbrugeren frembyder nærliggende og væsentlig fare for sig selv  \r\n\r\n eller andre. </P>  \r\n\r\n<P> <I>Stk. 2</I> . Tilbageholdelse kan kun ske, såfremt mere lempelige  \r\n\r\n foranstaltninger er utilstrækkelige. </P>  \r\n\r\n<P> <B>§ 6.</B> Den foreløbige beslutning om tilbageholdelse træffes af  \r\n\r\n behandlingsinstitutionens leder og skal snarest muligt meddeles til  \r\n\r\n stofmisbrugeren. </P>  \r\n\r\n<P> <I>Stk. 2.</I> Beslutningen efter stk. 1 skal straks forelægges den i §  \r\n\r\n 2, stk. 1 og 2, nævnte myndighed, som senest 3 dage efter, at beslutningen er  \r\n\r\n truffet, træffer den endelige beslutning i et møde, jf. dog § 22, stk. 2, 1.  \r\n\r\n pkt., i lov om kommunernes styrelse. I Københavns Kommune træffes den  \r\n\r\n endelige beslutning af vedkommende borgmester. Stofmisbrugeren skal straks  \r\n\r\n have meddelelse om beslutningen, som skal være skriftlig og begrundet. </P>  \r\n\r\n<P> <B>§ 7.</B> Tilbageholdelsen skal ophøre, når betingelserne i § 5 ikke  \r\n\r\n længere er til stede. Den enkelte tilbageholdelse kan ikke vare over 14 dage  \r\n\r\n fra beslutningen i henhold til § 6, stk. 2, og den samlede  \r\n\r\n tilbageholdelsesperiode kan ikke overstige 2 måneder inden for 6 måneder.  \r\n\r\n Beslutning om ophøret af tilbageholdelsen træffes af  \r\n\r\n behandlingsinstitutionens leder og skal efterfølgende meddeles den i § 2,  \r\n\r\n stk. 1 og 2, nævnte myndighed. Stofmisbrugeren skal straks have meddelelse om  \r\n\r\n ophøret af tilbageholdelsen. </P>  \r\n\r\n<P> <B>§ 8.</B> Den i § 2, stk. 1 og 2, nævnte myndighed skal efter anmodning  \r\n\r\n fra stofmisbrugeren indbringe beslutningen om tilbageholdelsen for retten  \r\n\r\n efter reglerne i retsplejelovens kapitel 43 a. Stofmisbrugeren skal både i  \r\n\r\n forbindelse med indgåelse af kontrakten, jf. § 3, stk. 1, og samtidig med at  \r\n\r\n pågældende får meddelelse om beslutning efter § 6, stk. 2, orienteres om  \r\n\r\n muligheden for at få beslutningen indbragt for retten. </P>  \r\n\r\n<P> <B>§ 9.</B> Socialministeren fastsætter nærmere regler om tilbageholdelse  \r\n\r\n og om indberetning. Isolation og fiksering er ikke tilladt. Fysisk  \r\n\r\n magtanvendelse er tilladt i det omfang, det er nødvendigt for at afværge, at  \r\n\r\n stofmisbrugeren udsætter sig selv eller andre for nærliggende fare for at  \r\n\r\n lide skade på legeme eller helbred. </P>  \r\n\r\n<P> <B>§ 10</B> . Loven træder i kraft den 1. juli 1992. </P>  \r\n\r\n<P> <B>§ 11</B> . Forslag til revision af loven fremsættes for Folketinget  \r\n\r\n senest ved begyndelsen af folketingsåret 1996-97. </P>  \r\n\r\n<P> <B>§ 12</B> . Loven gælder ikke for Færøerne og Grønland. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Amtsrådet træffer beslutning om, hvorvidt den pågældende </P>  \r\n\r\n<P>amtskommune vil benytte sig af denne lovs bestemmelser. I Københavns </P>  \r\n\r\n<P>og Frederiksberg Kommuner træffes beslutninger af </P>  \r\n\r\n<P>kommunalbestyrelsen. </P>  \r\n\r\n<P> <B>§ 2</B> . I forbindelse med behandling af stofmisbrugere på  \r\n\r\n institutioner i henhold til § 96 i lov om social bistand kan det udvalg, der  \r\n\r\n efter den sociale styrelseslovs § 2, stk. 2, træffer beslutning om optagelse  \r\n\r\n på den pågældende institution, beslutte, at en stofmisbruger skal have tilbud  \r\n\r\n om at indgå en kontrakt om behandling for stofmisbrug med mulighed for  \r\n\r\n tilbageholdelse. </P>  \r\n\r\n<P> <B>§ 3</B> . Når der er truffet beslutning om behandling efter § 2, kan  \r\n\r\n stofmisbrugeren og behandlingsinstitutionen, før behandlingen påbegyndes,  \r\n\r\n indgå en kontrakt herom. Ønsker stofmisbrugeren ikke at indgå en kontrakt om  \r\n\r\n behandling for stofmisbrug med mulighed for tilbageholdelse, har vedkommende  \r\n\r\n fortsat adgang til øvrige eksisterende behandlingstilbud. I Københavns  \r\n\r\n Kommune træffes beslutninger af vedkommende borgmester. </P>  \r\n\r\n<P> <I>Stk 2</I> . Afslag fra det i § 2 nævnte udvalg på at indgå kontrakt  \r\n\r\n med mulighed for tilbageholdelse kan ikke indbringes for anden administrativ  \r\n\r\n myndighed. </P>  \r\n\r\n<P> <B>§ 4.</B> En kontrakt om behandling med mulighed for tilbageholdelse af  \r\n\r\n stofmisbrugeren kan indgås for en periode af ikke over et halvt års varighed  \r\n\r\n fra indgåelsen. </P>  \r\n\r\n<P> <B>§ 5.</B> Tilbageholdelse kan ske, når der er en begrundet formodning  \r\n\r\n om, at stofmisbrugeren vil afbryde den aftalte behandling, og det vil være  \r\n\r\n uforsvarligt ikke at tilbageholde den pågældende, fordi: </P>  \r\n\r\n<P>1) udsigten til ophøret af misbruget eller en betydelig og afgørende  \r\n\r\n bedring af tilstanden ellers vil blive væsentligt forringet, eller </P>  \r\n\r\n<P>2) stofmisbrugeren frembyder nærliggende og væsentlig fare for sig selv  \r\n\r\n eller andre. </P>  \r\n\r\n<P> <I>Stk. 2</I> . Tilbageholdelse kan kun ske, såfremt mere lempelige  \r\n\r\n foranstaltninger er utilstrækkelige. </P>  \r\n\r\n<P> <B>§ 6.</B> Den foreløbige beslutning om tilbageholdelse træffes af  \r\n\r\n behandlingsinstitutionens leder, og skal snarest muligt meddeles til  \r\n\r\n stofmisbrugeren. </P>  \r\n\r\n<P> <I>Stk. 2.</I> Beslutningen efter stk. 1 skal straks forelægges det i § 2  \r\n\r\n nævnte udvalg, som senest 3 dage efter, at beslutningen er truffet, træffer  \r\n\r\n den endelige beslutning i et møde, jf. dog § 22, stk. 2, 1. pkt. i lov om  \r\n\r\n kommunernes styrelse. I Københavns Kommune træffes den endelige beslutning af  \r\n\r\n vedkommende borgmester. Stofmisbrugeren skal straks have meddelelse om  \r\n\r\n beslutningen, som skal være skriftlig og begrundet. </P>  \r\n\r\n<P> <B>§ 7.</B> Tilbageholdelsen skal ophøre, når betingelserne i § 5 ikke  \r\n\r\n længere er til stede, og kan ikke vare over 2 måneder fra beslutningen i  \r\n\r\n henhold til § 6, stk. 2. Beslutning om ophøret af tilbageholdelsen træffes af  \r\n\r\n behandlingsinstitutionens leder og skal efterfølgende meddeles det i § 2  \r\n\r\n nævnte udvalg, i Københavns Kommune vedkommende borgmester. Stofmisbrugeren  \r\n\r\n skal straks have meddelelse om ophøret af tilbageholdelsen. </P>  \r\n\r\n<P> <B>§ 8.</B> Det i § 2 nævnte udvalg skal efter anmodning fra  \r\n\r\n stofmisbrugeren indbringe beslutningen om tilbageholdelsen for retten efter  \r\n\r\n reglerne i retsplejelovens kapitel 43 a. Stofmisbrugeren skal både i  \r\n\r\n forbindelse med indgåelse af kontrakten, jf. § 3, og samtidig med at  \r\n\r\n pågældende får meddelelse om beslutning efter § 6, stk. 2, orienteres om  \r\n\r\n muligheden for at få beslutningen indbragt for retten. </P>  \r\n\r\n<P> <B>§ 9.</B> Socialministeren kan fastsætte nærmere regler om, hvordan  \r\n\r\n tilbageholdelsen kan ske. Isolation og fiksering er ikke tilladt. Fysisk  \r\n\r\n magtanvendelse er tilladt i det omfang, det er nødvendigt for at afværge, at  \r\n\r\n stofmisbrugeren udsætter sig selv eller andre for nærliggende fare for at  \r\n\r\n lide skade på legeme eller helbred. </P>  \r\n\r\n<P> <B>§ 10</B> . Loven træder i kraft den 1. juli 1992. </P>  \r\n\r\n<P> <B>§ 11</B> . Forslag til revision af loven fremsættes for Folketinget  \r\n\r\n senest ved begyndelsen af folketingsåret 1996-97. </P>  \r\n\r\n<P> <B>§ 12</B> . Loven gælder ikke for Færøerne og Grønland. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Ansvaret for behandlingen af stofmisbrugere ligger i amtskommunerne, som  \r\n\r\n sammen med kommunerne også har ansvaret for den forebyggende indsats. </P>  \r\n\r\n<P>Behandlingen af stofmisbrugere indenfor det sociale område er hovedsagelig  \r\n\r\n en socialpædagogisk opgave, der efter bistandslovens § 96 foregår i  \r\n\r\n amtskommunale behandlingsinstitutioner og ambulatorier m.v. Udover egentlige  \r\n\r\n døgninstitutionsophold omfatter amtskommunernes behandlingstilbud tillige  \r\n\r\n bl.a. ophold i socialpædagogiske kollektiver eller familiepleje, ambulant  \r\n\r\n behandling, herunder f.eks. metadonordination, dagbehandling samt  \r\n\r\n fritidstilbud. Endvidere indgår institutioner efter bistandslovens § 105  \r\n\r\n (forsorgshjem, herberger m.v.) i tilbudet til stofmisbrugere. </P>  \r\n\r\n<P>I forbindelse med at en stofmisbruger indgår i et amtskommunalt  \r\n\r\n behandlingstilbud, fastlægger institutionen i mange tilfælde en  \r\n\r\n behandlingsplan i samarbejde med misbrugeren. Typisk indgåes aftalen  \r\n\r\n skriftligt og for en afgrænset periode, der er overskuelig for misbrugeren.  \r\n\r\n Formålet med disse behandlingskontrakter er i samarbejde med misbrugeren at  \r\n\r\n få fastlagt nogle rammer for behandlingsforløbet, herunder at fastsætte  \r\n\r\n aftaler om mål for behandlingen samt goder, krav og regler under  \r\n\r\n behandlingsforløbet. </P>  \r\n\r\n<P>Behandlingskontrakter indgår som et pædagogisk led i forsøget på at  \r\n\r\n fastholde stofmisbrugeren i behandlingen. Hvis misbrugeren bryder aftalen, er  \r\n\r\n konsekvensen oftest, at behandlingen stoppes helt eller delvist, idet der  \r\n\r\n ikke hidtil i dansk lovgivning har været hjemmel til at tilbageholde  \r\n\r\n misbrugere mod deres vilje på behandlingsinstitutioner. </P>  \r\n\r\n<P>Erfaringerne viser imidlertid, at en kvalificeret behandlingsindsats  \r\n\r\n medfører forbedringer hos et betydeligt antal stofmisbrugere i form af  \r\n\r\n reduktion af misbrug, forbedring af beskæftigelsessituationen og reduktion af  \r\n\r\n kriminel adfærd. Derudover er selve behandlingstidens længde af stor  \r\n\r\n betydning for effekten af behandlingsindsatsen. </P>  \r\n\r\n<P>Det er derfor af stor betydning for effekten af behandlingen af  \r\n\r\n stofmisbrugere, at de er i en fortsat og sammenhængende behandling uden  \r\n\r\n længerevarende afbrydelser. </P>  \r\n\r\n<P>Regeringen har derfor fundet det hensigtsmæssigt at udvide  \r\n\r\n behandlingstilbudene til stofmisbrugere med et tilbud om kontrakt om  \r\n\r\n behandling for stofmisbrug med mulighed for på behandlingsinstitutionen under  \r\n\r\n visse nærmere angivne restriktive betingelser at tilbageholde stofmisbrugeren  \r\n\r\n mod dennes vilje. </P>  \r\n\r\n<P>Tilbudet skal ses som en udvidelse af de eksisterende behandlingstilbud.  \r\n\r\n</P>  \r\n\r\n<P>Børn og unge under 18 år kan efter bistandslovens afsnit VIII i  \r\n\r\n velfærdstruende situationer anbringes uden for hjemmet uden forældrenes  \r\n\r\n samtykke. Disse bestemmelser finder anvendelse i forhold til stofmisbrugere  \r\n\r\n under 18 år. </P>  \r\n\r\n<P>Formålet med den foreslåede ordning er især at hjælpe yngre stofmisbrugere  \r\n\r\n over 18 år, der er motiveret for behandling, og som endnu ikke i større  \r\n\r\n omfang er kommet i konflikt med straffeloven som følge af stofmisbruget.  \r\n\r\n Denne gruppe forudsættes at være mest modtagelig for behandling, og det er  \r\n\r\n således i særlig grad i forhold til denne gruppe, der skal være mulighed for  \r\n\r\n at anvende tilbageholdelse i henhold til kontrakten. Det er på den anden side  \r\n\r\n ikke hensigten at udelukke ældre stofmisbrugere fra en tilsvarende mulighed.  \r\n\r\n</P>  \r\n\r\n<P>Lovforslaget er baseret på 3-dobbelt frivillighed: For det første er det  \r\n\r\n overladt til amtsrådet, om det vil benytte sig af lovens bestemmelser i  \r\n\r\n amtskommunen. </P>  \r\n\r\n<P>For det andet træffer amtskommunen i det konkrete tilfælde beslutning, om  \r\n\r\n der skal gives tilbud om behandling med mulighed for tilbageholdelse på  \r\n\r\n behandlingsinstitutionen. Der er således ingen forpligtelse for amtskommunen  \r\n\r\n til at tilbyde en sådan kontrakt, og amtskommunens afgørelse kan ikke  \r\n\r\n indbringes for anden myndighed. </P>  \r\n\r\n<P>For det tredie er det frivilligt for stofmisbrugeren, om pågældende vil  \r\n\r\n indgå en sådan kontrakt. Ønsker stofmisbrugeren ikke at indgå en sådan  \r\n\r\n aftale, har vedkommende fortsat adgang til øvrige eksisterende  \r\n\r\n behandlingstilbud. Herved fastholdes frivillighedsprincippet i behandlingen  \r\n\r\n af stofmisbrugere. </P>  \r\n\r\n<P>Det skal fremhæves, at behandlingen i princippet foregår i et åbent  \r\n\r\n behandlingsmiljø. Dette lægger naturligvis også begrænsninger for de faktiske  \r\n\r\n muligheder for at iværksætte og opretholde tilbageholdelsen. </P>  \r\n\r\n<P>Lovforslaget rummer derfor nogle begrænsninger i, hvordan tilbageholdelse  \r\n\r\n kan ske. </P>  \r\n\r\n<P>Betingelserne for at iværksætte en tilbageholdelse, jf. bemærkningerne til  \r\n\r\n lovforslagets enkelte bestemmelser, er således forholdsvis restriktive. </P>  \r\n\r\n<P>Ligeledes forudsætter hjemlen i § 9 for socialministeren til at fastsætte  \r\n\r\n nærmere regler om, hvordan tilbageholdelsen kan ske, kun mulighed for meget  \r\n\r\n begrænsede foranstaltninger til at gennemføre tilbageholdelsen, jf.  \r\n\r\n bemærkningerne til § 9. </P>  \r\n\r\n<P>Foranstaltningerne anses imidlertid for at være tilstrækkelige til at  \r\n\r\n klare mere eller mindre akutte krisesituationer af relativ kortere varighed.  \r\n\r\n</P>  \r\n\r\n<P>Tilbudet skal ses i sammenhæng med og som supplement til en række andre  \r\n\r\n initiativer på området. Således er der bl.a. nedsat en arbejdsgruppe i  \r\n\r\n Amtsrådsforeningen vedrørende tilrettelæggelsen af behandlingsindsatsen og  \r\n\r\n tilgrænsede foranstaltninger på misbrugsområdet. Arbejdsgruppen har til  \r\n\r\n opgave at beskrive rusmiddelmisbrugets omfang og karakter, herunder vurdere  \r\n\r\n udviklingen i misbrugsmønstret. Endvidere skal arbejdsgruppen beskrive  \r\n\r\n udviklingen med hensyn til bekæmpelse af rusmiddelmisbrugets skadevirkninger  \r\n\r\n og afdække problemområderne og eventuelt fremsætte forslag til det  \r\n\r\n offentliges foranstaltninger på dette felt. </P>  \r\n\r\n<P>Endvidere har Københavns kommune nedsat en arbejdsgruppe om brugerønsker  \r\n\r\n og behov - mål og rammer på narkoområdet, og arbejdsgruppen har  \r\n\r\n offentliggjort en 1. delrapport. Arbejdsgruppen har haft til opgave at  \r\n\r\n vurdere, hvorledes det københavnske behandlingssystem i højere grad kan blive  \r\n\r\n i stand til mere effektivt at imødekomme behovet hos forskellige grupper af  \r\n\r\n stofmisbrugere. </P>  \r\n\r\n<P>Det skal fremhæves, at lovforslaget ikke indeholder en hjemmel til  \r\n\r\n tvangsbehandling eller tvangsanbringelse af stofmisbrugere, således som der  \r\n\r\n er mulighed for efter eksempelvis svensk lovgivning. </P>  \r\n\r\n<P>Efter <I>svensk ret</I> kræves der ikke forudgående samtykke. Der er  \r\n\r\n betingelserne for tvangsbehandling, at der skal være tale om personer, der  \r\n\r\n som følge af et vedvarende misbrug har behov for behandling for at komme ud  \r\n\r\n af misbruget. Endvidere skal der være fare for, at den pågældende på grund af  \r\n\r\n misbruget kan komme til at skade sig selv eller sine nærmeste alvorligt,  \r\n\r\n eller den pågældende skal udsætte sin fysiske eller psykiske sundhed for  \r\n\r\n alvorlig fare eller løbe en åbenbar risiko for at ødelægge sit liv.  \r\n\r\n Tvangsbehandlingen indledes på en lukket døgninstitution, hvorefter  \r\n\r\n misbrugeren skal udplaceres på almindeligt, frivilligt behandlingshjem i  \r\n\r\n løbet af de første 3 måneder. Tvangsbehandlingen skal ophøre, når formålet  \r\n\r\n med behandlingen er opnået, og senest når behandlingen har varet i 6 måneder.  \r\n\r\n</P>  \r\n\r\n<P>I dansk lovgivning eksisterer der i forvejen en række muligheder for at  \r\n\r\n lægge pres på stofmisbrugere om at acceptere behandling: </P>  \r\n\r\n<P>Et barn under 18 år kan - som tidligere nævnt - efter <I>bistandslovens  \r\n\r\n afsnit VIII</I> i velfærdstruende situationer anbringes uden for hjemmet uden  \r\n\r\n forældrenes samtykke, herunder anbringes på psykiatrisk hospital. Denne  \r\n\r\n bestemmelse kan anvendes på stofmisbrugere under 18 år og på stofmisbrugeres  \r\n\r\n børn. </P>  \r\n\r\n<P>Som vilkår til et tiltalefrafald efter <I>retsplejelovens § 723</I> kan  \r\n\r\n bl.a. iværksættes hjælpeforanstaltninger efter bistandsloven, herunder  \r\n\r\n afvænningsbehandling. </P>  \r\n\r\n<P>Efter <I>straffelovens § 49, stk. 2,</I> kan stofmisbrugere m.v. i  \r\n\r\n fængsler overføres til narkotikabehandling i en behandlingsinstitution,  \r\n\r\n forudsat de samtykker heri. </P>  \r\n\r\n<P>I forbindelse med en betinget dom kan retten efter <I>straffelovens §  \r\n\r\n 57</I> fastsætte vilkår, f.eks. om misbrugsbehandling, bl.a. på institution,  \r\n\r\n som den dømte er forpligtet til at overholde. </P>  \r\n\r\n<P>Tilsvarende vilkår kan fastsættes i forbindelse med prøveløsladelse efter  \r\n\r\n<I>straffelovens § 39, stk. 2. </I></P>  \r\n\r\n<P> Hjemlerne i retsplejeloven og straffeloven giver ikke mulighed for  \r\n\r\n tvangsmæssigt at tilbageholde stofmisbrugere med henblik på et  \r\n\r\n behandlingsforløb. </P>  \r\n\r\n<P> <I>Administrative konsekvenser </I></P>  \r\n\r\n<P> Det forudsættes, at lovforslaget kun vil medføre administrativt  \r\n\r\n merarbejde af mindre omfang. </P>  \r\n\r\n<P> <I>Økonomiske konsekvenser </I></P>  \r\n\r\n<P> Lovforslaget skal som nævnt ses som et tilbud til amtskommunerne, der  \r\n\r\n giver mulighed for et yderligere behandlingstilbud. </P>  \r\n\r\n<P>Amtskommunen får således en mulighed for - men altså ingen pligt til - at  \r\n\r\n søge at træffe forhåndsaftale med stofmisbrugeren om eventuel tilbageholdelse  \r\n\r\n i behandlingsforløbet. Amtskommunen er i en konkret situation ikke forpligtet  \r\n\r\n til at udnytte sin tilbageholdelsesmulighed, hvis den ikke fagligt skønner  \r\n\r\n det formålstjenligt. </P>  \r\n\r\n<P>Der vil kun kunne blive tale om merudgifter til behandling af den enkelte  \r\n\r\n stofmisbruger, hvis amtskommunen vælger at supplere behandlingstilbudet med  \r\n\r\n denne form for kontraktsbehandling, og kun i det omfang dette tilbud er  \r\n\r\n dyrere end alternative behandlingstilbud. </P>  \r\n\r\n<P>Det er med lovforslaget ikke tilsigtet at forøge de amtskommunale udgifter  \r\n\r\n ved iværksættelse af behandlingstilbud. Tilbud med mulighed for at  \r\n\r\n tilbageholde er således betinget af, at tilbudene kan finansieres indenfor  \r\n\r\n området. Lovforslaget er derfor udgiftsneutralt for den kommunale sektor.  \r\n\r\n</P>  \r\n\r\n<P>Det er fra kommunal side fremført, at brugen af kontraktsbehandling med  \r\n\r\n mulighed for tilbageholdelse vil blive meget begrænset, hvis finansieringen  \r\n\r\n skal ske via omprioriteringer indenfor den eksisterende økonomiske ramme.  \r\n\r\n</P>  \r\n\r\n<P>Udgiftsniveauet for forskellige former for behandling varierer alt efter  \r\n\r\n indholdet i behandlingstilbudet og er således ikke direkte sammenlignelige.  \r\n\r\n Med udgangspunkt i budgetoplysningerne for 1990 anslåes udgifter til  \r\n\r\n familiepleje mv. til typisk at være omkring 20.000 - 30.000 kr. om måneden  \r\n\r\n for en stofmisbruger. </P>  \r\n\r\n<P>Udgiften til eksisterende døgnbehandling på amtsungdomscentrene kan  \r\n\r\n variere fra en udgift på 35.000 kr. pr. måned til henholdsvis godt 40.000 kr.  \r\n\r\n og knap 55.000 kr. </P>  \r\n\r\n<P>Forhandlingerne med de kommunale parter er ikke afsluttet. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P> Det foreslås, at det er amtsrådet, der træffer beslutning om, hvorvidt  \r\n\r\n amtskommunen på en eller flere behandlingsinstitutioner, vil tage dette  \r\n\r\n yderligere tilbud i brug med kontraktsbehandling med ret til at tilbageholde  \r\n\r\n stofmisbrugeren i behandlingen. </P>  \r\n\r\n<P>Beslutningen forudsættes truffet i et møde. </P>  \r\n\r\n<P> <I>Til § 2 </I></P>  \r\n\r\n<P> Reglerne om tilbageholdelse som led i en kontraktsbehandling foreslås  \r\n\r\n alene anvendt på institutioner til behandling af stofmisbrugere i henhold til  \r\n\r\n bistandsloven, d.v.s. de såkaldte § 96-institutioner (amtsungdomscentre). På  \r\n\r\n disse institutioner er personalet uddannet til behandling af stofmisbrugere,  \r\n\r\n og har derfor den nødvendige viden til at kunne vurdere behandlingsplanen og  \r\n\r\n behovet for at tilbageholde stofmisbrugeren i behandlingsforløbet. </P>  \r\n\r\n<P>Det er ikke fundet hensigtsmæssigt at lade hjemlen gælde i forbindelse med  \r\n\r\n ophold i f.eks. familiepleje m.v. i henhold til bistandslovens § 66 eller  \r\n\r\n forsorgshjem m.v. efter bistandslovens § 105, navnlig af hensyn til de  \r\n\r\n særlige praktiske forhold, der gælder for disse institutioner. Tilsvarende  \r\n\r\n vil bestemmelserne hverken kunne anvendes på kriminalforsorgens institutioner  \r\n\r\n eller på sygehuse. </P>  \r\n\r\n<P>Bestemmelserne er primært sigtet på yngre stofmisbrugere over 18 år, men  \r\n\r\n ældre misbrugere vil naturligvis også kunne indgå aftaler om behandling med  \r\n\r\n mulighed for tilbageholdelse. </P>  \r\n\r\n<P>Kontrakten forudsættes at indeholde en fastlagt plan for behandlingen i  \r\n\r\n forbindelse med institutionsopholdet (behandlingsplanen). Indeholder  \r\n\r\n kontrakten en bestemmelse om mulighed for tilbageholdelse, må den ifølge  \r\n\r\n forslaget højst strække sig over et halvt år fra indgåelsen. Tilbageholdelse  \r\n\r\n foreslås dog ikke at måtte vare mere end højst 2 måneder, jf. § 7. </P>  \r\n\r\n<P>Til § 3 </P>  \r\n\r\n<P>I § 3 foreslås kontrakten imellem stofmisbrugeren og  \r\n\r\n behandlingsinstitutionen skriftligt udformet. Det forudsættes, at kontrakten  \r\n\r\n indeholder klare oplysninger om behandlingsplanen, samt oplysninger om at  \r\n\r\n stofmisbrugeren ved indgåelsen af kontrakten giver behandlingsinstitutionen  \r\n\r\n adgang til at tilbageholde pågældende på institutionen, såfremt betingelserne  \r\n\r\n herfor er opfyldt, jf. § 5. </P>  \r\n\r\n<P> <I>Til § 4 </I></P>  \r\n\r\n<P> Det forudsættes, at varigheden af det enkelte behandlingsforløb  \r\n\r\n fastsættes individuelt, afhængig af den enkelte stofmisbrugers mulighed for  \r\n\r\n at overskue længden af behandlingsforløbet. </P>  \r\n\r\n<P>Bestemmelsen i § 4 foreslås udformet som en maximumsregel, således at en  \r\n\r\n kontrakt om behandling efter lovforslaget højst kan indgåes for en periode af  \r\n\r\n et halvt års varighed. </P>  \r\n\r\n<P> <I>Til § 5 </I></P>  \r\n\r\n<P> Bestemmelsen indeholder forslag om betingelser for, hvornår der kan  \r\n\r\n iværksættes en tilbageholdelse af en stofmisbruger mod dennes vilje. </P>  \r\n\r\n<P>Betingelserne er formuleret efter de samme principper, der gælder for  \r\n\r\n tvangsindlæggelse og tvangstilbageholdelse efter § 5 i lov om  \r\n\r\n frihedsberøvelse og anden tvang i psykiatrien. </P>  \r\n\r\n<P>Derudover foreslås der opstillet krav om, at der er en begrundet  \r\n\r\n formodning for, at stofmisbrugeren vil afbryde det aftalte behandlingforløb.  \r\n\r\n Det er derfor ikke nok, at der er en generel formodning om, at stofmisbrugere  \r\n\r\n erfaringsmæssigt afbryder behandlingsforløb i en bestemt periode, ligesom det  \r\n\r\n heller ikke er tilstrækkeligt, at der er en fjern mistanke. </P>  \r\n\r\n<P>På grund af de forholdsvis restriktive betingelser vil der være  \r\n\r\n situationer, hvor en stofmisbruger afbryder et aftalt behandlingsforløb i  \r\n\r\n henhold til behandlingskontrakt efter lovforslaget, uden at institutionen  \r\n\r\n dermed vil være berettiget til at iværksætte en tilbageholdelse, fordi  \r\n\r\n betingelserne i forslagets § 5 ikke er opfyldt. </P>  \r\n\r\n<P>Hensigten med betingelserne er imidlertid, at tilbageholdelsen kun vil  \r\n\r\n kunne finde sted i tilfælde, hvor misbrugeren ellers vil befinde sig i en  \r\n\r\n meget alvorlig situation, hvor det vil være uforsvarligt ikke at tilbageholde  \r\n\r\n pågældende, fordi der uden tilbageholdelsen vil være en nærliggende fare for  \r\n\r\n misbrugerens eller andres liv eller helbred. Det kan f.eks. være tilfælde,  \r\n\r\n hvor den pågældende misbruger med en høj grad af sandsynlighed uden  \r\n\r\n tilbageholdelse vil påbegynde eller fortsætte et sådant misbrug som følge af,  \r\n\r\n at behandlingen afbrydes, således at der vil opstå de ovenfor nævnte  \r\n\r\n fareelementer. Det kan også være de tilfælde, hvor der er fare for personen  \r\n\r\n selv, f.eks. risiko for selvmord, eller hvor misbrugeren overfor andre bliver  \r\n\r\n voldsom og truende i sin adfærd. </P>  \r\n\r\n<P>På tilsvarende måde som i lov om frihedsberøvelse og anden tvang i  \r\n\r\n psykiatrien foreslås der stillet krav om, at misbrugeren skal frembyde  \r\n\r\n nærliggende og væsentlig fare for sig selv eller andre. Det er således ikke  \r\n\r\n tilstrækkeligt, at der er en mulig og mere fjern og uvis risiko for, at faren  \r\n\r\n vil manifestere sig. </P>  \r\n\r\n<P>Der vil ifølge forslaget ikke være adgang til at bringe stofmisbrugeren  \r\n\r\n tilbage til behandling på institutionen - heller ikke med politiets hjælp - ,  \r\n\r\n hvis vedkommende har forladt den. Dette gælder såvel før som efter beslutning  \r\n\r\n om tilbageholdelse er truffet. </P>  \r\n\r\n<P>Det er i øvrigt en forudsætning, at behandlingsinstitutionen altid skal  \r\n\r\n tilbyde mere lempelige indgreb, førend der iværksættes tilbageholdelse af  \r\n\r\n stofmisbrugeren. </P>  \r\n\r\n<P>Det er endvidere en forudsætning, at de socialpædagogiske tiltag,  \r\n\r\n institutionerne normalt griber til i forbindelse med en krisesituation i et  \r\n\r\n behandlingsforløb, intensiveres, således at der også ad den vej lægges pres  \r\n\r\n på stofmisbrugeren med henblik på at fortsætte den aftalte behandling. </P>  \r\n\r\n<P> <I>Til § 6 </I></P>  \r\n\r\n<P> Beslutning om tilbageholdelse efter § 5 foreslås truffet af  \r\n\r\n behandlingsinstitutionens leder. Det er en skønsmæssig vurdering, der må  \r\n\r\n baseres på behandlingsinstitutionens faglige viden samt kendskab til den  \r\n\r\n pågældende stofmisbrugers adfærd i øvrigt. </P>  \r\n\r\n<P>Den foreløbige beslutning skal ifølge forslaget snarest muligt meddeles  \r\n\r\n stofmisbrugeren selv. Der foreslås ikke stillet særlige formkrav i den  \r\n\r\n forbindelse, men hvis situationen tillader det, bør meddelelsen ske skriftlig  \r\n\r\n og med begrundelse. </P>  \r\n\r\n<P>Efter bestemmelsen skal den endelige beslutning om tilbageholdelse af en  \r\n\r\n stofmisbruger træffes enten af vedkommende stående udvalg i et møde eller af  \r\n\r\n udvalgets formand, jf. § 22, stk. 2, 1. pkt. i den kommunale styrelseslov. Da  \r\n\r\n den endelige beslutning skal træffes senest 3 dage efter der foreløbige  \r\n\r\n beslutning, må det forventes, at beslutningen normalt vil blive truffet af  \r\n\r\n udvalgets formand. For at undgå, at udvalget skal indkaldes for at træffe  \r\n\r\n beslutning om tilbageholdelse, vil det være hensigtsmæssigt, at udvalget  \r\n\r\n vælger en næstformand, der kan træffe beslutning i tilfælde af formandens  \r\n\r\n forfald. </P>  \r\n\r\n<P> <I>Til § 7 </I></P>  \r\n\r\n<P> Det forudsættes, at institutionen løbende skal vurdere, om betingelserne  \r\n\r\n for tilbageholdelsen er opfyldt, og tilbageholdelsen skal ifølge forslaget  \r\n\r\n ophæves, når betingelserne herfor ikke længere er tilstede. Ligesom der  \r\n\r\n straks skal gives meddelelse herom til stofmisbrugeren. </P>  \r\n\r\n<P>Tilbageholdelsen foreslås højst at kunne vare i 2 måneder fra  \r\n\r\n godkendelsen. Der er på tilsvarende måde som i § 4 tale om en maximumsregel.  \r\n\r\n</P>  \r\n\r\n<P>I langt de fleste tilfælde vil det kun være nødvendigt at tilbageholde i  \r\n\r\n meget korte perioder, indtil at misbrugeren er blevet overtalt til at  \r\n\r\n fortsætte behandlingsforløbet. </P>  \r\n\r\n<P>Hvis der indenfor kontraktsperioden, dvs. maximalt 6 måneder, på ny opstår  \r\n\r\n behov for at tilbageholde stofmisbrugeren, skal der træffes en ny beslutning  \r\n\r\n efter § 6, stk. 2. </P>  \r\n\r\n<P>Den samlede tilbageholdelsesperiode kan ikke overstige 2 måneder inden for  \r\n\r\n 6 måneder. </P>  \r\n\r\n<P> <I>Til § 8 </I></P>  \r\n\r\n<P> Da der er tale om frihedsberøvelse af stofmisbrugeren, foreslås  \r\n\r\n beslutningen om tilbageholdelsen indbragt for domstolene efter begæring. </P>  \r\n\r\n<P>På samme måde som i lov om frihedsberøvelse og tvang i psykiatrien  \r\n\r\n foreslås det henskudt til den besluttende myndighed at rejse sagen over for  \r\n\r\n retten, efter reglerne i retsplejelovens kapitel 43 a, såfremt  \r\n\r\n stofmisbrugeren anmoder herom. Der er således ingen forpligtelse til  \r\n\r\n automatisk at få afgørelsen domstolsprøvet. </P>  \r\n\r\n<P>Kravet om domstolsprøvelse kan rejses under hele det aftalte  \r\n\r\n behandlingsforløb. </P>  \r\n\r\n<P> <I>Til § 9 </I></P>  \r\n\r\n<P> Som nævnt i de almindelige bemærkninger foregår behandlingen i princippet  \r\n\r\n i et åbent behandlingsmiljø. Det foreslås, at socialministeren bemyndiges til  \r\n\r\n at fastsætte nærmere regler om iværksættelsen af tilbageholdelsen.  \r\n\r\n Udgangspunktet vil være bestemmelserne i bekendtgørelse om magtanvendelse  \r\n\r\n m.v. i døgninstitutioner for børn og unge samt bekendtgørelse om  \r\n\r\n magtanvendelse m.v. i institutioner for voksne med vidtgående fysiske eller  \r\n\r\n psykiske handicap, nærmere bestemt de regler der gælder for institutioner,  \r\n\r\n som ikke er godkendte som lukkede eller sikrede afdelinger. </P>  \r\n\r\n<P>I det omfang det er nødvendigt for at sikre en stofmisbrugers fortsatte  \r\n\r\n tilstedeværelse på institutionenen, forudsættes institutionen således at  \r\n\r\n kunne foretage aflåsning af institutionens yderdøre i kortere perioder om  \r\n\r\n dagen. Ligesom institutionen kan aflåses om natten. </P>  \r\n\r\n<P>Fiksering vil ifølge lovforslaget ikke være tilladt. Ved fiksering forstås  \r\n\r\n anvendelse af mekanisk tvangsmiddel i form af bælte, håndremme, livstykke  \r\n\r\n eller anden form for mekanisk fastspænden. </P>  \r\n\r\n<P>Tilsvarende vil anvendelse af isolation, dvs. afsondring i aflåst rum i  \r\n\r\n kortere eller længere perioder, ikke kunne ske. Aflåsning af værelser om  \r\n\r\n natten vil dog ikke blive betragtet som isolation. </P>  \r\n\r\n<P>Fysisk magtanvendelse i forbindelse med tilbageholdelse af stofmisbrugeren  \r\n\r\n på institutionen foreslås kun tilladt i det omfang, det er nødvendigt for at  \r\n\r\n afværge, at pågældende udsætter sig selv eller andre for nærliggende fare for  \r\n\r\n at lide skade på legeme eller helbred. Denne magtanvendelse skal afpasses  \r\n\r\n efter forholdene i den enkelte situation og må ikke gå ud over det strengt  \r\n\r\n nødvendige. </P>  \r\n\r\n<P> <I>Til § 11 </I></P>  \r\n\r\n<P> Med henblik på at følge udviklingen indenfor behandlingen af  \r\n\r\n stofmisbrugere, foreslås det, at loven tages op til revision senest ved  \r\n\r\n begyndelsen af folketingsåret 1996-97. </P>  \r\n\r\n<P>Efter 2. behandling den 5. maj 1992 </P>  \r\n\r\n<P> <B>§ 1.</B> Amtsrådet træffer beslutning om, hvorvidt den pågældende </P>  \r\n\r\n<P>amtskommune vil benytte sig af denne lovs bestemmelser. I Københavns </P>  \r\n\r\n<P>og Frederiksberg Kommuner træffes beslutningen af </P>  \r\n\r\n<P>kommunalbestyrelsen. </P>  \r\n\r\n<P> <I>Stk. 2.</I> En beslutning efter stk. 1 omfatter døgninstitutioner i  \r\n\r\n henhold til § 96 i lov om social bistand og private døgninstitutioner,  \r\n\r\n hvormed der ikke er indgået overenskomst, jf. § 96, stk. 2. </P>  \r\n\r\n<P> <B>§ 2</B> . I forbindelse med behandling af stofmisbrugere på  \r\n\r\n institutioner i henhold til § 96 i lov om social bistand kan det udvalg, der  \r\n\r\n efter den sociale styrelseslovs § 2, stk. 2, træffer beslutning om optagelse  \r\n\r\n på den pågældende institution, beslutte, at en stofmisbruger skal have tilbud  \r\n\r\n om at indgå en kontrakt om behandling for stofmisbrug med mulighed for  \r\n\r\n tilbageholdelse. I Københavns Kommune træffes beslutningen af vedkommende  \r\n\r\n borgmester. </P>  \r\n\r\n<P> <I>Stk. 2.</I> I de i § 1, stk. 2, nævnte private institutioner træffer  \r\n\r\n institutionslederen beslutning om, hvorvidt en stofmisbruger skal have tilbud  \r\n\r\n om at indgå en kontrakt om behandling for stofmisbrug med mulighed for  \r\n\r\n tilbageholdelse. Beslutningen skal godkendes af den i stk. 1 nævnte  \r\n\r\n myndighed. </P>  \r\n\r\n<P> <I>Stk. 3.</I> Afslag på tilbud efter stk. 1 eller godkendelse efter stk.  \r\n\r\n 2 kan ikke indbringes for anden administrativ myndighed. </P>  \r\n\r\n<P> <B>§ 3</B> . Når der er truffet beslutning om behandling efter § 2, kan  \r\n\r\n stofmisbrugeren og behandlingsinstitutionen, før behandlingen påbegyndes,  \r\n\r\n indgå en kontrakt herom. Ønsker stofmisbrugeren ikke at indgå en kontrakt om  \r\n\r\n behandling for stofmisbrug med mulighed for tilbageholdelse, har vedkommende  \r\n\r\n fortsat adgang til øvrige eksisterende behandlingstilbud. </P>  \r\n\r\n<P> <I>Stk. 2.</I> Amtsrådet, i Københavns og Frederiksberg Kommuner  \r\n\r\n kommunalbestyrelsen, fører tilsyn med en privat døgninstitution, der har  \r\n\r\n indgået kontrakt med en stofmisbruger efter stk. 1, og kan indhente de  \r\n\r\n nødvendige oplysninger hos den private institution til brug for godkendelse  \r\n\r\n efter § 2, stk. 2, og den endelige beslutning efter § 6, stk. 2. </P>  \r\n\r\n<P> <B>§ 4.</B> En kontrakt om behandling med mulighed for tilbageholdelse af  \r\n\r\n stofmisbrugeren kan indgås for en periode af ikke over et halvt års varighed  \r\n\r\n fra indgåelsen. </P>  \r\n\r\n<P> <I>Stk. 2.</I> Stofmisbrugeren kan til enhver tid opsige en kontrakt om  \r\n\r\n behandling med mulighed for tilbageholdelse, jf. dog § 5. </P>  \r\n\r\n<P> <B>§ 5.</B> Tilbageholdelse kan ske, når der er en begrundet formodning  \r\n\r\n om, at stofmisbrugeren vil afbryde den aftalte behandling, og det vil være  \r\n\r\n uforsvarligt ikke at tilbageholde den pågældende, fordi </P>  \r\n\r\n<P>1) udsigten til ophøret af misbruget eller en betydelig og afgørende  \r\n\r\n bedring af tilstanden ellers vil blive væsentligt forringet eller </P>  \r\n\r\n<P>2) stofmisbrugeren frembyder nærliggende og væsentlig fare for sig selv  \r\n\r\n eller andre. </P>  \r\n\r\n<P> <I>Stk. 2</I> . Tilbageholdelse kan kun ske, såfremt mere lempelige  \r\n\r\n foranstaltninger er utilstrækkelige. </P>  \r\n\r\n<P> <B>§ 6.</B> Den foreløbige beslutning om tilbageholdelse træffes af  \r\n\r\n behandlingsinstitutionens leder og skal snarest muligt meddeles til  \r\n\r\n stofmisbrugeren. </P>  \r\n\r\n<P> <I>Stk. 2.</I> Beslutningen efter stk. 1 skal straks forelægges den i §  \r\n\r\n 2, stk. 1 og 2, nævnte myndighed, som senest 3 dage efter, at beslutningen er  \r\n\r\n truffet, træffer den endelige beslutning i et møde, jf. dog § 22, stk. 2, 1.  \r\n\r\n pkt., i lov om kommunernes styrelse. I Københavns Kommune træffes den  \r\n\r\n endelige beslutning af vedkommende borgmester. Stofmisbrugeren skal straks  \r\n\r\n have meddelelse om beslutningen, som skal være skriftlig og begrundet. </P>  \r\n\r\n<P> <B>§ 7.</B> Tilbageholdelsen skal ophøre, når betingelserne i § 5 ikke  \r\n\r\n længere er til stede. Den enkelte tilbageholdelse kan ikke vare over 14 dage  \r\n\r\n fra beslutningen i henhold til § 6, stk. 2, og den samlede  \r\n\r\n tilbageholdelsesperiode kan ikke overstige 2 måneder inden for 6 måneder.  \r\n\r\n Beslutning om ophøret af tilbageholdelsen træffes af  \r\n\r\n behandlingsinstitutionens leder og skal efterfølgende meddeles den i § 2,  \r\n\r\n stk. 1 og 2, nævnte myndighed. Stofmisbrugeren skal straks have meddelelse om  \r\n\r\n ophøret af tilbageholdelsen. </P>  \r\n\r\n<P> <B>§ 8.</B> Den i § 2, stk. 1 og 2, nævnte myndighed skal efter anmodning  \r\n\r\n fra stofmisbrugeren indbringe beslutningen om tilbageholdelsen for retten  \r\n\r\n efter reglerne i retsplejelovens kapitel 43 a. Stofmisbrugeren skal både i  \r\n\r\n forbindelse med indgåelse af kontrakten, jf. § 3, stk. 1, og samtidig med at  \r\n\r\n pågældende får meddelelse om beslutning efter § 6, stk. 2, orienteres om  \r\n\r\n muligheden for at få beslutningen indbragt for retten. </P>  \r\n\r\n<P> <B>§ 9.</B> Socialministeren fastsætter nærmere regler om tilbageholdelse  \r\n\r\n og om indberetning. Isolation og fiksering er ikke tilladt. Fysisk  \r\n\r\n magtanvendelse er tilladt i det omfang, det er nødvendigt for at afværge, at  \r\n\r\n stofmisbrugeren udsætter sig selv eller andre for nærliggende fare for at  \r\n\r\n lide skade på legeme eller helbred. </P>  \r\n\r\n<P> <B>§ 10</B> . Loven træder i kraft den 1. juli 1992. </P>  \r\n\r\n<P> <B>§ 11</B> . Forslag til revision af loven fremsættes for Folketinget  \r\n\r\n senest ved begyndelsen af folketingsåret 1996-97. </P>  \r\n\r\n<P> <B>§ 12</B> . Loven gælder ikke for Færøerne og Grønland. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/05/1992"
        },
        {
            "displayName": "Accession",
            "displayValue": "199112K00169"
        },
        {
            "displayName": "Entydig dokumentidentifikation",
            "displayValue": "CL002507"
        },
        {
            "displayName": "Dato for førstegangsindlæggelse",
            "displayValue": "18/05/1992"
        },
        {
            "displayName": "Dato for indlæggelse",
            "displayValue": "18/05/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "169"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}