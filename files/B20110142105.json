{
    "id": 139895,
    "title": "Bekendtgørelse om ændring af bekendtgørelse om undervisningsplan for køreuddannelsen til kategori B (almindelig bil)",
    "documentTypeId": "80",
    "isSagsforlobPeriodValid": true,
    "shortName": "BEK nr 1421 af 28/11/2011",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil2\">Bilag 2</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om undervisningsplan for køreuddannelsen til kategori B (almindelig bil)</p>\r\n<p class=\"CentreretParagraf\">§ 1</p>\r\n<p class=\"Tekst2\">I bekendtgørelse nr. 164 af 13. februar 2009 om undervisningsplan for køreuddannelsen til kategori B (almindelig bil) foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> I <span class=\"Italic\">bilag 6</span> affattes overskriften til <span class=\"Italic\">»afsnit 4«</span> således:</p>\r\n<p class=\"KapitelOverskrift\">»4. Trafikantadfærd«.</p>\r\n<p class=\"AendringMedNummer\">\r\n   <span class=\"AendringNr\">2.</span> <span class=\"Italic\">Bilag 6, afsnit 4.4 »Lovbestemmelser om køreevne og helbred«</span> affattes som bilag 1 til denne bekendtgørelse.</p>\r\n<p class=\"AendringMedNummer\">\r\n   <span class=\"AendringNr\">3.</span> <span class=\"Italic\">Bilag 10, afsnit 8 »Særlige risikoforhold i trafikken«</span> affattes som bilag 2 til denne bekendtgørelse.</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Bekendtgørelsen træder i kraft den 1. februar 2012.</p><div class=\"Givet\" id=\"Givet\"><p class=\"Givet\" align=\"center\">Rigspolitiet, den 28. november 2011</p><p class=\"Sign1\" align=\"center\">Jens Henrik Højbjerg</p><p class=\"Sign2\" align=\"right\">/ Hans-Viggo Jensen</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"TekstoverskriftVenstreN\">»4.4 Lovbestemmelser om køreevne og helbred</p>\r\n<p class=\"TekstoverskriftVenstreN\">Hovedmål</p>\r\n<p class=\"Tekst\">Eleven skal lære de vigtigste lovbestemmelser og forhold om indtagelse af alkohol, medicin, opstemmende eller bedøvende midler, narkotiske stoffer samt om træthed, sygdom og lignende.</p>\r\n<p class=\"TekstoverskriftVenstreN\">Delmål</p>\r\n<p class=\"TekstoverskriftVenstreN\">4.4.1 Alkohol</p>\r\n<p class=\"TekstV\">Eleven skal kunne angive indholdet af følgende forhold:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Opfattelses- og reaktionsevne svækkes af selv små mængder alkohol (øl, vin eller spiritus), og selv ved lave promiller kan man have svært ved at reagere rigtigt og hurtigt nok i vanskelige eller overraskende situationer.</p>\r\n   <p class=\"Liste1\">\r\n      <span class=\"Liste1Nr\">2)</span> Hvis man kører i bil til et sted, hvor der serveres alkohol, bør man på forhånd beslutte, om man vil køre derfra. Hvis man vil køre derfra, bør man undgå at drikke alkohol eller drikke meget lidt.</p>\r\n</p>\r\n<p class=\"TekstV\">Eleven skal kunne angive indholdet af følgende lovbestemmelser:</p>\r\n<p>\r\n   <p class=\"Liste1\">\r\n      <span class=\"Liste1Nr\">3)</span> Hvis alkoholkoncentrationen i blodet er over 0,50 promille eller over 0,25 mg pr. liter udåndingsluft, straffes man for spirituskørsel.</p>\r\n   <p class=\"Liste1\">\r\n      <span class=\"Liste1Nr\">4)</span> Hvis man ikke kan køre sikkert, kan man straffes for spirituskørsel, selv om promillen er lavere.</p>\r\n   <p class=\"Liste1\">\r\n      <span class=\"Liste1Nr\">5)</span> Er promillen over 0,50 og højst 2,00 (svarende til mellem 0,25 mg pr. liter luft og 1,00 mg pr. liter luft), straffes man første gang med en stor bøde, og ved højere promiller idømmes man fængselsstraf.</p>\r\n   <p class=\"Liste1\">\r\n      <span class=\"Liste1Nr\">6)</span> Er promillen over 0,50 og højst 1,20 (svarende til mellem 0,25 mg pr. liter luft og 0,60 mg pr. liter luft), frakendes man første gang førerretten betinget, og ved højere promiller frakendes man normalt førerretten ubetinget. Førstegangserhververe af kørekort (dvs. indehavere af kørekort til enten kategori A eller kategori B, der endnu ikke har haft det første kørekort i 3 år), vil få et kørselsforbud.</p>\r\n   <p class=\"Liste1\">\r\n      <span class=\"Liste1Nr\">7)</span> Sanktionerne for kørsel i spirituspåvirket tilstand skærpes væsentligt i gentagelsestilfælde.</p>\r\n   <p class=\"Liste1\">\r\n      <span class=\"Liste1Nr\">8)</span> Det er forbudt at overlade bilen til en person, der har drukket så meget spiritus, at den pågældende ikke er i stand til at føre bilen på betryggende måde.</p>\r\n   <p class=\"Liste1\">\r\n      <span class=\"Liste1Nr\">9)</span> Politiet kan til enhver tid kræve udåndingsprøver af en bilist.</p>\r\n</p>\r\n<p class=\"TekstoverskriftVenstreN\">4.4.2 Narkotika</p>\r\n<p class=\"TekstV\">Eleven skal kunne angive indholdet af følgende forhold:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Indtager man bevidsthedspåvirkende stoffer (narkotika og visse typer medicin), påvirker det evnen til at køre bil og forøger risikoen for trafikulykker.</p>\r\n   <p class=\"Liste1\">\r\n      <span class=\"Liste1Nr\">2)</span> Hvis man indtager forskellige narkotiske stoffer eller blander narkotiske stoffer med alkohol, kan virkningen på personen være uforudsigelig, men ulykkesrisikoen vil under alle omstændigheder være stærkt forøget.</p>\r\n</p>\r\n<p class=\"TekstV\">Eleven skal kunne angive indholdet af følgende lovbestemmelser:</p>\r\n<p>\r\n   <p class=\"Liste1\">\r\n      <span class=\"Liste1Nr\">3)</span> Det er ulovligt at køre bil eller blot forsøge det, hvis man har indtaget bevidsthedspåvirkende stoffer, som er farlige for færdselssikkerheden.</p>\r\n   <p class=\"Liste1\">\r\n      <span class=\"Liste1Nr\">4)</span> Ved indtagelse af bevidsthedspåvirkende medicin i strid med lægens ordination kan man omfattes af reglerne om kørsel med bevidsthedspåvirkende stoffer i blodet.</p>\r\n   <p class=\"Liste1\">\r\n      <span class=\"Liste1Nr\">5)</span> Ved påvisning af bevidsthedspåvirkende stoffer i blodet straffes man første gang med bøde og ubetinget frakendelse af førerretten (svarende til straffen for at køre med en alkoholpromille på 1,21).</p>\r\n   <p class=\"Liste1\">\r\n      <span class=\"Liste1Nr\">6)</span> Sanktionerne for kørsel med bevidsthedspåvirkende stoffer i blodet skærpes væsentligt i gentagelsestilfælde.</p>\r\n   <p class=\"Liste1\">\r\n      <span class=\"Liste1Nr\">7)</span> Det er forbudt at overlade bilen til en person, der har indtaget bevidsthedspåvirkende stoffer.</p>\r\n   <p class=\"Liste1\">\r\n      <span class=\"Liste1Nr\">8)</span> Politiet kan til enhver tid kræve, at føreren afgiver spyt- eller svedprøver eller lader sine øjne undersøge.</p>\r\n</p>\r\n<p class=\"TekstoverskriftVenstreN\">4.4.3 Sygdom, medicin, træthed og lignende</p>\r\n<p class=\"TekstV\">Eleven skal kunne angive indholdet af følgende lovbestemmelser og forhold:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Man må ikke køre bil eller forsøge på det, hvis man ikke kan gøre det på fuldt betryggende måde, fordi man er syg, træt eller har fået medicin eller er påvirket af opstemmende eller bedøvende midler.</p>\r\n   <p class=\"Liste1\">\r\n      <span class=\"Liste1Nr\">2)</span> Opfattelses- og reaktionsevnen svækkes, hvis man er syg eller har indtaget nerve- eller sovemedicin, stærke hoste- eller smertestillende midler eller medicin mod allergi, køre- og søsyge eller lignende.</p>\r\n   <p class=\"Liste1\">\r\n      <span class=\"Liste1Nr\">3)</span> Medicinens sløvende virkning forstærkes kraftigt, hvis man samtidig indtager alkohol.</p>\r\n   <p class=\"Liste1\">\r\n      <span class=\"Liste1Nr\">4)</span> Medicin, der kan nedsætte opmærksomheden og reaktionsevnen, er oftest mærket med rød trekant, men man bør i øvrigt rådføre sig med sin læge eller apoteket om medicinens indflydelse på køreevnen.</p>\r\n   <p class=\"Liste1\">\r\n      <span class=\"Liste1Nr\">5)</span> Opfattelses- og reaktionsevnen påvirkes af både legemlig og psykisk træthed (fx stress), og man skal derfor alvorligt overveje at lade bilen stå, hvis man ikke har sovet nok om natten eller skal hjem efter en lang dag med særligt anstrengende arbejde. Tilsvarende gælder, såfremt man er påvirket af en sindsbevægelse (fx traumatiske oplevelser).</p>\r\n   <p class=\"Liste1\">\r\n      <span class=\"Liste1Nr\">6)</span> Mange bilister er tilbøjelige til at overvurdere egne kræfter ved at køre længere strækninger på tidspunkter, hvor man plejer at slappe af, hvile eller sove.</p>\r\n   <p class=\"Liste1\">\r\n      <span class=\"Liste1Nr\">7)</span> Hvis en læge ved en undersøgelse, som politiet har anmodet om, vurderer, at man ikke er i stand til at køre på fuldt betryggende måde, afhænger straffen af påvirkningsgraden (let, middel, svær eller beruset). Man straffes på samme måde som ved spirituskørsel.</p>\r\n   <p class=\"Liste1\">\r\n      <span class=\"Liste1Nr\">8)</span> Det er forbudt at overlade bilen til en person, der på grund af sygdom, træthed eller indtagelse af medicin eller lignende ikke er i stand til at føre bilen på fuldt betryggende måde.«</p>\r\n</p>\r\n<a id=\"B2\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil2\">Bilag 2</span>\r\n</p>\r\n<p class=\"TekstoverskriftVenstreN\">»8. Særlige risikoforhold i trafikken</p>\r\n<p class=\"Tekst\">Formålet med undervisningen er at give eleven en sådan viden om nogle særlige risikoforhold vedrørende bilkørsel, at det hjælper eleven til at blive fortrolig med sin egen formåen og til at udvikle en færdselssikker holdning og adfærd.</p>\r\n<p class=\"Tekst\">Undervisningen har endvidere til formål at give eleven en sådan forståelse af de særlige risikoforhold ved hastighed, alkohol, bevidsthedspåvirkende stoffer og manglende brug af sikkerhedssele, at det hjælper eleven til at lære at forudse mulige fejl eller tankeløsheder i færdslen og i tide at reagere hensigtsmæssigt over for dem.</p>\r\n<p class=\"TekstoverskriftVenstreN\">8.1 Særlige risikoforhold</p>\r\n<p class=\"TekstoverskriftVenstreN\">Hovedmål</p>\r\n<p class=\"Tekst\">Eleven skal lære, at hastighed, alkohol, narkotika, trafikfarlig medicin og manglende brug af sikkerhedssele er væsentlige risikofaktorer. Eleven skal have forståelse for den risikoforøgelse, der indtræder, når flere af disse faktorer optræder samtidigt.</p>\r\n<p class=\"Tekst\">Eleven skal opnå tilstrækkelig indsigt og handlemuligheder til at undgå at bringe sig selv og andre i kritiske situationer pga. hastighed, alkohol, narkotika, trafikfarlig medicin og manglende brug af sikkerhedsseler.</p>\r\n<p class=\"Tekst\">Eleven skal opnå indsigt i de sociale relationer og psykologiske faktorer, i form af normer og gruppepres, som medvirker til at skabe kritiske situationer. Ulykker kan undgås ved at fokusere på de sociale og psykologiske faktorer, som påvirker unges risiko.</p>\r\n<p class=\"TekstoverskriftVenstreN\">Delmål</p>\r\n<p class=\"TekstoverskriftVenstreN\">8.1.1 Alkohol som ulykkes- og skadesfaktor</p>\r\n<p class=\"TekstV\">Eleven skal have kendskab til følgende forhold:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Alkohol er skyld i ca. hver 4. trafikdræbte og hver 6. kvæstede.</p>\r\n   <p class=\"Liste1\">\r\n      <span class=\"Liste1Nr\">2)</span> Kørsel med alkohol i blodet forøger risikoen for ulykker væsentligt, især for unge bilister.</p>\r\n   <p class=\"Liste1\">\r\n      <span class=\"Liste1Nr\">3)</span> 18-24-årige bilister med en promille på 0,8-1,2 har en ulykkesrisiko, der er 20-30 gange større end hos 35-44-årige med samme promille.</p>\r\n   <p class=\"Liste1\">\r\n      <span class=\"Liste1Nr\">4)</span> Promillens størrelse har indflydelse på mennesket således:</p>\r\n   <p class=\"Liste2\">\r\n      <span class=\"Liste2Nr\">a)</span> Ved en promille på 0,2 forringes øjets evne til hurtigt at fokusere og omstille sig fra lys til mørke.</p>\r\n   <p class=\"Liste2\">\r\n      <span class=\"Liste2Nr\">b)</span> Ved en promille på 0,5 forringes evnen til at opfatte situationer og samtidig udføre præcise bevægelser. Herudover indsnævres synsfeltet.</p>\r\n   <p class=\"Liste2\">\r\n      <span class=\"Liste2Nr\">c)</span> Ved en promille på 0,8 nedsættes koordinationsevnen, og der opstår øget reaktionstid.</p>\r\n   <p class=\"Liste2\">\r\n      <span class=\"Liste2Nr\">d)</span> Ved en promille på 1,0 svækkes opmærksomheden og koncentrationsevnen, og der opstår begyndende træthedssymptomer samt nedsat balance- og bevægelsesevne.</p>\r\n   <p class=\"Liste2\">\r\n      <span class=\"Liste2Nr\">e)</span> Ved en promille på 1,5 opstår udtalt forringet bevægelsesevne og talebesvær.</p>\r\n   <p class=\"Liste2\">\r\n      <span class=\"Liste2Nr\">f)</span> Ved en promille på 2,0 er der udtalte forgiftningssymptomer, og selvkontrollen er helt væk.</p>\r\n   <p class=\"Liste2\">\r\n      <span class=\"Liste2Nr\">g)</span> Ved promiller over 3,0 er der risiko for bevidstløshed og livsfare.</p>\r\n   <p class=\"Liste1\">\r\n      <span class=\"Liste1Nr\">5)</span> Promillen vil være stigende 30-90 minutter efter, at man har drukket den sidste genstand.</p>\r\n   <p class=\"Liste1\">\r\n      <span class=\"Liste1Nr\">6)</span> Forbrændingen går først rigtig i gang cirka tre kvarter efter, at man er startet med at drikke alkohol.</p>\r\n   <p class=\"Liste1\">\r\n      <span class=\"Liste1Nr\">7)</span> Kroppens evne til at nedbryde alkohol er meget individuel. Forbrændingen afhænger først og fremmest af personens vægt og køn, men også bl.a. af mavesækkens indhold, leverens forbrændingsevne, muskelmasse, osv. Som grundregel er en person på 60 kilo 1½ - 2 timer om at forbrænde en genstand.</p>\r\n   <p class=\"Liste1\">\r\n      <span class=\"Liste1Nr\">8)</span> En genstand er 12 gram (1,5 cl. ) ren alkohol. Det svarer til ca.:</p>\r\n   <p class=\"Liste2\">\r\n      <span class=\"Liste2Nr\">a)</span> 1 pilsner (33 cl. )</p>\r\n   <p class=\"Liste2\">\r\n      <span class=\"Liste2Nr\">b)</span> 1 glas vin (12 cl. )</p>\r\n   <p class=\"Liste2\">\r\n      <span class=\"Liste2Nr\">c)</span> 1 glas hedvin (8 cl. )</p>\r\n   <p class=\"Liste2\">\r\n      <span class=\"Liste2Nr\">d)</span> 1 glas spiritus (4 cl. )</p>\r\n   <p class=\"Liste1\">\r\n      <span class=\"Liste1Nr\">9)</span> En promille på 0,5-0,8 øger ulykkesrisikoen med 2-3 gange.</p>\r\n   <p class=\"Liste1\">\r\n      <span class=\"Liste1Nr\">10)</span> En promille på 0,8-1,2 øger ulykkerisikoen med 4-10 gange.</p>\r\n   <p class=\"Liste1\">\r\n      <span class=\"Liste1Nr\">11)</span> En promille på over 1,2 øger ulykkesrisikoen med 100 gange.</p>\r\n   <p class=\"Liste1\">\r\n      <span class=\"Liste1Nr\">12)</span> Politiet har effektive redskaber, der kan afsløre alkoholindtagelse.</p>\r\n</p>\r\n<p class=\"TekstV\">Eleven skal kunne angive indholdet af følgende forhold:</p>\r\n<p>\r\n   <p class=\"Liste1\">\r\n      <span class=\"Liste1Nr\">13)</span> 18-19-årige har meget højere ulykkesrisiko med alkohol i blodet, end 35-44-årige har.</p>\r\n   <p class=\"Liste1\">\r\n      <span class=\"Liste1Nr\">14)</span> Risikoen for en ulykke øges på ture til og fra fest, hvor der er flere unge jævnaldrende i bilen.</p>\r\n   <p class=\"Liste1\">\r\n      <span class=\"Liste1Nr\">15)</span> Det er meget vanskeligt at vurdere forbrænding af alkohol og vide, hvornår man kan køre efter alkoholindtagelse.</p>\r\n   <p class=\"Liste1\">\r\n      <span class=\"Liste1Nr\">16)</span> Har man drukket en del aftenen før, kan promillen stadig være for høj til at køre næste dag.</p>\r\n   <p class=\"Liste1\">\r\n      <span class=\"Liste1Nr\">17)</span> Man kan ikke øge forbrændingen af alkohol. Hverken ved fysisk aktivitet, søvn, kaffe eller på anden måde.</p>\r\n   <p class=\"Liste1\">\r\n      <span class=\"Liste1Nr\">18)</span> Det er strafbart at køre med en promille på over 0,5 i blodet eller over 0,25 mg pr. liter udåndingsluft (spirituskørsel).</p>\r\n   <p class=\"Liste1\">\r\n      <span class=\"Liste1Nr\">19)</span> Hvis man vil drikke, skal man lade bilen stå. Aftal hvem, der holder sig ædru for at køre, overnat eller lignende.</p>\r\n   <p class=\"Liste1\">\r\n      <span class=\"Liste1Nr\">20)</span> Man skal ikke lade sig presse af andre til at køre spirituskørsel.</p>\r\n   <p class=\"Liste1\">\r\n      <span class=\"Liste1Nr\">21)</span> Som passager bør man altid sikre sig, at føreren ikke kører spirituskørsel. Som passager i en bil, der føres af en spirituspåvirket fører, kan en erstatning til passageren blive nedsat på grund af passagerens mulige uagtsomhed.</p>\r\n   <p class=\"Liste1\">\r\n      <span class=\"Liste1Nr\">22)</span> Man bør gribe ind over for andres spirituskørsel.</p>\r\n   <p class=\"Liste1\">\r\n      <span class=\"Liste1Nr\">23)</span> Førstegangserhververe af kørekort – indehaveren af kørekort til enten motorcykel eller bil – får inden for de første tre år et kørselsforbud ved promiller på 0,51- 1,2 (svarende til 0,25 – 0,60 mg pr. liter luft).</p>\r\n   <p class=\"Liste1\">\r\n      <span class=\"Liste1Nr\">24)</span> Ved en promille på over 1,2 (svarende til mere end 0,60 mg pr. liter luft) får man frakendt kørekortet ubetinget.</p>\r\n</p>\r\n<p class=\"TekstoverskriftVenstreN\">8.1.2 Narkotika som ulykkes- og skadesfaktor</p>\r\n<p class=\"TekstV\">Eleven skal have kendskab til følgende forhold:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Narkotiske stoffer i blodet forøger risikoen for ulykker væsentligt.</p>\r\n   <p class=\"Liste1\">\r\n      <span class=\"Liste1Nr\">2)</span> Narkotiske stoffer virker på forskellige måder. Nogle stoffer virker sløvende, andre stimulerende og nogle giver hallucinationer.</p>\r\n   <p class=\"Liste1\">\r\n      <span class=\"Liste1Nr\">3)</span> Hvis man indtager forskellige narkotiske stoffer eller blander narkotiske stoffer med alkohol, kan virkningen på personen være uforudsigelig, men ulykkesrisikoen vil under alle omstændigheder være stærkt forøget.</p>\r\n   <p class=\"Liste1\">\r\n      <span class=\"Liste1Nr\">4)</span> Forskellige typer narkotiske stoffer har følgende indvirkning på færdselssikkerheden:</p>\r\n   <p class=\"Liste2\">\r\n      <span class=\"Liste2Nr\">a)</span> Stimulerende stoffer øger aktivitetsniveauet. Man mærker ikke træthed og har en øget risikoadfærd, således at man fx tager chancer og laver fejlvurderinger med en øget risiko for trafikuheld til følge. De hyppigst forekommende stimulerende stoffer er:</p>\r\n   <p class=\"Liste3\">\r\n      <span class=\"Liste3Nr\">i)</span> Amfetamin (speed)</p>\r\n   <p class=\"Liste3\">\r\n      <span class=\"Liste3Nr\">ii)</span> Kokain</p>\r\n   <p class=\"Liste3\">\r\n      <span class=\"Liste3Nr\">iii)</span> Ecstasy og en række syntetisk fremstillede rusmidler, såkaldte designerdrugs. Nogle af disse kan også medføre hallucinationer.</p>\r\n   <p class=\"Liste2\">\r\n      <span class=\"Liste2Nr\">b)</span> Sløvende stoffer medfører nedsat opmærksomhed og nedsat koordinationsevne og reaktionshastighed, hvilket medfører øget risiko for trafikuheld. De hyppigst forekommende sløvende stoffer er:</p>\r\n   <p class=\"Liste3\">\r\n      <span class=\"Liste3Nr\">i)</span> Cannabis (hash, marihuana, pot).</p>\r\n   <p class=\"Liste3\">\r\n      <span class=\"Liste3Nr\">ii)</span> Heroin, morfin, metadon (opioider).</p>\r\n   <p class=\"Liste3\">\r\n      <span class=\"Liste3Nr\">iii)</span> Anden stærk smertestillende medicin.</p>\r\n   <p class=\"Liste3\">\r\n      <span class=\"Liste3Nr\">iv)</span> Sove- og nervemedicin (benzodiazepiner som fx stesolid).</p>\r\n   <p class=\"Liste3\">\r\n      <span class=\"Liste3Nr\">v)</span> GHB (fantasy).</p>\r\n   <p class=\"Liste2\">\r\n      <span class=\"Liste2Nr\">c)</span> Stoffer, der giver hallucinationer, medfører en forvrænget virkelighedsopfattelse, hvilket øger risikoen for trafikuheld. Eksempler på stoffer, der giver hallucinationer, er:</p>\r\n   <p class=\"Liste3\">\r\n      <span class=\"Liste3Nr\">i)</span> LSD</p>\r\n   <p class=\"Liste3\">\r\n      <span class=\"Liste3Nr\">ii)</span> Visse designerdrugs.</p>\r\n   <p class=\"Liste3\">\r\n      <span class=\"Liste3Nr\">iii)</span> Visse svampe og kaktus.</p>\r\n</p>\r\n<p class=\"TekstV\">Eleven skal kunne angive indholdet af følgende forhold:</p>\r\n<p>\r\n   <p class=\"Liste1\">\r\n      <span class=\"Liste1Nr\">5)</span> Man bør forhindre andre i at køre i narkotikapåvirket tilstand.</p>\r\n   <p class=\"Liste1\">\r\n      <span class=\"Liste1Nr\">6)</span> Man skal ikke lade sig presse af andre til at køre i narkotikapåvirket tilstand.</p>\r\n   <p class=\"Liste1\">\r\n      <span class=\"Liste1Nr\">7)</span> Som passager bør man altid sikre sig, at føreren ikke er påvirket af narkotika.</p>\r\n   <p class=\"Liste1\">\r\n      <span class=\"Liste1Nr\">8)</span> Man bør gribe ind over for andres kørsel i narkotikapåvirket tilstand.</p>\r\n</p>\r\n<p class=\"TekstoverskriftVenstreN\">8.1.3 Hastighed som ulykkes- og skadesfaktor</p>\r\n<p class=\"TekstV\">Eleven skal have kendskab til følgende forhold:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Hastighed indgår skønsmæssigt som ulykkes- og skadesfaktor i mellem 25 og 50 % af ulykkerne med personskade.</p>\r\n   <p class=\"Liste1\">\r\n      <span class=\"Liste1Nr\">2)</span> Mænd i alderen 18-19 år har 2-3 gange højere risiko for en ulykke end kvinder i samme alder. Hastighed er oftere en faktor i unge mænds ulykker end i unge kvinders.</p>\r\n   <p class=\"Liste1\">\r\n      <span class=\"Liste1Nr\">3)</span> Hvis man øger hastigheden med 10 km/t, øger man samtidig risikoen for en dødsulykke med ca. 45 % og en personskadeulykke med ca. 20 %.</p>\r\n   <p class=\"Liste1\">\r\n      <span class=\"Liste1Nr\">4)</span> Bremselængden øges fire gange, når man fordobler hastigheden.</p>\r\n   <p class=\"Liste1\">\r\n      <span class=\"Liste1Nr\">5)</span> Når to biler med hhv. 50 og 60 km/t bremser på samme tid kører bilen med 60 km/t stadig 44 km/t, der hvor bilen med 50 km/t standser.</p>\r\n   <p class=\"Liste1\">\r\n      <span class=\"Liste1Nr\">6)</span> De alvorligste ulykker, hvor hastighed er en væsentlig ulykkes- og skadesfaktor, sker i landområder.</p>\r\n   <p class=\"Liste1\">\r\n      <span class=\"Liste1Nr\">7)</span> Ved en påkørselshastighed på 30 km/t dør 2 ud af 10 fodgængere, ved 50 km/t dør 4 ud af 10 og ved 60 km/t dør 7 ud af 10.</p>\r\n</p>\r\n<p class=\"TekstV\">Eleven skal kunne angive indholdet af følgende forhold:</p>\r\n<p>\r\n   <p class=\"Liste1\">\r\n      <span class=\"Liste1Nr\">8)</span> Hastighed er en væsentlig ulykkes- og skadesfaktor i trafikulykker med personskade.</p>\r\n   <p class=\"Liste1\">\r\n      <span class=\"Liste1Nr\">9)</span> Hastigheden er ofte helt afgørende for alvorligheden af en ulykke, som udløses af egne eller andre trafikanters fejl.</p>\r\n   <p class=\"Liste1\">\r\n      <span class=\"Liste1Nr\">10)</span> En fodgængers risiko for at dø ved at blive påkørt af en bil øges væsentligt selv ved små hastighedsforøgelser.</p>\r\n   <p class=\"Liste1\">\r\n      <span class=\"Liste1Nr\">11)</span> Der sker især mange ulykker på grund af høj hastighed ved kørsel til og fra fest i weekenden med flere unge jævnaldrende i bilen.</p>\r\n   <p class=\"Liste1\">\r\n      <span class=\"Liste1Nr\">12)</span> Man skal altid overholde hastighedsgrænserne.</p>\r\n   <p class=\"Liste1\">\r\n      <span class=\"Liste1Nr\">13)</span> Ved kørsel med særligt høje hastigheder frakendes førerretten ubetinget.</p>\r\n   <p class=\"Liste1\">\r\n      <span class=\"Liste1Nr\">14)</span> Har man kørt med en hastighed på 200 km/t eller derover, eller kørt med en hastighed på mere end 100 km/t og samtidig overskredet de tilladte hastigheder med mere end 100 %, frakendes førerretten ubetinget.</p>\r\n   <p class=\"Liste1\">\r\n      <span class=\"Liste1Nr\">15)</span> Overskridelse af hastighedsgrænserne med mere end 30 % giver 1 klip i kørekortet.</p>\r\n   <p class=\"Liste1\">\r\n      <span class=\"Liste1Nr\">16)</span> De første 3 år skal førstegangserhververen af kørekort til kategori A eller kategori B kun have 2 klip i kortet for at få kørselsforbud.</p>\r\n   <p class=\"Liste1\">\r\n      <span class=\"Liste1Nr\">17)</span> Førstegangserhververe får kørselsforbud ved en hastighedsoverskridelse på mere end 60 % eller ved kørsel med 160 km/t eller derover på motorvej. For andre end førstegangserhververe vil en tilsvarende overskridelse give en betinget frakendelse af førerretten.</p>\r\n</p>\r\n<p class=\"TekstV\">Eleven skal have kendskab til følgende forhold:</p>\r\n<p>\r\n   <p class=\"Liste1\">\r\n      <span class=\"Liste1Nr\">18)</span> Man kan næsten undgå alle typiske ulykker, hvor hastigheden er afgørende for ulykkes- og skadesrisiko, ved at følge disse råd:</p>\r\n   <p class=\"Liste2\">\r\n      <span class=\"Liste2Nr\">a)</span> Overhold hastighedsgrænserne.</p>\r\n   <p class=\"Liste2\">\r\n      <span class=\"Liste2Nr\">b)</span> Sæt hastigheden ned, hvis forholdene ikke tillader at køre med den højst tilladte hastighed.</p>\r\n   <p class=\"Liste2\">\r\n      <span class=\"Liste2Nr\">c)</span> Lad dig aldrig påvirke af andre til at overtræde hastighedsgrænsen.</p>\r\n   <p class=\"Liste2\">\r\n      <span class=\"Liste2Nr\">d)</span> Gør føreren opmærksom på det, hvis hastighedsgrænsen overtrædes.</p>\r\n</p>\r\n<p class=\"TekstoverskriftVenstreN\">8.1.4 Manglende brug af sikkerhedssele som skadesfaktor</p>\r\n<p class=\"TekstV\">Eleven skal have kendskab til følgende forhold:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Risikoen for at blive dræbt er 5 gange større, hvis man kastes ud af bilen, end hvis man bliver i bilen.</p>\r\n   <p class=\"Liste1\">\r\n      <span class=\"Liste1Nr\">2)</span> Sikkerhedsselen øger chancerne for at overleve en ulykke med ca. 50 % for personer på forsædet og ca. 25 % for personer på bagsædet.</p>\r\n   <p class=\"Liste1\">\r\n      <span class=\"Liste1Nr\">3)</span> Hvis man fx vejer 75 kilo og kører ind i en mur med 50 km/t, skal man kunne modstå et tryk på ca. 1,5 tons, hvis man vil blive siddende i bilen. Selv ved hastigheder på 10 km/t kan man ikke stå imod uden sikkerhedssele.</p>\r\n   <p class=\"Liste1\">\r\n      <span class=\"Liste1Nr\">4)</span> Der sker mange ulykker under kørsel ved relativ lav hastighed. Her har sikkerhedsselen også stor effekt og kan være forskellen på, om man kommer alvorligt til skade – eller slipper helt uskadt.</p>\r\n   <p class=\"Liste1\">\r\n      <span class=\"Liste1Nr\">5)</span> 18-24-årige bilister, der er indblandet i ulykker, anvender sikkerhedssele i mindre omfang end erfarne bilister, der er indblandet i ulykker.</p>\r\n   <p class=\"Liste1\">\r\n      <span class=\"Liste1Nr\">6)</span> Risikoen for en ulykke øges på ture til og fra fest med mange unge jævnaldrende i bilen. På sådanne ture øges tilbøjeligheden til ikke at bruge sikkerhedssele.</p>\r\n</p>\r\n<p class=\"TekstV\">Eleven skal kunne angive indholdet af følgende forhold:</p>\r\n<p>\r\n   <p class=\"Liste1\">\r\n      <span class=\"Liste1Nr\">7)</span> Risikoen for at blive dræbt i en ulykke er mange gange større, hvis man kastes ud af bilen, end hvis man bliver i bilen.</p>\r\n   <p class=\"Liste1\">\r\n      <span class=\"Liste1Nr\">8)</span> 18-24-årige bilister er oftere end andre indblandet i ulykker, hvor bilen ruller rundt, og risikoen for at blive kastet ud er stor. I disse ulykker har brug af sikkerhedsseler særlig høj effekt.</p>\r\n   <p class=\"Liste1\">\r\n      <span class=\"Liste1Nr\">9)</span> Bilens airbag kan være direkte livsfarlig, når man ikke bruger sikkerhedssele.</p>\r\n   <p class=\"Liste1\">\r\n      <span class=\"Liste1Nr\">10)</span> Hvis man ikke er spændt fast, kastes man ofte rundt i bilen ved en ulykke. Derved er der meget stor risiko for, at man skader sig selv og andre i bilen.</p>\r\n   <p class=\"Liste1\">\r\n      <span class=\"Liste1Nr\">11)</span> Ingen personer kan modstå det tryk, som opstår ved en kollision, når man ikke anvender sikkerhedssele. Selv ved hastigheder under 10 km/t, kan man ikke stå imod uden sikkerhedssele.</p>\r\n   <p class=\"Liste1\">\r\n      <span class=\"Liste1Nr\">12)</span> Man bør altid sørge for, at alle i bilen bruger sikkerhedssele.</p>\r\n   <p class=\"Liste1\">\r\n      <span class=\"Liste1Nr\">13)</span> Man får et klip i kørekortet, hvis passagerer under 15 år ikke anvender sikkerhedssele under kørsel. To klip giver kørselsforbud for førstegangserhververe af kørekort inden for de 3 første år.</p>\r\n</p>\r\n<p class=\"TekstV\">Eleven skal have kendskab til følgende forhold:</p>\r\n<p>\r\n   <p class=\"Liste1\">\r\n      <span class=\"Liste1Nr\">14)</span> Man kan undgå næsten alle typiske skader, som skyldes manglende brug af sikkerhedssele ved at følge disse råd:</p>\r\n   <p class=\"Liste2\">\r\n      <span class=\"Liste2Nr\">a)</span> Anvend altid sikkerhedssele – også på korte ture.</p>\r\n   <p class=\"Liste2\">\r\n      <span class=\"Liste2Nr\">b)</span> Lad dig aldrig påvirke af andre til at køre uden sikkerhedssele.</p>\r\n   <p class=\"Liste2\">\r\n      <span class=\"Liste2Nr\">c)</span> Sørg for, at alle i bilen bruger sikkerhedssele.</p>\r\n   <p class=\"Liste2\">\r\n      <span class=\"Liste2Nr\">d)</span> Kør ikke med flere passagerer, end der er sikkerhedsseler til.«</p>\r\n</p>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/01/2012"
        },
        {
            "displayName": "Accession",
            "displayValue": "B20110142105"
        },
        {
            "displayName": "Entydig dokumentidentifikation",
            "displayValue": "AA006334"
        },
        {
            "displayName": "Dato for førstegangsindlæggelse",
            "displayValue": "04/01/2012"
        },
        {
            "displayName": "Dato for indlæggelse",
            "displayValue": "04/01/2012"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1421"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "28/11/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Rigspolitiet, j.nr. 2007-9050-2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}