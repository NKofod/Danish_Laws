{
    "id": 221154,
    "title": "Betænkning over Forslag til lov om ændring af lov om midlertidig udskydelse af angivelses- og betalingsfrister m.v. på skatteområdet i forbindelse med covid-19, lov om rentefrie lån svarende til indberettet A-skat og arbejdsmarkedsbidrag i forbindelse med covid-19 og lov om rentefrie lån svarende til angivet moms og lønsumsafgift og fremrykket udbetaling af skattekreditter m.v. i forbindelse med covid-19\n(Udskydelse af betalingsfrister for A-skat og arbejdsmarkedsbidrag, udvidelse af A-skattelåneordningen og udvidelse af momslåneordningen som følge af covid-19 m.v.)",
    "documentTypeId": "420",
    "isSagsforlobPeriodValid": true,
    "shortName": "2020/1 BTL 166",
    "documentHtml": "<div class=\"bjelke\">Den fulde tekst</div><p class=\"DokumentHoved\">Betænkning afgivet af Skatteudvalget den 22. februar 2021</p>\r\n<p class=\"TitelPrefiks1\">Betænkning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til lov om ændring af lov om midlertidig udskydelse af angivelses- og betalingsfrister m.v. på skatteområdet i forbindelse med covid-19, lov om rentefrie lån svarende til indberettet A-skat og arbejdsmarkedsbidrag i forbindelse med covid-19 og lov om rentefrie lån svarende til angivet moms og lønsumsafgift og fremrykket udbetaling af skattekreditter m.v. i forbindelse med covid-19</p>\r\n<p class=\"UnderTitel2\">(Udskydelse af betalingsfrister for A-skat og arbejdsmarkedsbidrag, udvidelse af A-skattelåneordningen og udvidelse af momslåneordningen som følge af covid-19 m.v.)</p>\r\n<p class=\"Fremsaetter\">[af skatteministeren (Morten Bødskov)]:</p>\r\n<p class=\"BetaenkningsTekst1\">1. Ændringsforslag</p>\r\n<p class=\"TekstGenerel\">Skatteministeren har stillet 5 ændringsforslag til lovforslaget.</p>\r\n<p class=\"BetaenkningsTekst1\">2. Dispensation fra Folketingets forretningsorden</p>\r\n<p class=\"TekstGenerel\">Et <span class=\"Italic\">flertal</span> i udvalget (udvalget med undtagelse af Simon Emil Ammitzbøll-Bille (UFG)) indstiller, at der dispenseres fra bestemmelsen i Folketingets forretningsordens § 8 a, stk. 2, om, at der skal gå 2 dage fra offentliggørelsen af betænkningen, til lovforslaget kommer til 2. behandling, fra bestemmelsen i § 13, stk. 1, således at 3. behandling kan finde sted tidligere end 2 dage efter 2. behandling, og fra bestemmelsen i § 13, stk. 1, om, at der skal gå 30 dage fra lovforslagets fremsættelse, til det kan vedtages ved 3. behandling.</p>\r\n<p class=\"BetaenkningsTekst1\">3. Indstillinger</p>\r\n<p class=\"TekstGenerel\">Et <span class=\"Italic\">flertal</span> i udvalget (udvalget med undtagelse af Simon Emil Ammitzbøll-Bille (UFG)) indstiller lovforslaget til <span class=\"Italic\">vedtagelse</span> med de stillede ændringsforslag.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Et<span class=\"Italic\"> mindretal</span> i udvalget (Simon Emil Ammitzbøll-Bille (UFG)) vil ved 2. behandling redegøre for sin stilling til lovforslaget og de stillede ændringsforslag.</p>\r\n<p class=\"TekstGenerel\">Nye Borgerlige, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.</p>\r\n<p class=\"TekstGenerel\">En oversigt over Folketingets sammensætning er optrykt i betænkningen.</p>\r\n<p class=\"BetaenkningsTekst1\">4. Politiske bemærkninger</p>\r\n<p class=\"BetaenkningsTekst2\">Venstre</p>\r\n<p class=\"TekstGenerel\">Venstres medlemmer af udvalget kan støtte lovforslaget. Danmark befinder sig i en alvorlig økonomisk krise. Coronakrisen påvirker fortsat danske virksomheder og lønmodtagere. Dette gælder særlig restaurationsbranchen, rejsebureauer, hoteller, butikker, frisører m.v., hvis omsætning er særlig hårdt ramt. Derfor skal deres likviditet styrkes. Med dette lovforslag kan likviditeten i virksomhederne øges med yderligere 170 mia. kr., hvilket er essentielt for virksomhederne.</p>\r\n<p class=\"TekstGenerel\">Venstre er glad for, at regeringen er vågnet op og er kommet i gang med at hjælpe virksomhederne og deres medarbejdere. Det er dog også meget vigtigt, at ansøgninger om lån bliver behandlet hurtigst muligt. Venstre vil følge sagen nøje og holde øje med, at virksomhederne får den likviditet, som de har behov for.</p>\r\n<p class=\"BetaenkningsTekst1\">5. Ændringsforslag med bemærkninger</p>\r\n<p class=\"AendringsForslagIndhold\">Ændringsforslag</p>\r\n<p class=\"TilParagraf\">Til § 1</p>\r\n<p class=\"Stiller\">Af <span class=\"Italic\">skatteministeren</span>, tiltrådt af et <span class=\"Italic\">flertal</span> (udvalget med undtagelse af Simon Emil Ammitzbøll-Bille (UFG)):</p>\r\n<p class=\"AendringMedNummer\">\r\n   <span class=\"AendringNr\">1)</span> I den under <span class=\"Italic\">nr. 3</span> foreslåede ændring af <span class=\"Italic\">§ 9, 2. pkt., </span>ændres »1. februar 2022« til: »1. juni 2022«.</p>\r\n<p class=\"AendringsBeskrivelse\">[Forlængelse af periode med forhøjelse af beløbsgrænsen for kreditsaldo på skattekontoen]</p>\r\n<p class=\"TilParagraf\">Til § 2</p>\r\n<p class=\"AendringMedNummer\">\r\n   <span class=\"AendringNr\">2)</span> <span class=\"Italic\">Nr. 5</span> affattes således:</p>\r\n<p class=\"AendringMedNummer\">\r\n   <span class=\"AendringNr\">»5.</span> I <span class=\"Italic\">§ 3, stk. 1, </span>indsættes som <span class=\"Italic\">2.-6. pkt.:</span></p>\r\n<p class=\"Stk2\"> »Udbetalte lån efter § 1, 2. pkt., skal tilbagebetales senest den 1. april 2022 via indbetaling til skattekontoen. Udbetalte lån efter § 1, 3. pkt., skal tilbagebetales senest den 1. juni 2022 via indbetaling til skattekontoen. Er lånet bevilget til et iværksætterselskab, som ikke efterfølgende er kommet under likvidation, konkurs eller tvangsopløsning, er fristen for tilbagebetaling efter 2. og 3. pkt. dog den 1. november 2021, medmindre det senest den 29. oktober 2021 af Det Centrale Virksomhedsregister fremgår, at iværksætterselskabet er omregistreret til et anpartsselskab. Told- og skatteforvaltningen kan efter anmodning fra et selskab bestemme, at 4. pkt. ikke finder anvendelse, hvis omregistreringen til et anpartsselskab fremgår af Det Centrale Virksomhedsregister efter den 29. oktober 2021. Told- og skatteforvaltningens afgørelse på en anmodning efter 5. pkt. kan ikke påklages.««</p>\r\n<p class=\"AendringsBeskrivelse\">[Udskydelse af tilbagebetalingsfrist for låneordninger, der foreslås indført med lovforslagets § 2, nr. 1]</p>\r\n<p class=\"AendringMedNummer\">\r\n   <span class=\"AendringNr\">3)</span> I det under <span class=\"Italic\">nr. 9</span> foreslåede <span class=\"Italic\">§ 4, stk. 6,</span> indsættes som <span class=\"Italic\">2.</span> og <span class=\"Italic\">3. pkt.:</span></p>\r\n<p class=\"Stk2\"> »For tilbagebetalingskrav vedrørende den del af lånet, der som følge af en indberetning som nævnt i 1. pkt. er bevilget og udbetalt med urette, finder § 3, stk. 1, 2.-6. pkt., anvendelse. Udbetalinger som nævnt i 1. pkt. kan ikke af virksomheden påberåbes at skulle modregnes efter reglerne om modregning med fordringer, der udspringer af samme retsforhold.«</p>\r\n<p class=\"AendringsBeskrivelse\">[Forfaldstidspunkt for tilbagebetalingskrav ved negative efterangivelser og afskæring af konneks modregning ved negative efterangivelser]</p>\r\n<p class=\"TilParagraf\">Til § 3</p>\r\n<p class=\"AendringMedNummer\">\r\n   <span class=\"AendringNr\">4)</span> I den under <span class=\"Italic\">nr. 6 </span>foreslåede <span class=\"Italic\">§ 6 a </span>indsættes som <span class=\"Italic\">2.</span> og <span class=\"Italic\">3. pkt.:</span></p>\r\n<p class=\"Stk2\"> »For tilbagebetalingskrav vedrørende den del af lånet, der som følge af en angivelse som nævnt i 1. pkt. er bevilget og udbetalt med urette, finder § 6, stk. 2, anvendelse. Udbetalinger som nævnt i 1. pkt. kan ikke af virksomheden påberåbes at skulle modregnes efter reglerne om modregning med fordringer, der udspringer af samme retsforhold.«</p>\r\n<p class=\"AendringsBeskrivelse\">[Forfaldstidspunkt for tilbagebetalingskrav ved negative efterangivelser og afskæring af konneks modregning ved negative efterangivelser]</p>\r\n<p class=\"AendringMedNummer\">\r\n   <span class=\"AendringNr\">5)</span> Efter nr. 8 indsættes som nyt nummer:</p>\r\n<p class=\"AendringMedNummer\">\r\n   <span class=\"AendringNr\">»01.</span> I <span class=\"Italic\">§ 7, stk. 5,</span> der bliver stk. 6, ændres »stk. 4« til: »stk. 5«.«</p>\r\n<p class=\"AendringsBeskrivelse\">[Lovteknisk ændring]</p>\r\n<p class=\"BetaenkningsBemaerkninger\">Bemærkninger</p>\r\n<p class=\"BetaenkningTilAendringsNummer\">Til nr. 1</p>\r\n<p class=\"TekstGenerel\">Med lovforslagets § 2, nr. 1, og § 3, nr. 1 og 2, er der foreslået nye låneordninger for A-skat, arbejdsmarkedsbidrag og moms. Efter lovforslagets § 2, nr. 5, og § 3, nr. 5, er tilbagebetalingsfristen for lånene den 1. februar 2022.</p>\r\n<p class=\"TekstGenerel\">\r\n</p>\r\n<p class=\"TekstGenerel\">I sammenhæng hermed er det i lovforslagets § 1, nr. 3, foreslået, at perioden med forhøjelse af beløbsgrænsen for kreditsaldoen på skattekontoen forlænges til og med den foreslåede tilbagebetalingsfrist for lånene (den 1. februar 2022).</p>\r\n<p class=\"TekstGenerel\">\r\n</p>\r\n<p class=\"TekstGenerel\">Med ændringsforslag nr. 2 er tilbagebetalingsfristerne for to af de tre låneordninger, som foreslås indført med lovforslaget, foreslået udskudt til henholdsvis den 1. april og den 1. juni 2022.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det foreslås på den baggrund med ændringsforslag nr. 1, at perioden med forhøjelse af beløbsgrænsen for kreditsaldoen på skattekontoen tilsvarende forlænges til og med den 1. juni 2022. Det sker efter ændringsforslaget, ved at perioden i § 9, 2. pkt., i lov om midlertidig udskydelse af angivelses- og betalingsfrister m.v. på skatteområdet i forbindelse med covid-19 forlænges til og med den 1. juni 2022.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Ændringsforslaget skal imødegå de negative konsekvenser, som virksomheder, der ønsker at tilbagebetale lån tidligere end 5 hverdage før den sidste rettidige betalingsdag – dvs. den 1. juni 2022 for lån efter den foreslåede bestemmelse i § 1, 3. pkt., i lov om rentefrie lån svarende til indberettet A-skat og arbejdsmarkedsbidrag i forbindelse med covid-19 – ellers ville kunne blive påført i form af negative bankrenter.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Ændringsforslaget om at forlænge perioden med en forhøjet beløbsgrænse for kreditsaldoen på skattekontoen skønnes ikke at indebære væsentlige provenumæssige konsekvenser. Ændringsforslaget om at forlænge perioden med en forhøjet beløbsgrænse for kreditsaldoen på skattekontoen vurderes ikke at medføre administrative udgifter for Skatteforvaltningen.</p>\r\n<p class=\"BetaenkningTilAendringsNummer\">Til nr. 2</p>\r\n<p class=\"TekstGenerel\">Med lovforslagets § 2, nr. 1, og § 3, nr. 1 og 2, er der foreslået nye låneordninger for A-skat, arbejdsmarkedsbidrag og moms. Der er foreslået samme tilbagebetalingsfrist for låneordningerne (den 1. februar 2022), jf. § 2, nr. 5, og § 3, nr. 5.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Med ændringsforslag nr. 2 foreslås tilbagebetalingsfristerne for de foreslåede låneordninger udjævnet over første halvår 2022. Det foreslås således, at tilbagebetalingsfristen for lån efter den foreslåede bestemmelse i § 1, 2. pkt., i lov om rentefrie lån svarende til indberettet A-skat og arbejdsmarkedsbidrag i forbindelse med covid-19 udskydes til den 1. april 2022, og at tilbagebetalingsfristen for lån efter den foreslåede bestemmelse i § 1, 3. pkt., udskydes til den 1. juni 2022. Det giver virksomhederne mulighed for at beholde likviditet på 26 mia. kr. fra februarbetalingen i knap 2 måneder yderligere og fra martsbetalingen på 53 mia. kr. i knap 4 måneder yderligere.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Ændringsforslaget om at udskyde tilbagebetalingsfristerne for både den låneordning, som vedrører de ordinære indbetalinger af A-skat og arbejdsmarkedsbidrag i februar 2021, og for den låneordning, som vedrører de ordinære og udskudte indbetalinger af A-skat og arbejdsmarkedsbidrag i marts 2021, som foreslås indført med lovforslaget, fra den 1. februar 2022 til henholdsvis den 1. april og den 1. juni 2022 skønnes med betydelig usikkerhed at indebære et umiddelbart mindreprovenu på ca. 105 mio. kr. i 2022. Efter tilbageløb i form af selskabsskat, aktieindkomstskat og moms og afgifter skønnes et mindreprovenu på ca. 70 mio. kr. i 2022. Efter tilbageløb og adfærd skønnes et mindreprovenu på ca. 60 mio. kr. i 2022. Der skønnes ingen finansårsvirkning i 2021. Der skønnes ingen økonomiske konsekvenser for regionerne og kommunerne. Ændringsforslaget medfører en skatteudgift svarende til den umiddelbare virkning af forslaget.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Ændringsforslaget om at udskyde tilbagebetalingsfristerne vurderes at medføre administrative udgifter på 0,4 mio. kr. i 2022. Udgifterne kan primært henføres til vejledning og kommunikation.</p>\r\n<p class=\"BetaenkningTilAendringsNummer\">Til nr. 3 og 4</p>\r\n<p class=\"TekstGenerel\">Det foreslås med lovforslagets § 2, nr. 9, at der indsættes en ny bestemmelse i § 4, stk. 6, i lov om rentefrie lån svarende til indberettet A-skat og arbejdsmarkedsbidrag i forbindelse med covid-19, der fastsætter, at for udbetalinger efter opkrævningslovens § 12, stk. 1, 1. pkt., der sker som følge af indberetninger af betydning for størrelsen af beløb, der er udbetalt som lån i henhold til § 1, løber 3-ugersfristen efter opkrævningslovens § 12, stk. 2, 1. pkt., og tidspunktet for kreditering efter opkrævningslovens § 16 a, stk. 6, fra det tidspunkt, hvor lånet tilbagebetales til told- og skatteforvaltningen, eller hvor lånet skal tilbagebetales til told- og skatteforvaltningen, jf. § 3.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Herudover foreslås med lovforslagets § 3, nr. 5, at der indsættes en ny bestemmelse i § 6 a i lov om rentefrie lån svarende til angivet moms og lønsumsafgift og fremrykket udbetaling af skattekreditter m.v. i forbindelse med covid-19, der fastsætter, at for udbetalinger efter opkrævningslovens § 12, stk. 1, 1. pkt., der sker som følge af angivelser af betydning for størrelsen af beløb, der er udbetalt som lån i henhold til §§ 1-4, løber 3-ugersfristen efter opkrævningslovens § 12, stk. 2, 1. pkt., og tidspunktet for kreditering efter opkrævningslovens § 16 a, stk. 6, fra det tidspunkt, hvor lånet tilbagebetales til told- og skatteforvaltningen, eller hvor lånet skal tilbagebetales til told- og skatteforvaltningen, jf. § 6.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det fremgår af bemærkningerne til lovforslaget, at de foreslåede bestemmelser (§ 4, stk. 6, i lov om rentefrie lån svarende til indberettet A-skat og arbejdsmarkedsbidrag i forbindelse med covid-19 og § 6 a i lov om rentefrie lån svarende til angivet moms og lønsumsafgift og fremrykket udbetaling af skattekreditter m.v. i forbindelse med covid-19) skal give Skatteforvaltningen mulighed for i praksis at gennemføre konneks modregning med de tilbagebetalingskrav, der omhandler den del af lånet, der er bevilget med urette, ved at suspendere den normale udbetalingsfrist i opkrævningslovens § 12, stk. 2. Det fremgår herudover af bemærkningerne, at den del af lånet, der er udbetalt (eventuelt via modregning) med urette, straks vil være forfalden til tilbagebetaling.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Skatteforvaltningen har imidlertid i praksis hverken mulighed for at systemunderstøtte anvendelsen af den i lovforslagets bemærkninger nævnte regel om forfald ved udbetaling af lånet eller en konneks modregning med krav, for hvilke ind- og udbetaling sker via skattekontoen.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det foreslås derfor med ændringsforslag nr. 3, at der indsættes nye bestemmelser som 2. og 3. pkt. i den foreslåede bestemmelse i § 4, stk. 6, i lov om rentefrie lån svarende til indberettet A-skat og arbejdsmarkedsbidrag i forbindelse med covid-19.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Den nye bestemmelse i § 4, stk. 6, 2. pkt., i lov om rentefrie lån svarende til indberettet A-skat og arbejdsmarkedsbidrag i forbindelse med covid-19 fastsætter, at for tilbagebetalingskrav vedrørende den del af lånet, der som følge af en indberetning som nævnt i 1. pkt. er bevilget og udbetalt med urette, skal § 3, stk. 1, 2.-6. pkt., finde anvendelse.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Den nye bestemmelse i § 4, stk. 6, 2. pkt., i lov om rentefrie lån svarende til indberettet A-skat og arbejdsmarkedsbidrag i forbindelse med covid-19 vil betyde, at Skatteforvaltningens tilbagebetalingskrav, der opstår som følge af en nedjustering af en tidligere indberetning om A-skat og arbejdsmarkedsbidrag, som har dannet grundlag for udbetalingen af et lån i henhold til § 1, har samme forfaldsdag som den øvrige del af lånet.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Den nye bestemmelse i 3. pkt. fastsætter, at udbetalinger som nævnt i 1. pkt. ikke af virksomheden kan påberåbes at skulle modregnes efter reglerne om modregning med fordringer, der udspringer af samme retsforhold, dvs. konneks modregning.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Modregningen vil således i stedet ske efter de almindelige modregningsregler på skattekontoen, herunder efter det såkaldte FIFO-princip, hvorefter der modregnes med det ældst forfaldne krav først.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Herudover foreslås det med ændringsforslag nr. 4, at der indsættes tilsvarende nye bestemmelser som 2. og 3. pkt. i den foreslåede bestemmelse i § 6 a i lov om rentefrie lån svarende til angivet moms og lønsumsafgift og fremrykket udbetaling af skattekreditter m.v. i forbindelse med covid-19.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Den nye bestemmelse i § 6 a, 2. pkt., i lov om rentefrie lån svarende til angivet moms og lønsumsafgift og fremrykket udbetaling af skattekreditter m.v. i forbindelse med covid-19 vil betyde, at Skatteforvaltningens tilbagebetalingskrav, der opstår som følge af en nedjustering af en tidligere angivelse af moms, som har dannet grundlag for udbetalingen af et lån i henhold til §§ 1-4, skal have samme forfaldsdag som den øvrige del af lånet.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Den nye bestemmelse i § 6 a, 3. pkt., i lov om rentefrie lån svarende til angivet moms og lønsumsafgift og fremrykket udbetaling af skattekreditter m.v. i forbindelse med covid-19 fastsætter, at udbetalinger som nævnt i 1. pkt. ikke af virksomheden skal kunne påberåbes at skulle modregnes efter reglerne om modregning med fordringer, der udspringer af samme retsforhold.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Modregningen vil således i stedet ske efter de almindelige modregningsregler på skattekontoen, herunder efter det såkaldte FIFO-princip, hvorefter der modregnes med det ældst forfaldne krav først.</p>\r\n<p class=\"BetaenkningTilAendringsNummer\">Til nr. 5</p>\r\n<p class=\"TekstGenerel\">Med lovforslagets § 3, nr. 7, foreslås det, at der efter stk. 1 indsættes et nyt stykke i § 7 i lov om rentefrie lån svarende til angivet moms og lønsumsafgift og fremrykket udbetaling af skattekreditter m.v. i forbindelse med covid-19. Som konsekvens heraf bliver de gældende stk. 2-6 til stk. 3-7.</p>\r\n<p class=\"TekstGenerel\">\r\n</p>\r\n<p class=\"TekstGenerel\">I § 7, stk. 5, i lov om rentefrie lån svarende til angivet moms og lønsumsafgift og fremrykket udbetaling af skattekreditter m.v. i forbindelse med covid-19, der med lovforslaget bliver til stk. 6, henvises der til stk. 4 i samme bestemmelse. Henvisningen skal konsekvensændres, idet stk. 4 med lovforslaget bliver til stk. 5.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det foreslås på den baggrund med ændringsforslag nr. 5, at der i lovforslagets § 3 efter nr. 8 indsættes et nyt nummer, hvorefter »stk. 4« ændres til »stk. 5« i § 7, stk. 5, der bliver stk. 6, i lov om rentefrie lån svarende til angivet moms og lønsumsafgift og fremrykket udbetaling af skattekreditter m.v. i forbindelse med covid-19.</p>\r\n<p class=\"BetaenkningsTekst1\">6. Udvalgsarbejdet</p>\r\n<p class=\"TekstGenerel\">Lovforslaget blev fremsat den 10. februar 2021 og var til 1. behandling den 11. februar 2021. Lovforslaget blev efter 1. behandling henvist til behandling i Skatteudvalget.</p>\r\n<p class=\"BetaenkningsTekst2\">Oversigt over lovforslagets sagsforløb og dokumenter</p>\r\n<p class=\"TekstGenerel\">Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet lovforslaget i 2 møder.</p>\r\n<p class=\"BetaenkningsTekst2\">Høringssvar</p>\r\n<p class=\"TekstGenerel\">Et udkast til lovforslaget er ikke inden fremsættelsen sendt i høring. Under hensyn til at lovforslaget hastebehandles, er lovforslaget heller ikke sendt i høring samtidig med fremsættelsen.</p>\r\n<p class=\"BetaenkningsTekst2\">Bilag</p>\r\n<p class=\"TekstGenerel\">Under udvalgsarbejdet er der omdelt 6 bilag på lovforslaget.</p>\r\n<p class=\"BetaenkningsTekst2\">Skriftlige henvendelser</p>\r\n<p class=\"TekstGenerel\">Udvalget har under udvalgsarbejdet modtaget 1 skriftlig henvendelse om lovforslaget.</p>\r\n<p class=\"BetaenkningsTekst2\">Spørgsmål</p>\r\n<p class=\"TekstGenerel\">Udvalget har under udvalgsarbejdet stillet 10 spørgsmål til skatteministeren til skriftlig besvarelse, som ministeren har besvaret.</p>\r\n<p class=\"UdvalgsSammensaetning\">Birgitte Vind (S) Bjørn Brandenborg (S) <span class=\"MedlemsTitel\">fmd.</span> Jens Joel (S) Jeppe Bruus (S) Jesper Petersen (S) Kasper Sand Kjær (S) Malte Larsen (S) Thomas Jensen (S) Troels Ravn (S) Kathrine Olldag (RV) Katrine Robsøe (RV) Carl Valentin (SF) Theresa Berg Andersen (SF) Rasmus Nordqvist (SF) Rune Lund (EL) Victoria Velasquez (EL) Louise Schack Elholm (V) Anne Honoré Østergaard (V) Kristian Pihl Lorentzen (V) Torsten Schack Pedersen (V) Kim Valentin (V) <span class=\"MedlemsTitel\">nfmd.</span> Morten Dahlin (V) Dennis Flydtkjær (DF) Hans Kristian Skibby (DF) René Christensen (DF) Merete Scheelsbeck (KF) Mona Juul (KF) Ole Birk Olesen (LA) Simon Emil Ammitzbøll-Bille (UFG) </p>\r\n<p class=\"IkkeMedlemmer2\">Nye Borgerlige, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.</p>\r\n<table>\r\n   <caption class=\"FolketingetsSammensaetning\">\r\n   </caption>\r\n   <tr>\r\n      <td class=\"PartiNavn\">Socialdemokratiet (S)</td>\r\n      <td class=\"PartiMandater\">49</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Venstre, Danmarks Liberale Parti (V)</td>\r\n      <td class=\"PartiMandater\">40</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Dansk Folkeparti (DF)</td>\r\n      <td class=\"PartiMandater\">16</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Socialistisk Folkeparti (SF)</td>\r\n      <td class=\"PartiMandater\">15</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Radikale Venstre (RV)</td>\r\n      <td class=\"PartiMandater\">14</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Enhedslisten (EL)</td>\r\n      <td class=\"PartiMandater\">13</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Det Konservative Folkeparti (KF)</td>\r\n      <td class=\"PartiMandater\">12</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Nye Borgerlige (NB)</td>\r\n      <td class=\"PartiMandater\">4</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Liberal Alliance (LA)</td>\r\n      <td class=\"PartiMandater\">3</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Alternativet (ALT)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Inuit Ataqatigiit (IA)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Siumut (SIU)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Sambandsflokkurin (SP)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Javnaðarflokkurin (JF)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Uden for folketingsgrupperne (UFG)</td>\r\n      <td class=\"PartiMandater\">8</td>\r\n      <td class=\"PartiNote\">\r\n      </td>\r\n   </tr>\r\n</table><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2020/1 LF 166",
            "stateLabel": "Vedtaget",
            "references": [
                {
                    "shortName": "2020/1 SF.L L 166",
                    "title": "Skriftlig fremsættelse (10. februar 2021) - L 166",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 220889,
                    "eliUri": "/eli/ft/20201XX00708",
                    "externalLink": ""
                },
                {
                    "shortName": "2020/1 LSF 166",
                    "title": "Forslag til Lov om ændring af lov om midlertidig udskydelse af angivelses- og betalingsfrister m.v. på skatteområdet i forbindelse med covid-19, lov om rentefrie lån svarende til indberettet A-skat og arbejdsmarkedsbidrag i forbindelse med covid-19 og lov om rentefrie lån svarende til angivet moms og lønsumsafgift og fremrykket udbetaling af skattekreditter m.v. i forbindelse med covid-19 (Udskydelse af betalingsfrister for A-skat og arbejdsmarkedsbidrag, udvidelse af A-skattelåneordningen og udvidelse af momslåneordningen som følge af covid-19 m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 220881,
                    "eliUri": "/eli/ft/202012L00166",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/lovforslag/l166/index.htm"
                },
                {
                    "shortName": "2020/1 BTL 166",
                    "title": "Betænkning over Forslag til lov om ændring af lov om midlertidig udskydelse af angivelses- og betalingsfrister m.v. på skatteområdet i forbindelse med covid-19, lov om rentefrie lån svarende til indberettet A-skat og arbejdsmarkedsbidrag i forbindelse med covid-19 og lov om rentefrie lån svarende til angivet moms og lønsumsafgift og fremrykket udbetaling af skattekreditter m.v. i forbindelse med covid-19\n(Udskydelse af betalingsfrister for A-skat og arbejdsmarkedsbidrag, udvidelse af A-skattelåneordningen og udvidelse af momslåneordningen som følge af covid-19 m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 221154,
                    "eliUri": "/eli/ft/202014L00747",
                    "externalLink": ""
                },
                {
                    "shortName": "2020/1 LSV 166",
                    "title": "Forslag til Lov om ændring af lov om midlertidig udskydelse af angivelses- og betalingsfrister m.v. på skatteområdet i forbindelse med covid-19, lov om rentefrie lån svarende til indberettet A-skat og arbejdsmarkedsbidrag i forbindelse med covid-19 og lov om rentefrie lån svarende til angivet moms og lønsumsafgift og fremrykket udbetaling af skattekreditter m.v. i forbindelse med covid-19 (Udskydelse af betalingsfrister for A-skat og arbejdsmarkedsbidrag, udvidelse af A-skattelåneordningen og udvidelse af momslåneordningen som følge af covid-19 m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 221163,
                    "eliUri": "/eli/ft/202013L00166",
                    "externalLink": ""
                },
                {
                    "shortName": "LOV nr 248 af 23/02/2021",
                    "title": "Lov om ændring af lov om midlertidig udskydelse af angivelses- og betalingsfrister m.v. på skatteområdet i forbindelse med covid-19, lov om rentefrie lån svarende til indberettet A-skat og arbejdsmarkedsbidrag i forbindelse med covid-19 og lov om rentefrie lån svarende til angivet moms og lønsumsafgift og fremrykket udbetaling af skattekreditter m.v. i forbindelse med covid-19 (Udskydelse af betalingsfrister for A-skat og arbejdsmarkedsbidrag, udvidelse af A-skattelåneordningen og udvidelse af momslåneordningen som følge af covid-19 m.v.)",
                    "presentationName": "Ændringslov",
                    "documentTypeId": 20,
                    "documentId": 221185,
                    "eliUri": "/eli/lta/2021/248",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "23/02/2021"
        },
        {
            "displayName": "Accession",
            "displayValue": "202014L00747"
        },
        {
            "displayName": "Entydig dokumentidentifikation",
            "displayValue": "AX025832"
        },
        {
            "displayName": "Dato for førstegangsindlæggelse",
            "displayValue": "23/02/2021"
        },
        {
            "displayName": "Dato for indlæggelse",
            "displayValue": "23/02/2021"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "166"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}