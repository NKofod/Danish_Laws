{
    "id": 207108,
    "title": "Opfølgning til 2018-33. En kommune havde begået væsentlige sagsbehandlingsfejl i fire sager om hjemgivelse af anbragte børn og unge",
    "documentTypeId": "310",
    "isSagsforlobPeriodValid": true,
    "shortName": "FOU nr 2018.3301",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n</table><div class=\"bjelke\">Den fulde tekst</div><p class=\"Titel2\">Opfølgning til 2018-33. En kommune havde begået væsentlige sagsbehandlingsfejl i fire sager om hjemgivelse af anbragte børn og unge</p>\r\n<p>\r\n   <span class=\"Bold\">1.</span> Randers Kommune (byrådet) oplyste efterfølgende til ombudsmanden, at kommunen så med stor alvor på ombudsmandens kritik og straks efter modtagelsen af redegørelsen havde udarbejdet en skriftlig procedure for hjemgivelser.</p>\r\n<p>\r\n</p>\r\n<p>Randers Kommune oplyste endvidere, at sagsbehandlingssystemet ved årsskiftet ville blive afløst af et nyt, som registrerede på en mere overskuelig og gennemsigtig måde, således at risikoen for registreringsfejl ville blive mindre.</p>\r\n<p>\r\n</p>\r\n<p>Randers Kommune oplyste også, at den havde besluttet en række ændringer af sagsbehandlingen, som ligeledes ville sikre et bedre overblik i registreringen af sagsbehandlingsskridt.</p>\r\n<p>\r\n</p>\r\n<p>Desuden havde Randers Kommune aftalt et læringsbesøg af Ankestyrelsen, hvor anbringelsesteamet, afdelingsledelsen og øvrige relevante medarbejdere ville blive undervist i sagsbehandlingen omkring hjemgivelser.</p>\r\n<p>\r\n</p>\r\n<p>Endelig oplyste Randers Kommune, at der var blevet udarbejdet en redegørelse for de socialfaglige aspekter i de 4 sager, som pegede på, at det materielle indhold i sagerne var absolut tilfredsstillende.</p>\r\n<p>\r\n</p>\r\n<p>Randers Kommune fremhævede, at der i sagerne løbende havde været talt med de anbragte, at der havde været relevant opfølgning, og at parterne var inddraget passende i sagsbehandlingen. Kommunen oplyste i den forbindelse, at ombudsmanden ikke havde fået alle sagsakter i de 4 sager, men kun det materiale, der løbende var efterspurgt.</p>\r\n<p>\r\n</p>\r\n<p>Afslutningsvis tilkendegav Randers Kommune, at der løbende ville blive arbejdet på at optimere og udvikle kommunens interne arbejdsgange og procedurer, så kommunen kunne komme helt i mål med også at overholde den formelle del af lovgivningen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.</span> Ombudsmanden noterede sig, at Randers Kommune havde set med stor alvor på ombudsmandens kritik og straks efter redegørelsen havde iværksat en række initiativer.</p>\r\n<p>\r\n</p>\r\n<p>Ombudsmanden bemærkede, at han ikke herved havde taget stilling til den skriftlige procedure for hjemgivelser, som kommunen havde vedlagt.</p>\r\n<p>\r\n</p>\r\n<p>Endvidere noterede ombudsmanden sig kommunens oplysninger om, at der løbende ville blive arbejdet på at optimere og udvikle kommunens interne arbejdsgange og procedurer.</p>\r\n<p>\r\n</p>\r\n<p>Ombudsmanden noterede sig også, at Randers Kommune efter ombudsmandens redegørelse selv havde undersøgt de socialfaglige aspekter i de 4 sager, og at redegørelsen pegede på, at det materielle indhold havde været tilfredsstillende.</p>\r\n<p>\r\n</p>\r\n<p>For så vidt angik Randers Kommunes bemærkning om, at ombudsmanden kun havde fået det materiale, der løbende var blevet efterspurgt, fandt ombudsmanden anledning til at bemærke, at han indledningsvis, den 29. juni 2017, havde bedt om at få ”hjemgivelsessagerne” for de 4 børn/unge samt anbringelsesafgørelserne.</p>\r\n<p>\r\n</p>\r\n<p>Ombudsmanden oplyste, at han ved den efterfølgende gennemgang af det materiale, som han havde modtaget fra Randers Kommune, havde måttet konstatere, at der umiddelbart manglede oplysninger i hjemgivelsessagerne.</p>\r\n<p>\r\n</p>\r\n<p>Derfor havde ombudsmanden konkret efterspurgt yderligere materiale og oplysninger i breve af henholdsvis 17. oktober 2017 og 12. marts 2018. Ombudsmanden oplyste, at han i det sidstnævnte brev til Randers Kommune havde redegjort for de mange tvivlsspørgsmål, som han – efter sin gennemgang af det tilsendte materiale – havde i forhold til bl.a. revision af handleplaner, afholdelse af børnesamtaler samt meddelelse af og begrundelse for afgørelserne. Ombudsmanden havde på den baggrund bedt om en supplerende udtalelse i sagen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3.</span> Ombudsmanden fandt på baggrund af de oplysninger, som han havde modtaget fra Randers Kommune, samlet set ikke, at der var grundlag for, at han foretog sig mere i sagen.</p>\r\n<p>\r\n</p>\r\n<p>Ombudsmanden tilkendegav, at han i det hele kunne henholde sig til den alvorlige kritik, som han havde givet udtryk for i sagen.</p>\r\n<p>\r\n</p>\r\n<p>Endelig oplyste ombudsmanden, at han over for tre kommunalbestyrelsesmedlemmer fra Randers Byråd – som havde afgivet en udtalelse til sagen som mindretal, og som havde opfordret ombudsmanden til at foretage sig yderligere i sagen – havde tilkendegivet, at han også fremover ville være opmærksom på henvendelser om Randers Kommunes afgørelser og sagsbehandling på børne- og familieområdet.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/02/2019"
        },
        {
            "displayName": "Accession",
            "displayValue": "O20180330171"
        },
        {
            "displayName": "Entydig dokumentidentifikation",
            "displayValue": "AX022726"
        },
        {
            "displayName": "Dato for førstegangsindlæggelse",
            "displayValue": "14/02/2019"
        },
        {
            "displayName": "Dato for indlæggelse",
            "displayValue": "14/02/2019"
        },
        {
            "displayName": "Dokumenttype",
            "displayValue": "Opfølgning til udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "3301"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Kommunerne"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Begrundelse",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens afslutning"
            ]
        },
        {
            "tag": "Klagevejledning",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens afslutning"
            ]
        },
        {
            "tag": "Bekendtgørelse og underretning",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens afslutning"
            ]
        },
        {
            "tag": "Skriftlighed",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens afslutning",
                "Formkrav"
            ]
        },
        {
            "tag": "Almindelige emner",
            "parents": [
                "Forvaltningsret"
            ]
        },
        {
            "tag": "Andre sagsbehandlingsspørgsmål",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål"
            ]
        },
        {
            "tag": "Andre spørgsmål",
            "parents": [
                "Forvaltningsret",
                "Enkelte forvaltningsområder",
                "Socialvæsen"
            ]
        },
        {
            "tag": "God forvaltningsskik",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Særlige sagsbehandlingsspørgsmål"
            ]
        }
    ],
    "hasFobTags": true
}