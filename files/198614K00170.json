{
    "id": 108027,
    "title": "1986 BTL 170   BETÆNKNING OVER FORSLAG TIL LOV OM VALG TIL FOLKETINGET    NR L 170 1986-87, 1. SAMLING BLAD NR 809 ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 170",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 170 </P>  \r\n\r\n<P></P>  \r\n\r\n<P>Betænkning over Forslag til lov om valg til Folketinget <BR>  \r\n\r\n Nr L 170 1986-87, 1. samling Blad nr 809 </P>  \r\n\r\n<P></P>  \r\n\r\n<P>Afgivet af kommunaludvalget </P>  \r\n\r\n<P></P>  \r\n\r\n<P>Afgivet: 19870430 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til indenrigsministeren, som denne har besvaret </P>  \r\n\r\n<P>dels skriftligt, dels i samråd. </P>  \r\n\r\n<P>Udvalget har endvidere modtaget mundtlige og/eller skriftlige </P>  \r\n\r\n<P>henvendelser fra: </P>  \r\n\r\n<P>Alstrup, Allan, chefredaktør, &#187;Nyt i Danmark&#171;, </P>  \r\n\r\n<P>Danmarks Kommunistiske Parti, </P>  \r\n\r\n<P>Danmarks Retsforbund, </P>  \r\n\r\n<P>Dansk Kvindesamfund, </P>  \r\n\r\n<P>Den Danske EF-Forening i Bruxelles og </P>  \r\n\r\n<P>Den Danske Forening i Luxembourg. </P>  \r\n\r\n<P>Der er af indenrigsministeren og af et mindretal stillet </P>  \r\n\r\n<P>ændringsforslag, hvorom henvises til de ledsagende bemærkninger. </P>  \r\n\r\n<P>Herefter indstiller et FLERTAL (udvalget med undtagelse af </P>  \r\n\r\n<P>Socialistisk Folkepartis medlemmer) lovforslaget til VEDTAGELSE </P>  \r\n\r\n<P>med det af indenrigsministeren stillede ændringsforslag. </P>  \r\n\r\n<P>Et MINDRETAL (Socialistisk Folkepartis medlemmer af udvalget) </P>  \r\n\r\n<P>indstiller lovforslaget til VEDTAGELSE med de stillede </P>  \r\n\r\n<P>ændringsforslag. </P>  \r\n\r\n<P>Ændringsforslag </P>  \r\n\r\n<P>Af et MINDRETAL (SF): </P>  \r\n\r\n<P>Til § 11 </P>  \r\n\r\n<P>1) Stk. 1 affattes således: </P>  \r\n\r\n<P>&#187;De partier, der ved sidste folketingsvalg opnåede 1/175 af samtlige  \r\n\r\n</P>  \r\n\r\n<P>gyldige stemmer, har ret til at deltage i folketingsvalg.&#171; </P>  \r\n\r\n<P>Til § 12 </P>  \r\n\r\n<P>2) I STK. 3, 1. PKT., udgår &#187;, personnummer&#171;. </P>  \r\n\r\n<P>Til § 77 </P>  \r\n\r\n<P>3) Stk. 1 udgår. </P>  \r\n\r\n<P>Stk. 2-5 bliver herefter stk. 1-4. </P>  \r\n\r\n<P>4) Stk. 2, der bliver stk. 1, affattes således: </P>  \r\n\r\n<P>&#187;Stk. 2. Det samlede stemmetal for hvert parti divideres med tallet  \r\n\r\n</P>  \r\n\r\n<P>175 med fradrag af det antal kredsmandater, der måtte være </P>  \r\n\r\n<P>tilfaldet kandidater uden for partierne. Med det tal, der herved </P>  \r\n\r\n<P>fremkommer, divideres hvert af partiernes stemmetal. De herved </P>  \r\n\r\n<P>fremkomne kvotienter angiver, hvor mange mandater hvert parti i </P>  \r\n\r\n<P>forhold til stemmetal er berettiget til. Hvis disse kvotienter </P>  \r\n\r\n<P>ikke er hele tal og derfor tilsammen ikke giver det hele antal </P>  \r\n\r\n<P>mandater, når brøkerne bortkastes, forhøjes de største brøker, </P>  \r\n\r\n<P>indtil antallet er nået (største brøks metode). Er to eller flere </P>  \r\n\r\n<P>brøker lige store, foretages lodtrækning.&#171; </P>  \r\n\r\n<P>5) I STK. 3, der bliver stk. 2, ændres &#187;stk. 2&#171; til: &#187;stk.  \r\n\r\n 1&#171; (2 </P>  \r\n\r\n<P>steder). </P>  \r\n\r\n<P>6) I STK. 4, der bliver stk. 3, ændres &#187;stk. 2&#171; til: &#187;stk.  \r\n\r\n 1&#171; (2 </P>  \r\n\r\n<P>steder), og &#187;stk. 3&#171; ændres til: &#187;stk. 2&#171;. </P>  \r\n\r\n<P>7) I STK. 5, der bliver stk. 4, ændres &#187;stk. 2&#171; til: &#187;stk.  \r\n\r\n 1&#171; (2 </P>  \r\n\r\n<P>steder), og &#187;stk. 2 og 3&#171; ændres til: &#187;stk. 1 og 2&#171;.  \r\n\r\n</P>  \r\n\r\n<P>Af </P>  \r\n\r\n<P>INDENRIGSMINISTEREN, tiltrådt af UDVALGET: </P>  \r\n\r\n<P>Til kapitel 16 </P>  \r\n\r\n<P>8) Kapitlet affattes således: </P>  \r\n\r\n<P>&#187;Kapitel 16 </P>  \r\n\r\n<P>IKRAFTTRÆDELSES-, ÆNDRINGS- OG OVERGANGSBESTEMMELSER </P>  \r\n\r\n<P>§ 126. Loven træder i kraft den 1. juli 1988. § 127 træder dog i </P>  \r\n\r\n<P>kraft dagen efter bekendtgørelsen i Lovtidende. </P>  \r\n\r\n<P>Stk. 2. Lov om valg til Folketinget, jf. lovbekendtgørelse nr. 418 </P>  \r\n\r\n<P>af 22. september 1980, som ændret senest ved denne lov, ophæves </P>  \r\n\r\n<P>den 1. juli 1988. § 6 er dog ikke omfattet af bestemmelsen i 1. </P>  \r\n\r\n<P>pkt. </P>  \r\n\r\n<P>Stk. 3. Lovens kapitel 14 gælder ikke for folketingsmedlemmer, hvis </P>  \r\n\r\n<P>hele medlemstid ligger forud for den 1. oktober 1986, samt sådanne </P>  \r\n\r\n<P>medlemmers efterladte. Med hensyn til pensioner på grundlag af </P>  \r\n\r\n<P>medlemskab som nævnt i 1. pkt. finder de hidtil gældende regler </P>  \r\n\r\n<P>fortsat anvendelse. </P>  \r\n\r\n<P>§ 127. I lov om valg til Folketinget, jf. lovbekendtgørelse nr. 418 </P>  \r\n\r\n<P>af 22. september 1980, som ændret senest ved lov nr. 311 af 4. </P>  \r\n\r\n<P>juni 1986, foretages følgende ændringer: </P>  \r\n\r\n<P>1. § 22, STK. 1, 3. PKT., ophæves, og i stedet indsættes: </P>  \r\n\r\n<P>&#187;Snarest muligt efter udløbet af den for disse anmeldelser fastsatte  \r\n\r\n</P>  \r\n\r\n<P>frist gives der valgbestyrelsen i hver opstillingskreds meddelelse </P>  \r\n\r\n<P>om, hvilke kandidater der af vedkommende parti er godkendt som </P>  \r\n\r\n<P>partiets kandidater inden for amtskredsen. I meddelelsen angives </P>  \r\n\r\n<P>det, hvilket parti kandidaterne opstiller for. Endvidere angives, </P>  \r\n\r\n<P>hvilke kandidater der opstiller uden for partierne, samt hvilke </P>  \r\n\r\n<P>kandidater der ikke er godkendt af et parti, og som derfor ikke </P>  \r\n\r\n<P>kan opstilles.&#171; </P>  \r\n\r\n<P>4.-5. pkt. bliver herefter 6.-7. pkt. </P>  \r\n\r\n<P>2. § 24 affattes således: </P>  \r\n\r\n<P>&#187;§ 24. En person, der vil anmelde sig som kandidat til valg i en </P>  \r\n\r\n<P>opstillingskreds, kan enten opstille som kandidat for et parti, </P>  \r\n\r\n<P>der er berettiget til deltagelse i folketingsvalg, eller som </P>  \r\n\r\n<P>kandidat uden for partierne. En kandidat, der vil opstille for et </P>  \r\n\r\n<P>parti, skal godkendes af partiet. En kandidat, der opstiller uden </P>  \r\n\r\n<P>for partierne, skal anbefales af mindst 25 og højst 50 af </P>  \r\n\r\n<P>opstillingskredsens vælgere som stillere. </P>  \r\n\r\n<P>Stk. 2. Den, der som stiller anbefaler flere kandidater, kan ikke </P>  \r\n\r\n<P>anses som stiller for nogen af kandidaterne.&#171; </P>  \r\n\r\n<P>3. § 25, STK. 1-3, ophæves, og i stedet indsættes: </P>  \r\n\r\n<P>&#187;Skriftlig anmeldelse om kandidaten skal indleveres til formanden for  \r\n\r\n</P>  \r\n\r\n<P>opstillingskredsens valgbestyrelse, jf. §§ 18-20, senest kl. 16 </P>  \r\n\r\n<P>elleve dage før valget finder sted. </P>  \r\n\r\n<P>Stk. 2. Anmeldelsen skal være underskrevet af kandidaten og </P>  \r\n\r\n<P>indeholde oplysning om kandidatens fulde navn, personnummer, </P>  \r\n\r\n<P>stilling og bopæl. Hvis kandidaten ikke ønsker sig anført på </P>  \r\n\r\n<P>stemmesedlen med sit fulde navn, skal det angives, på hvilken måde </P>  \r\n\r\n<P>navnet ønskes anført. Kandidatens efternavn samt mindst eöt </P>  \r\n\r\n<P>fornavn eller forbogstav skal dog altid anføres. Er en kandidat i </P>  \r\n\r\n<P>videre kredse kendt under et navn, der ikke er optaget på dåbs- </P>  \r\n\r\n<P>eller fødselsattest, eller som der ikke er opnået tilladelse til </P>  \r\n\r\n<P>at føre, kan dette navn anføres på stemmesedlen i en parentes </P>  \r\n\r\n<P>efter kandidatens fornavn eller efternavn. I anmeldelsen skal </P>  \r\n\r\n<P>endvidere angives navn og bopæl på en vælger i opstillingskredsen, </P>  \r\n\r\n<P>som valgbestyrelsen ud over kandidaten kan rette henvendelse til, </P>  \r\n\r\n<P>hvis anmeldelsen er mangelfuld. </P>  \r\n\r\n<P>Stk. 3. Kandidater, der vil opstille for et parti, skal angive dette </P>  \r\n\r\n<P>i anmeldelsen. </P>  \r\n\r\n<P>Stk. 4. Kandidater, der opstiller uden for partierne, skal angive </P>  \r\n\r\n<P>dette i anmeldelsen. Anmeldelsen skal endvidere være underskrevet </P>  \r\n\r\n<P>af kandidatens stillere og indeholde oplysning om hver enkelt </P>  \r\n\r\n<P>stillers navn, fødselsdato og bopæl. Oplysningerne om stillernes </P>  \r\n\r\n<P>navne og bopæl er offentligt tilgængelige. </P>  \r\n\r\n<P>Stk. 5. Den, der indleverer en kandidatanmeldelse, har ret til at få </P>  \r\n\r\n<P>kvittering for indleveringen med angivelse af tidspunktet.&#171; </P>  \r\n\r\n<P>Stk. 4-6 bliver herefter stk. 6-8. </P>  \r\n\r\n<P>4. § 25, STK. 5, 1.-4. PKT., affattes således: </P>  \r\n\r\n<P>&#187;Senest kl. 16 otte dage før valgdagen skal partiet for hver </P>  \r\n\r\n<P>amtskreds (storkreds) skriftligt meddele, hvilke kandidater </P>  \r\n\r\n<P>partiet kan godkende i de enkelte opstillingskredse. Meddelelsen </P>  \r\n\r\n<P>skal for hver godkendt kandidat indeholde oplysning om kandidatens </P>  \r\n\r\n<P>navn, personnummer og bopæl. Kandidater, der ikke godkendes af </P>  \r\n\r\n<P>vedkommende parti, kan ikke opstille til valget. Hvis meddelelse </P>  \r\n\r\n<P>ikke gives, kan ingen kandidater opstilles for partiet i den </P>  \r\n\r\n<P>pågældende amtskreds (storkreds).&#171; </P>  \r\n\r\n<P>§ 128. For nye partier, der indgiver partianmeldelse efter lovens </P>  \r\n\r\n<P>ikrafttræden, anvendes de hidtil gældende regler om </P>  \r\n\r\n<P>vælgererklæringer, såfremt disse er afgivet på en formular, der er </P>  \r\n\r\n<P>godkendt af indenrigsministeren inden for de seneste 2 år før </P>  \r\n\r\n<P>lovens ikrafttræden. </P>  \r\n\r\n<P>§ 129. Vælgere, der er omfattet af § 2, stk. 1, og som inden lovens </P>  \r\n\r\n<P>ikrafttræden har indgivet anmodning om at blive optaget på </P>  \r\n\r\n<P>valglisten, optages på valglisten i Københavns Kommune efter de </P>  \r\n\r\n<P>hidtil gældende regler. </P>  \r\n\r\n<P>Stk. 2. Indenrigsministeren kan fastsætte regler om, at vælgere, der </P>  \r\n\r\n<P>er omfattet af stk. 1, efter anmodning kan optages på valglisten </P>  \r\n\r\n<P>efter reglerne i § 16, stk. 1.' </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>Det er almindeligt antaget, at et politisk parti for at opnå ret til </P>  \r\n\r\n<P>deltagelse i folketingsvalg først må dokumentere en vis </P>  \r\n\r\n<P>tilslutning blandt vælgerne. Denne tilslutning er siden 1915 </P>  \r\n\r\n<P>krævet udtrykt i form af et antal underskrifter, indsamlet blandt </P>  \r\n\r\n<P>vælgerne. Indtil 1965 krævedes 10.000 underskrifter. Siden da er </P>  \r\n\r\n<P>der krævet 1/175 af det antal vælgere, som afgav gyldig stemme ved </P>  \r\n\r\n<P>det senest afholdte folketingsvalg. </P>  \r\n\r\n<P>Især de senere folketingsvalg har afsløret, at disse underskrifter er </P>  \r\n\r\n<P>et dårligt udtryk for tilslutningen blandt vælgerne. Således har </P>  \r\n\r\n<P>en række partier samlet de fornødne underskrifter, men kun opnået </P>  \r\n\r\n<P>et i sammenligning med underskriftsantallet beskedent stemmetal </P>  \r\n\r\n<P>ved valgene. </P>  \r\n\r\n<P>Underskriftsindsamlingerne er derfor ikke så meget et mål for </P>  \r\n\r\n<P>tilslutningen blandt vælgerne som for vælgernes frisindethed over </P>  \r\n\r\n<P>for nye partier og for partiernes organisatoriske styrke og deres </P>  \r\n\r\n<P>evne til at motivere deres medlemmer til at samle underskrifter på </P>  \r\n\r\n<P>gader og stræder. </P>  \r\n\r\n<P>Det faktiske stemmetal må anses som det bedst tænkelige mål for de </P>  \r\n\r\n<P>politiske partiers faktiske tilslutning i vælgerbefolkningen. </P>  \r\n\r\n<P>Socialistisk Folkeparti mener derfor, at hvis et parti har opnået </P>  \r\n\r\n<P>1/175 af stemmerne ved et folketingsvalg, må det være </P>  \r\n\r\n<P>tilstrækkelig dokumentation for tilslutningen, og der bør derfor </P>  \r\n\r\n<P>ikke afkræves yderligere dokumentation gennem en </P>  \r\n\r\n<P>underskriftsindsamling, hvis dokumentationsværdi må anses for at </P>  \r\n\r\n<P>være illusorisk. </P>  \r\n\r\n<P>Til nr. 2 </P>  \r\n\r\n<P>Med ændringsforslaget udgår betingelsen om, at vælgererklæringer skal </P>  \r\n\r\n<P>indeholde oplysning om personnummer. Forslagsstillerne frygter for </P>  \r\n\r\n<P>så vidt ikke statsligt eller offentligt misbrug heraf, da </P>  \r\n\r\n<P>offentlige myndigheder alligevel vil kunne fremskaffe de relevante </P>  \r\n\r\n<P>personnumre, og politiske kartoteker opbygget på baggrund af </P>  \r\n\r\n<P>vælgererklæringer vil alligevel være uden værdi. </P>  \r\n\r\n<P>Derimod mener forslagsstillerne, at det afgørende vil forringe nye </P>  \r\n\r\n<P>partiers muligheder for at indsamle det fornødne antal </P>  \r\n\r\n<P>vælgererklæringer, fordi mange potentielle stillere vil være </P>  \r\n\r\n<P>utilbøjelige til at oplyse personnummer til fremmede mennesker, </P>  \r\n\r\n<P>som oftest antræffes på offentlig gade eller vej. </P>  \r\n\r\n<P>Forslagsstillerne er dog fulde af forståelse for, at det vil lette </P>  \r\n\r\n<P>det administrative arbejde i forbindelse med godkendelse af </P>  \r\n\r\n<P>vælgererklæringerne, hvis CPR-numrene påføres, og har i den </P>  \r\n\r\n<P>forbindelse foreslået, at personnumrene først påføres </P>  \r\n\r\n<P>erklæringerne ved folkeregistrenes attestation. </P>  \r\n\r\n<P>Hertil har indenrigsministeren indvendt, at vælgererklæringerne efter </P>  \r\n\r\n<P>folkeregistrenes attestation tilbagesendes det enkelte parti, og </P>  \r\n\r\n<P>at offentlige myndigheder ikke udleverer personnumre til private </P>  \r\n\r\n<P>personer og organistioner. Heri er forslagsstillerne enige, men </P>  \r\n\r\n<P>mener, at problemet kan løses ved, at vælgererklæringerne ikke </P>  \r\n\r\n<P>tilbagesendes de enkelte partier efter folkeregistrenes </P>  \r\n\r\n<P>attestation. Dette kan f.eks. gennemføres ved, at </P>  \r\n\r\n<P>Indenrigsministeriet forestår udsendelsen til landets </P>  \r\n\r\n<P>folkeregistre efter afleveringen af det samlede antal </P>  \r\n\r\n<P>vælgererklæringer til Indenrigsministeriet. </P>  \r\n\r\n<P>Til nr. 3, 4, 5, 6 og 7 </P>  \r\n\r\n<P>Med ændringsforslagene fordeles mandaterne i Folketinget alene på </P>  \r\n\r\n<P>baggrund af det opnåede stemmetal, og hvert enkelt parti </P>  \r\n\r\n<P>repræsenteres i størst mulig overensstemmelse med valgresultatet. </P>  \r\n\r\n<P>Til nr. 8 </P>  \r\n\r\n<P>Til § 126 </P>  \r\n\r\n<P>Det foreslås, at der indsættes en bestemt ikrafttrædelsesdato for </P>  \r\n\r\n<P>lovforslaget som helhed, og at denne dato fastsættes til den 1. </P>  \r\n\r\n<P>juli 1988. Denne ikrafttrædelsesdato vil indebære, at </P>  \r\n\r\n<P>førstkommende folketingsvalg, der senest skal afholdes inden 10. </P>  \r\n\r\n<P>januar 1988, fuldt ud skal afholdes efter gældende </P>  \r\n\r\n<P>folketingsvalglov, som ændret ved § 127. Endvidere, at det </P>  \r\n\r\n<P>muliggøres, at tilsvarende ændringer vedrørende </P>  \r\n\r\n<P>brevstemmeafgivning, som foreslås gennemført ved lovforslagets </P>  \r\n\r\n<P>kapitel 8, kan gennemføres i den kommunale valglov og </P>  \r\n\r\n<P>Europa-Parlamentsvalgloven, inden folketingsvalglovens </P>  \r\n\r\n<P>bestemmelser herom sættes i kraft. Dette vil indebære den fordel, </P>  \r\n\r\n<P>at de nye administrative regler om brevstemmeafgivning kan </P>  \r\n\r\n<P>udarbejdes fælles for de 3 valglove. </P>  \r\n\r\n<P>§ 127 om ændringer i den gældende folketingsvalglov foreslås sat i </P>  \r\n\r\n<P>kraft dagen efter bekendtgørelsen i Lovtidende. </P>  \r\n\r\n<P>Tilsvarende foreslås, at den gældende folketingsvalglov, som ændret </P>  \r\n\r\n<P>ved § 127, ophæves 1. juli 1988, dog således at § 6 ikke ophæves. </P>  \r\n\r\n<P>Ophævelsen af denne bestemmelse forudsætter, at der foretages en </P>  \r\n\r\n<P>ændring af folketingsvalgloven for Grønland, således at de </P>  \r\n\r\n<P>pågældende vælgere (personer, der opholder sig i Grønland på </P>  \r\n\r\n<P>områder uden for den kommunale inddeling) for fremtiden optages på </P>  \r\n\r\n<P>folketingsvalglisten i Grønland. Det grønlandske hjemmestyre kan </P>  \r\n\r\n<P>anbefale en sådan ordning. § 6 i den gældende folketingsvalglov </P>  \r\n\r\n<P>ophæves i forbindelse med ændringen af den grønlandske </P>  \r\n\r\n<P>folketingsvalglov. </P>  \r\n\r\n<P>Ved tidligere ændringer af reglerne om folketingsmedlemmers </P>  \r\n\r\n<P>vederlags- og pensionsforhold har fremgangsmåden stedse været den, </P>  \r\n\r\n<P>at nye regler ikke har fået virkning for folketingsmedlemmer, hvis </P>  \r\n\r\n<P>hele medlemstid ligger forud for ikrafttrædelsen af de nye regler. </P>  \r\n\r\n<P>Dette medfører til eksempel, at de pensioner, der i dag udbetales til </P>  \r\n\r\n<P>tidligere medlemmer eller deres efterladte, beregnes på grundlag </P>  \r\n\r\n<P>af flere forskellige ældre regelsæt, afhængig af hvornår den </P>  \r\n\r\n<P>pågældendes medlemsperiode ophørte. </P>  \r\n\r\n<P>Ved ændringsforslaget opretholdes de tidligere pensionsregler med </P>  \r\n\r\n<P>henblik på beregningen af disse pensioner. </P>  \r\n\r\n<P>Til § 127 </P>  \r\n\r\n<P>Det foreslås, at reglerne i den gældende folketingsvalglov ændres, </P>  \r\n\r\n<P>således at de nye regler i lovforslagets kapitel 6 om opstilling </P>  \r\n\r\n<P>af kandidater for partier kan få virkning for førstkommende </P>  \r\n\r\n<P>folketingsvalg. </P>  \r\n\r\n<P>Ad nr. 1 </P>  \r\n\r\n<P>Forslaget om indholdet af (stats)amtmandens meddelelse til </P>  \r\n\r\n<P>valgbestyrelserne om de opstillede kandidater i amtskredsen </P>  \r\n\r\n<P>(storkredsen) er en konsekvens af forslaget i nr. 4. I øvrigt </P>  \r\n\r\n<P>henvises til formuleringerne i lovforslagets § 42, stk. 1. </P>  \r\n\r\n<P>Ad nr. 2 </P>  \r\n\r\n<P>Af den foreslåede bestemmelse fremgår, at der ikke mere kræves </P>  \r\n\r\n<P>stillere for en kandidat, der opstiller for et parti, mens der som </P>  \r\n\r\n<P>hidtil kræves mindst 25 og højst 50 stillere for en kandidat, der </P>  \r\n\r\n<P>opstiller uden for partierne. </P>  \r\n\r\n<P>Bortset fra stillerantallet for kandidater uden for partierne svarer </P>  \r\n\r\n<P>den foreslåede bestemmelse indholdsmæssigt til lovforslagets § 32, </P>  \r\n\r\n<P>stk. 1 og 3. </P>  \r\n\r\n<P>Ad nr. 3 </P>  \r\n\r\n<P>Den foreslåede bestemmelse er en konsekvens af ophævelse af </P>  \r\n\r\n<P>stillerkravet for kandidater for partier, jf. nr. 2. I øvrigt </P>  \r\n\r\n<P>henvises til de tilsvarende bestemmelser i lovforslagets § 33, </P>  \r\n\r\n<P>stk. 2-5. De nye regler om kandidaters navne på stemmesedlen samt </P>  \r\n\r\n<P>om, at stillernes personnummer skal oplyses, er dog ikke medtaget. </P>  \r\n\r\n<P>Ad nr. 4 </P>  \r\n\r\n<P>Den foreslåede bestemmelse om, at kandidater for et parti for </P>  \r\n\r\n<P>fremtiden udtrykkeligt skal godkendes af partiet, er en konsekvens </P>  \r\n\r\n<P>af ophævelsen af stillerkravet. Den foreslåede bestemmelse svarer </P>  \r\n\r\n<P>i øvrigt til bestemmelsen i lovforslagets § 37, stk. 1. Der </P>  \r\n\r\n<P>henvises til denne bestemmelse og bemærkningerne hertil. </P>  \r\n\r\n<P>Til § 128 </P>  \r\n\r\n<P>Bestemmelsen indeholder overgangsregler for bestemmelsen i </P>  \r\n\r\n<P>lovforslagets § 12, stk. 3, om, at vælgererklæringer til brug ved </P>  \r\n\r\n<P>partianmeldelser skal indeholde oplysning om personnummer og ikke </P>  \r\n\r\n<P>som hidtil fødselsdato. </P>  \r\n\r\n<P>Det foreslås, at de hidtil gældende regler om vælgererklæringer skal </P>  \r\n\r\n<P>finde anvendelse på partier, der efter lovens ikrafttræden </P>  \r\n\r\n<P>indgiver partianmeldelse, såfremt vælgererklæringerne er afgivet </P>  \r\n\r\n<P>på en formular, der er godkendt af indenrigsministeren inden for </P>  \r\n\r\n<P>de seneste 2 år før lovens ikrafttræden. Forslaget er begrundet i, </P>  \r\n\r\n<P>at godkendelsen af en formular til vælgererklæringer gælder i 2 </P>  \r\n\r\n<P>år. De partier, der inden lovens ikrafttræden har påbegyndt </P>  \r\n\r\n<P>indsamlingen af vælgererklæringer på grundlag af en formular, der </P>  \r\n\r\n<P>er godkendt efter de hidtil gældende regler, får således mulighed </P>  \r\n\r\n<P>for at færdiggøre indsamlingen på dette grundlag. Partianmeldelse, </P>  \r\n\r\n<P>der kan godkendes, dvs. opfylder lovens øvrige betingelser for </P>  \r\n\r\n<P>partianmeldelse, skal dog indgives inden udløbet af 2-årsfristen. </P>  \r\n\r\n<P>For nye partier, der har indgivet partianmeldelse før lovens </P>  \r\n\r\n<P>ikrafttræden, sker ingen ændringer i forbindelse med lovens </P>  \r\n\r\n<P>ikrafttræden. </P>  \r\n\r\n<P>Til § 129 </P>  \r\n\r\n<P>Bestemmelsen indeholder overgangsregler til lovforslagets § 16, stk. </P>  \r\n\r\n<P>1, hvorefter ansatte i udenrigstjenesten m.v., der er beordret til </P>  \r\n\r\n<P>tjeneste i udlandet, skal optages på valglisten i den kommune, </P>  \r\n\r\n<P>hvor de sidst har været tilmeldt folkeregistret. Det foreslås, at </P>  \r\n\r\n<P>bestemmelsen får virkning for de personer, der efter lovens </P>  \r\n\r\n<P>ikrafttræden indgiver anmodning om optagelse på valglisten. De </P>  \r\n\r\n<P>ansatte i udenrigstjenesten, der efter de hidtil gældende regler </P>  \r\n\r\n<P>optages på valglisten i Københavns Kommune, skal fortsat optages </P>  \r\n\r\n<P>på denne valgliste. Det foreslås dog, at indenrigsministeren får </P>  \r\n\r\n<P>bemyndigelse til at fastsætte regler om, at de pågældende efter </P>  \r\n\r\n<P>anmodning kan optages på valglisten efter reglerne i § 16, stk. 1. </P>  \r\n\r\n<P>Spørgsmålet om eventuel udnyttelse af denne bemyndigelse vil blive </P>  \r\n\r\n<P>drøftet med Udenrigsministeriet. </P>  \r\n\r\n<P>KAREN HØJTE JENSEN (KF) nfmd. FLEMMING JENSEN (KF) LIZZIE </P>  \r\n\r\n<P>LICHTENBERG (KF) LIS AALTONEN (KF) SVEND HEISELBERG (V) NIELS </P>  \r\n\r\n<P>ANKER KOFOED (V) MAISTED (V) STEFFENSEN (KRF) HANNE ANDERSEN </P>  \r\n\r\n<P>(S) DORTE BENNEDSEN (S) TOVE LINDBO LARSEN (S) LERKE (S) </P>  \r\n\r\n<P>HENNING RASMUSSEN (S) fmd. TAANQUIST (S) AGERSCHOU (SF) </P>  \r\n\r\n<P>TOMMY DINESEN (SF) OLE VIG JENSEN (RV) </P>  \r\n\r\n<P>Partierne CD, FP og VS havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00170"
        },
        {
            "displayName": "Entydig dokumentidentifikation",
            "displayValue": "CL005301"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "170"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}