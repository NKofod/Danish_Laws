{
    "id": 124694,
    "title": "Tilbagebetaling af dagpenge og feriedagpenge, vejledning - karantæne for svig og uagtsomhed",
    "documentTypeId": "240",
    "isSagsforlobPeriodValid": true,
    "shortName": "KEN nr 10045 af 08/09/2008",
    "documentHtml": "<div class=\"bjelke\">Den fulde tekst</div><p class=\"Titel2\">Tilbagebetaling af dagpenge og feriedagpenge, vejledning - karantæne for svig og uagtsomhed</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet havde i perioden 22. juli 2005 til ultimo december 2005 arbejdet som taxachauffør hos to forskellige vognmænd.</div>\r\n        </p>\r\n        <p class=\"Tekst2\">\r\n          <div>Medlemmet havde i perioden 22. juli 2005 og frem til og med torsdag den 8. december 2005 oplyst 0 timer på dagpengekortene.</div>\r\n        </p>\r\n        <p class=\"Tekst2\">\r\n          <div>Medlemmet havde oplyst, at han flere gange havde kontaktet a-kassen for at få hjælp til at udfylde dagpengekortene. A-kassen kunne bekræfte at medlemmet havde henvendt sig i a-kassens reception, og at man i receptionen havde henvist medlemmet til en a-kassesagsbehandler.</div>\r\n        </p>\r\n        <p class=\"Tekst2\">\r\n          <div>A-kassen havde opgjort, at medlemmet skulle tilbagebetale 47.953,00 kr. vedrørende perioden 22. juli 2005 til og med uge 50 i 2005. Beløbet var af a-kassen opdelt i en svigsdel svarende til 44.354,00 kr. på grund af undladelse af at oplyse om arbejdstimer – og en uagtsomhedsdel svarende til 3.419,00 kr. fordi der i ugerne 30, 33, 35 og 39 har været tale om overskydende timer.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet var enig med a-kassen i, at medlemmet skulle tilbagebetale 47.953 kr. Arbejdsdirektoratet fandt endvidere, at medlemmet skulle have en effektiv karantæne på 900 timer for svig og 20 timer for uagtsomhed svarende til i alt 920 timers effektiv karantæne.</div>\r\n        </p>\r\n        <p class=\"Tekst2\">\r\n          <div>Ankenævnet ændrede delvis direktoratets afgørelse.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at medlemmet havde modtaget dagpenge med urette i perioderne fra den 22. juli 2005 til og med uge 37 i 2005 og fra uge 40 til og med uge 49 i 2005.</div>\r\n        </p>\r\n        <p class=\"Tekst2\">\r\n          <div>Ankenævnet fandt ligeledes ikke, at medlemmet havde været berettiget til feriedagpenge den 30. september 2005.</div>\r\n        </p>\r\n        <p class=\"Tekst2\">\r\n          <div>Ankenævnet fandt herudover at medlemmet havde handlet svigagtigt over for a-kassen. Ankenævnet fandt dog ikke grundlag for at skærpe den indklagede afgørelse, hvorfor medlemmet alene skulle have en effektiv karantæne for svig og en effektiv karantæne for uagtsomhed.</div>\r\n        </p>\r\n        <p class=\"Tekst2\">\r\n          <div>Ankenævnet hjemviste samtidig spørgsmålet om beregningen af tilbagebetalingsbeløbet og udmålingen af karantænen til Arbejdsdirektoratet.</div>\r\n        </p>\r\n        <p class=\"Tekst2\">\r\n          <div>Ankenævnet lagde ved afgørelsen vægt på, at medlemmet i perioderne 22. juli 2005 til og med uge 37 og perioderne 40 til og med uge 48 i 2005 havde påført 0 timer på dagpengekortene på trods af at han i samme periode arbejdede som taxachauffør.</div>\r\n        </p>\r\n        <p class=\"Tekst2\">\r\n          <div>Ankenævnet lagde endvidere vægt på, at medlemmet i uge 49 i 2005 havde fået udbetalt løn for flere timer end han havde påført på dagpengekortet.</div>\r\n        </p>\r\n        <p class=\"Tekst2\">\r\n          <div>Ankenævnet lagde herved vægt på, at medlemmet ifølge trafikbogen var på arbejde som taxachauffør den 5. december, den 6. december, 9. december og 10. december 2005, og at han på disse 4 dage havde indtjent 11.322,00 kr. på taxature, hvor halvdelen af beløbet udbetaltes som løn til ham svarende til i alt 5.661,00 kr. Ifølge oplysninger på dagpengekortet for uge 49 havde medlemmet alene oplyst at have tjent 3.110,00 kr.</div>\r\n        </p>\r\n        <p class=\"Tekst2\">\r\n          <div>For så vidt angik uge 50 i 2005 havde medlemmet oplyst de korrekte indtægter, dog med undtagelse af den 14. december 2005, hvor han kun havde oplyst 1.119,00 kr. Det korrekte beløb skulle have været 1.169,00 kr., idet medlemmet ifølge trafikbogen for den 14. december 2005 havde indtjent 2.338,00 kr., på taxature. På grund af beløbets størrelse (en difference på 50 kr.), fandt ankenævnet ikke, at medlemmet bevidst havde undladt at oplyse a-kassen om den korrekte lønindtægt i den hensigt at modtage dagpenge med urette. Ankenævnet fandt ligeledes ikke, at medlemmet skulle tilbagebetale de dagpenge han har modtaget med urette i uge 50, da uagtsomheden var af så ringe karakter.</div>\r\n        </p>\r\n        <p class=\"Tekst2\">\r\n          <div>For så vidt angik feriedagpenge lagde ankenævnet vægt på, at medlemmet ifølge trafikbog den 30. september 2005 havde arbejdet som taxachauffør, og at han havde oppebåret en lønindtægt på 1.114,50 kr.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 4. september 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">Ankenævnet finder, at De har modtaget dagpenge med urette i perioderne fra den 22. juli 2005 til og med uge 37 i 2005 og fra uge 40 til og med uge 49 i 2005.</p>\r\n      <p class=\"TekstV\">Ankenævnet finder ligeledes ikke, at De har været berettiget til feriedagpenge den 30. september 2005.</p>\r\n      <p class=\"TekstV\">De med urette modtagne dagpenge og feriedagpenge skal tilbagebetales af Dem.</p>\r\n      <p class=\"TekstV\">Ankenævnet finder, at De har handlet svigagtigt over for a-kassen. Ankenævnet skærper imidlertid ikke den indklagede afgørelse, hvorfor De skal have en effektiv karantæne for svig og en effektiv karantæne for uagtsomhed.</p>\r\n      <p class=\"TekstV\">Ankenævnet ændrer således delvist Arbejdsdirektoratets afgørelse af den 23. august 2007.</p>\r\n      <p class=\"TekstV\">Ankenævnet hjemviser samtidig spørgsmålet om beregningen af tilbagebetalingsbeløbet og udmålingen af karantænen til Arbejdsdirektoratet.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De i perioden 22. juli 2005 til 5. august 2005 har været ansat hos vognmand YY,</p>\r\n        <p class=\"Liste1\"><span class=\"Liste1Nr\" id=\"\">–</span> De i perioden 8. august 2005 til 31. december 2005 har arbejdet som taxachauffør hos vognmand ZZ,</p>\r\n        <p class=\"Liste1\"><span class=\"Liste1Nr\" id=\"\">–</span> De i perioden 22. juli 2005 og frem til og med torsdag den 8. december 2005 har oplyst 0 timer på dagpengekortene,</p>\r\n        <p class=\"Liste1\"><span class=\"Liste1Nr\" id=\"\">–</span> De i perioden 9. december 2005 og frem til torsdag den 15. december 2005 (ugerne 49 og 50 i 2005) har påført henholdsvis 17 og 23 timer på dagpengekortene fordelt med en arbejdsindtægt på 3110 kr. i uge 49 og en arbejdsindtægt på 3333 kr. i uge 50,</p>\r\n        <p class=\"Liste1\"><span class=\"Liste1Nr\" id=\"\">–</span> De ifølge lønsedler for perioden 28. november 2005 til 11. december 2005 (ugerne 48 og 49) har arbejdet i alt 77 timer, svarende til en indtægt på 10.538,50 kr. og at De i perioden 12. december 2005 til 25. december 2005 (ugerne 50 og 51) har arbejdet i alt 37 timer svarende til en indtægt på 5.272,50 kr.,</p>\r\n        <p class=\"Liste1\"><span class=\"Liste1Nr\" id=\"\">–</span> det fremgår af vejledningen, at der kun skal skrives 0 ud for de dage, hvor medlemmet ikke har arbejdet,</p>\r\n        <p class=\"Liste1\"><span class=\"Liste1Nr\" id=\"\">–</span> det fremgår af vejledningen, at De som arbejdsløs er forpligtet til at oplyse om ethvert forhold, der har betydning for bedømmelsen af retten til dagpenge,</p>\r\n        <p class=\"Liste1\"><span class=\"Liste1Nr\" id=\"\">–</span> De på tro og love har erklæret, at oplysningerne på dagpengekortene var korrekte,</p>\r\n        <p class=\"Liste1\"><span class=\"Liste1Nr\" id=\"\">–</span> De i perioden 19. september 2005 til 2. oktober 2005 har søgt om ferie og fået udbetalt feriedagpenge, og</p>\r\n        <p class=\"Liste1\"><span class=\"Liste1Nr\" id=\"\">–</span> det fremgår af ferieansøgningen, at De straks skal kontakte a-kassen, hvis De arbejder under ferien.</p>\r\n      </p>\r\n      <p class=\"TekstV\">Ankenævnet har videre lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De har oplyst, at grunden til at De ikke oplyste om Deres arbejdstimer på dagpengekortene var, at De ikke kunne få hjælp fra Deres a-kasse med udfyldelse af dagpengekortene,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen ifølge Dem skulle have oplyst, at man ikke konkret vidste efter hvilke regler man påførte arbejdstimerne og at De derfor havde meddelt a-kassen, at De ville påføre ”0” timer på dagpengekortene, indtil a-kassen kom med en løsning,</p>\r\n        <p class=\"Liste1\"><span class=\"Liste1Nr\" id=\"\">–</span> direktoratet på Deres foranledning har kontaktet en a-kassemedarbejder (……..), som ifølge Deres udsagn skulle kunne bekræfte at De havde forsøgt at kontakte a-kassen flere gange med henblik på at få hjælp til udfyldelse af dagpengekortene,</p>\r\n        <p class=\"Liste1\"><span class=\"Liste1Nr\" id=\"\">–</span> pågældende a-kassemedarbejder over for direktoratet har oplyst, at De første gang rettede henvendelse til ham i november/december 2005, hvor De oplyste, at De flere gange havde forsøgt at få fat i ham, idet De ville påbegynde at køre taxa. Ifølge pågældende a-kassemedarbejder oplyste De ikke på dette tidspunkt, at De rent faktisk havde kørt taxa siden den 22. juli 2005, og</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen kan bekræfte, at De har henvendt Dem i receptionen, men at man henviste Dem til at tale med en sagsbehandler.</p>\r\n      </p>\r\n      <p class=\"TekstV\">Ankenævnet har endvidere lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> a-kassen har oplyst, at der alene er krævet tilbagebetaling for udbetalt feriedagpenge den 30. september 2005,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen videre har oplyst, at tilbagebetalingsbeløbet vedrørende dagpenge strækker sig fra perioden 22. juli 2005 til og med uge 50 i 2005, og</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen har oplyst, at De som taxachauffør i den omhandlede periode har fået udbetalt halvdelen af de indtægter, som De på en arbejdsdag har fået for de kørte taxature.</p>\r\n      </p>\r\n      <p class=\"TekstV\"><span class=\"Italic\">Tilbagebetaling</span></p>\r\n      <p class=\"TekstV\">Et medlem, som uberettiget har modtaget dagpenge eller andre ydelser fra kassen, skal betale ydelsesbeløbet tilbage, hvis medlemmet har givet kassen urigtige oplysninger eller fortiet omstændigheder, der er af betydning for retten til ydelserne, eller hvis medlemmet i øvrigt indså eller burde have indset, at modtagelse af beløbet var uberettiget.</p>\r\n      <p class=\"TekstV\">For så vidt angår feriedagpenge er det bl.a. en betingelse, at man holder ferie, og at man ikke kan få både feriedagpenge og løn eller indtægter, der træder i stedet for løn, for den samme ferie. Ankenævnet finder, at De med urette har modtaget dagpenge i perioderne fra den 22. juli 2005 til og med uge 37 2005 og fra uge 40 til og med uge 49 i 2005.</p>\r\n      <p class=\"TekstV\">Ankenævnet har lagt vægt på, at De i perioderne 22. juli 2005 til og med uge 37 og perioderne uge 40 til og med uge 48 i 2005 har påført 0 timer på dagpengekortene på trods af at De i samme periode arbejdede som taxachauffør.</p>\r\n      <p class=\"TekstV\">Ankenævnet har endvidere lagt vægt på, at De i uge 49 i 2005 har fået udbetalt løn for flere timer end De har påført på dagpengekortet.</p>\r\n      <p class=\"TekstV\">Ankenævnet har herved lagt vægt på, at De ifølge trafikbogen var på arbejde som taxachauffør den 5. december, den 6. december, 9. december og 10. december 2005, og at De på disse 4 dage har indtjent 11.322,00 kr. på taxature, hvor halvdelen af beløbet udbetales som løn til Dem svarende til i alt 5.661,00 kr. Ifølge oplysninger på dagpengekortet for uge 49 har De alene oplyst at have tjent 3.110,00 kr.</p>\r\n      <p class=\"TekstV\">Det fremgår af dagpengekortene, at man som arbejdsløs er forpligtet til at oplyse om ethvert forhold, der er af betydning for bedømmelsen af retten til ydelser fra a-kassen.</p>\r\n      <p class=\"TekstV\">For så vidt angår uge 50 i 2005 har De oplyst de korrekte indtægter, dog med undtagelse af den 14. december 2005, hvor De kun har oplyst 1.119,00 kr. Det korrekte beløb skulle have været 1.169,00 kr., idet De ifølge trafikbogen for den 14. december 2005 har indtjent 2.338,00 kr., på taxature. På grund af beløbets størrelse (en difference på 50 kr.), finder ankenævnet ikke, at De bevidst har undladt at oplyse a-kassen om den korrekte lønindtægt i den hensigt at modtage dagpenge med urette. Ankenævnet finder ligeledes ikke, at De skal tilbagebetale de dagpenge De har modtaget med urette i uge 50, da uagtsomheden er af så ringe karakter.</p>\r\n      <p class=\"TekstV\">For så vidt angår feriedagpenge, så finder ankenævnet ikke, at De har været berettiget til at få udbetalt feriedagpenge for den 30. september 2005.</p>\r\n      <p class=\"TekstV\">Ankenævnet har herved lagt vægt på, at De ifølge trafikbog den 30. september 2005 har arbejdet som taxachauffør, og at De har oppebåret en lønindtægt på 1.114,50 kr.</p>\r\n      <p class=\"TekstV\">På baggrund af at De har modtaget dagpenge og feriedagpenge for samme perioder/dage, som De allerede havde modtaget løn for, finder ankenævnet, at De skal tilbagebetale de modtagne dagpenge og feriedagpenge.</p>\r\n      <p class=\"TekstV\">Ankenævnet har herved lagt vægt på, at De ved ikke at oplyse om lønudbetalingerne fik a-kassen til at udbetale Dem dagpenge og feriedagpenge, som De ikke havde ret til. De har således fortiet omstændigheder for udbetaling af dagpenge og feriedagpenge. Det er således nævnets vurdering, at De burde være klar over, at De ved ikke at oplyse om Deres arbejdsforhold og lønudbetalinger fik a-kassen til at udbetale Dem dagpenge og feriedagpenge, som De ikke var berettiget til.</p>\r\n      <p class=\"TekstV\">Da ankenævnet ikke har fundet, at De skal tilbagebetale dagpenge for uge 50 i 2005 hjemvises spørgsmålet om tilbagebetalingsbeløbets størrelse til Arbejdsdirektoratet.</p>\r\n      <p class=\"TekstV\"><span class=\"Italic\">Sanktion</span></p>\r\n      <p class=\"TekstV\">Har et medlem gjort sig skyldig i svig eller forsøg på svig over for a-kassen kan der pålægges en effektiv karantæne på højst 962 timer.</p>\r\n      <p class=\"TekstV\">Har et medlem gjort sig skyldig i anden forseelse over for kassen, kan kassen bestemme, at medlemmet skal gennemgå en effektiv karantæne på højst 37 timer.</p>\r\n      <p class=\"TekstV\">A-kassen har opgjort tilbagebetalingsbeløbet til samlet 47.953 kr. Beløbet er af a-kassen opdelt i en svigsdel svarende til 44.354 kr. på grund af undladelse af at oplyse om arbejdstimer – og en uagtsomhedsdel svarende til 3.419 kr., fordi der i ugerne 30, 33, 35 og 39 har været tale om overskydende timer.</p>\r\n      <p class=\"TekstV\">Det er imidlertid nævnets opfattelse, at der for hele tilbagebetalingsbeløbet er tale om svig, fordi De i den omhandlede periode dels har undladt at oplyse om Deres arbejdstimer og dels har oplyst for få arbejdstimer på dagpengekortene. Det er nævnets vurdering at fejludbetalingerne udspringer af det samme forhold nemlig Deres manglende oplysninger om de faktiske omstændigheder. Denne undladelse medførte den samlede fejludbetaling.</p>\r\n      <p class=\"TekstV\">Ankenævnet skærper imidlertid ikke den indklagede afgørelse, hvorfor De for tilbagebetalingsbeløbet på 3.419 kr. alene anses for at have handlet uagtsomt.</p>\r\n      <p class=\"TekstV\">Da ankenævnet delvist har ændret direktoratets afgørelse for så vidt angår tilbagebetalingsperioden hjemvises spørgsmålet om udmålingen af karantænen til Arbejdsdirektoratet.</p>\r\n      <p class=\"TekstV\">Ankenævnet skal gøre opmærksom på, at et medlem slettes for svig, hvis medlemmet tidligere er blevet pålagt en sanktion for svig og på ny gør sig skyldig i svig. Det gælder dog kun, hvis der ikke er gået mere end 5 år fra den første afgørelse om svig til forseelsestidspunktet for det senere forhold.</p>\r\n      <p class=\"TekstV\">B E M Æ R K N I N G E R T I L K L A G E N</p>\r\n      <p class=\"TekstV\">De har i klagen bl.a. anført, at De ikke har arbejdet samtidig med at De fik feriedagpenge. De har i den forbindelse anført, at De fra den 19. september 2005 var i England sammen med Deres søn.</p>\r\n      <p class=\"TekstV\">Ankenævnet skal hertil bemærke, at De ifølge trafikbog kørte taxa den 30. september 2005. De har derfor ikke været berettiget til at få udbetalt feriedagpenge for den 30. september 2005, da de for samme dag har modtaget løn. Ankenævnet skal i den forbindelse henvise til, at a-kassen har oplyst, at der alene er krævet tilbagebetaling for feriedagpenge svarende til 1 dag.</p>\r\n      <p class=\"TekstV\">De har telefonisk over for ankenævnet den 23. januar 2008 oplyst, at De finder direktoratets afgørelse urimelig, da De flere gange havde henvendt dem til a-kassen for at få hjælp til at udfylde dagpengekortene. Da De ikke havde fået nogen hjælp havde De meddelt a-kassen, at De ville skrive ”0” timer på dagpengekortene, indtil De fik hjælp med at udfylde dagpengekortene.</p>\r\n      <p class=\"TekstV\">Ankenævnet skal hertil bemærke, at en a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen. Det er ankenævnets vurdering, at a-kassen ikke har tilsidesat sin vejledningspligt, idet De på dagpengekortene er blevet vejledt om at De som arbejdsløs er forpligtet til at oplyse om ethvert forhold, der har betydning for dagpengeretten.</p>\r\n      <p class=\"TekstV\">Ankenævnet skal videre bemærke, at det forhold, at De havde vanskeligt ved at udfylde dagpengekortene, ikke betyder, at De blot kunne skrive ”0” timer på dagpengekortene. Ved ikke at oplyse om arbejdsforholdet/lønudbetalingerne fik De a-kassen til at udbetale Dem dagpenge, som De ikke havde ret til. De har således fortiet omstændigheder for udbetaling af dagpenge. Det er således nævnets vurdering, at De ved ikke at oplyse om Deres arbejdsforhold og lønudbetalinger fik a-kassen til at udbetale Dem dagpenge, som De ikke var berettiget til.</p>\r\n      <p class=\"TekstV\">Ankenævnet skal over for direktoratet bemærke, at direktoratet ved beregningen af sanktionen for svig har anvendt omregningssatsen for 2006. Den korrekte omregningssats skulle have været satsen for 2005.</p>\r\n      <p class=\"TekstV\">Ankenævnet skal i øvrigt beklage den lange sagsbehandlingstid.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 65, stk. 1 og stk. 5, § 86, stk. 1, § 87, stk. 1 og stk. 8 i lov om arbejdsløshedsforsikring mv., jf. lovbekendtgørelse nr. 708 af 13. august 2003,</p>\r\n        <p class=\"Liste1\"><span class=\"Liste1Nr\" id=\"\">–</span> § 65, stk. 1 og stk. 5, § 75 h , stk. 7, § 86, stk. 1, § 87, stk. 1 og stk. 2 og § 87, stk. 8 i lov om arbejdsløshedsforsikring mv., jf. lovbekendtgørelse nr. 874 af 11. september 2005,</p>\r\n        <p class=\"Liste1\"><span class=\"Liste1Nr\" id=\"\">–</span> § 3, § 5, § 6 og § 7, stk. 2 i Arbejdsdirektoratets bekendtgørelse nr. 470 af 4. juni 2003 om sanktion til medlemmer af en arbejdsløshedskasse,</p>\r\n        <p class=\"Liste1\"><span class=\"Liste1Nr\" id=\"\">–</span> § 3, stk. 2, nr. 1 og § 3, stk. 6 i Arbejdsdirektoratets bekendtgørelse 480 af 10. juni 2003 om feriedagpenge, og</p>\r\n        <p class=\"Liste1\"><span class=\"Liste1Nr\" id=\"\">–</span> § 1 og § 5 i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet, Deres telefoniske oplysninger den 23. januar 2008, telefoniske oplysninger fra a-kassen den 14. og 20. august 2008 samt brev af 18. marts 2008, hvoraf det fremgår, at direktoratet endnu ikke har hørt [navn udeladt] i anledning af politianmeldelsen.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">………………</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 708 af 13. august 2003</span></p>\r\n      <p class=\"TekstV\"><span class=\"Bold\">§ 65.</span> Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"TekstV\">……….</p>\r\n      <p class=\"TekstV\"><span class=\"Italic\">Stk. 5.</span> Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.</p>\r\n      <p class=\"TekstV\">………</p>\r\n      <p class=\"TekstV\"><span class=\"Bold\">§ 86.</span> Et medlem, som uberettiget har modtaget dagpenge eller andre ydelser fra kassen, skal betale ydelsesbeløbet tilbage, hvis medlemmet har givet kassen urigtige oplysninger eller fortiet omstændigheder, der er af betydning for retten til ydelserne, eller hvis medlemmet i øvrigt indså eller burde have indset, at modtagelse af beløbet var uberettiget. Godtgørelse efter lov om godtgørelse ved deltagelse i erhvervsrettet voksen- og efteruddannelse er ikke omfattet af bestemmelsen.</p>\r\n      <p class=\"TekstV\"><span class=\"Italic\">Stk. 2.</span> Et medlem, som har modtaget dagpenge eller andre ydelser fra kassen, og som senere modtager løn, pension eller andre indtægter, der dækker samme tidsrum som ydelserne fra kassen, skal betale ydelsesbeløbet tilbage, i det omfang tidligere modtagelse af de pågældende indtægter ville have medført, at ydelserne fra kassen ikke kunne udbetales med rette til medlemmet. Forudbetalte feriedagpenge skal tilbagebetales, hvis betingelserne for retten til feriedagpengene efterfølgende ikke opfyldes.</p>\r\n      <p class=\"TekstV\"><span class=\"Italic\">Stk. 3.</span> Beløb, der skal tilbagebetales efter stk. 1 og 2, forrentes med den aktuelt gældende morarente efter rentelovens § 5. Renten beregnes fra udbetalingstidspunktet. Der tillægges dog ikke rente, hvis tilbagebetalingsbeløbet ikke overstiger højeste dagpenge for 4 uger, jf. § 47, på opgørelsestidspunktet.</p>\r\n      <p class=\"TekstV\"><span class=\"Italic\">Stk. 4</span>……..</p>\r\n      <p class=\"TekstV\"><span class=\"Bold\">§ 87.</span> Har et medlem gjort sig skyldig i svig eller forsøg på svig over for kassen, kan direktøren for Arbejdsdirektoratet bestemme, at medlemmet skal gennemgå en effektiv karantæne på højst 962 timer. Hvis beløbet, der er udbetalt eller søgt udbetalt med urette, højst svarer til 5 gange dagpengenes højeste beløb for en uge, jf. § 47, træffer arbejdsløshedskassen dog afgørelse. Er medlemmet tidligere pålagt en sanktion for svig, kan direktøren bestemme, at pågældende slettes som medlem af kassen, hvis den seneste forseelse er begået mindre end 5 år efter den første administrative afgørelse i den tidligere sag. Et medlem, som slettes af kassen, kan genoptages som nyt medlem.</p>\r\n      <p class=\"TekstV\"><span class=\"Italic\">Stk. 2.</span> Har et medlem gjort sig skyldig i anden forseelse over for kassen, kan kassen bestemme, at medlemmet skal gennemgå en effektiv karantæne på højst 37 timer.</p>\r\n      <p class=\"TekstV\"><span class=\"Italic\">Stk. 3.</span> En effektiv karantæne indebærer, at retten til ydelser, jf. dog stk. 6, bortfalder for et antal timer, hvor der ellers ville være ret til ydelser fra kassen. Er karantænen ikke udstået senest 2 år fra dens ikrafttræden, bortfalder den.</p>\r\n      <p class=\"TekstV\"><span class=\"Italic\">Stk. 4</span>……..</p>\r\n      <p class=\"TekstV\"><span class=\"Italic\">Stk. 8.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler om anvendelse af stk. 1-7.</p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 874 af 11. september 2005:</span></p>\r\n      <p class=\"TekstV\"><span class=\"Bold\">§ 65.</span> Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"TekstV\">----</p>\r\n      <p class=\"TekstV\"><span class=\"Italic\">Stk. 5.</span> Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.</p>\r\n      <p class=\"TekstV\">………</p>\r\n      <p class=\"TekstV\"><span class=\"Bold\">§ 75 h.</span> …..</p>\r\n      <p class=\"TekstV\"><span class=\"Italic\">Stk. 7.</span> Nærmere regler om feriedagpenge, herunder om beregning af feriedagpengeretten, feriedagpengenes størrelse, lediges underretning til Arbejdsformidlingen om tidspunktet for feriens afholdelse og kommunernes medvirken efter stk. 2, fastsættes af direktøren for Arbejdsdirektoratet efter forhandling med Beskæftigelsesrådet. Endvidere fastsætter beskæftigelsesministeren efter forhandling med undervisningsministeren regler om indberetning til arbejdsløshedskasserne fra de myndigheder, der varetager udbetalingen af voksenuddannelsesstøtten.</p>\r\n      <p class=\"TekstV\"><span class=\"Bold\">§ 86.</span> Et medlem, som uberettiget har modtaget dagpenge eller andre ydelser fra kassen, skal betale ydelsesbeløbet tilbage, hvis medlemmet har givet kassen urigtige oplysninger eller fortiet omstændigheder, der er af betydning for retten til ydelserne, eller hvis medlemmet i øvrigt indså eller burde have indset, at modtagelse af beløbet var uberettiget. Godtgørelse efter lov om godtgørelse ved deltagelse i erhvervsrettet voksen- og efteruddannelse er ikke omfattet af bestemmelsen.</p>\r\n      <p class=\"TekstV\"><span class=\"Italic\">Stk. 2.</span> Et medlem, som har modtaget dagpenge eller andre ydelser fra kassen, og som senere modtager løn, pension eller andre indtægter, der dækker samme tidsrum som ydelserne fra kassen, skal betale ydelsesbeløbet tilbage, i det omfang tidligere modtagelse af de pågældende indtægter ville have medført, at ydelserne fra kassen ikke kunne udbetales med rette til medlemmet. Forudbetalte feriedagpenge skal tilbagebetales, hvis betingelserne for retten til feriedagpengene efterfølgende ikke opfyldes.</p>\r\n      <p class=\"TekstV\"><span class=\"Italic\">Stk. 3.</span> Beløb, der skal tilbagebetales efter stk. 1 og 2, forrentes med den aktuelt gældende morarente efter rentelovens § 5. Renten beregnes fra udbetalingstidspunktet. Der tillægges dog ikke rente, hvis tilbagebetalingsbeløbet ikke overstiger højeste dagpenge for 4 uger, jf. § 47, på opgørelsestidspunktet.</p>\r\n      <p class=\"TekstV\"><span class=\"Italic\">Stk. 4</span>……………..</p>\r\n      <p class=\"TekstV\"><span class=\"Bold\">§ 87.</span> Har et medlem gjort sig skyldig i svig eller forsøg på svig over for kassen, kan direktøren for Arbejdsdirektoratet bestemme, at medlemmet skal gennemgå en effektiv karantæne på mindst 74 og højst 962 timer. Hvis beløbet, der er udbetalt eller søgt udbetalt med urette, højst svarer til 5 gange dagpengenes højeste beløb for en uge, jf. § 47, træffer arbejdsløshedskassen dog afgørelse. Er medlemmet tidligere pålagt en sanktion for svig, kan direktøren bestemme, at pågældende slettes som medlem af kassen, hvis den seneste forseelse er begået mindre end 5 år efter den første administrative afgørelse i den tidligere sag. Et medlem, som slettes af kassen, kan genoptages som nyt medlem.</p>\r\n      <p class=\"TekstV\"><span class=\"Italic\">Stk. 2.</span> Har et medlem gjort sig skyldig i anden forseelse over for kassen, kan kassen bestemme, at medlemmet skal gennemgå en effektiv karantæne på højst 37 timer.</p>\r\n      <p class=\"TekstV\"><span class=\"Italic\">Stk. 3.</span> En effektiv karantæne indebærer, at retten til ydelser, jf. dog stk. 6, bortfalder for et antal timer, hvor der ellers ville være ret til ydelser fra kassen. Er karantænen ikke udstået senest 2 år fra dens ikrafttræden, bortfalder den.</p>\r\n      <p class=\"TekstV\"><span class=\"Italic\">Stk. 4</span>……..</p>\r\n      <p class=\"TekstV\"><span class=\"Italic\">Stk. 8.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler om anvendelse af stk. 1-7.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 470 af 4. juni 2003 om sanktion med medlemmer af en arbejdsløshedskasse</span></p>\r\n      <p class=\"TekstV\"><span class=\"Bold\">§ 3.</span> Sanktionen ved svig og uagtsomhed er en effektiv karantæne bortset fra gentagelsestilfælde, jf. § 6.</p>\r\n      <p class=\"TekstV\"><span class=\"Italic\">Stk. 2.</span> En effektiv karantæne betyder, at retten til ydelser, bortset fra VEU-godtgørelse og feriedagpenge, falder bort for et antal timer, hvor medlemmet ellers ville have ret til ydelser fra a-kassen.</p>\r\n      <p class=\"TekstV\"><span class=\"Italic\">Stk. 3.</span> En effektiv karantæne træder i kraft fra konstateringstidspunktet.</p>\r\n      <p class=\"TekstV\"><span class=\"Italic\">Stk. 4.</span> Er en karantæne ikke udstået senest 2 år efter, den er trådt i kraft, bortfalder den.</p>\r\n      <p class=\"TekstV\"><span class=\"Italic\">Stk. 5.</span> Er et medlem pålagt flere karantæner i medfør af §§ 5 og 7, skal den karantæne, der forældes først, afvikles først. En karantæne efter §§ 5 og 7 kan ikke afvikles i perioder, hvor et medlem afvikler karantæne fastsat efter lov om arbejdsløshedsforsikring m.v. (loven) § 63, stk. 5, § 68, stk. 5, eller § 78, stk. 6.</p>\r\n      <p class=\"TekstV\"><span class=\"Bold\">§ 5.</span> Et medlem, der har begået svig, skal have en effektiv karantæne. Karantænen kan højst være på 962 timer.</p>\r\n      <p class=\"TekstV\"><span class=\"Italic\">Stk. 2.</span> Karantænen beregnes ved at omregne tilbagebetalingsbeløbet til timer. Det sker ved at dividere beløbet med den omregningssats, der gælder på konstateringstidspunktet. Medlemmet skal herefter have en effektiv karantæne på 3,5 gange det beregnede timetal, dog mindst 37 timer. Karantænen rundes op til nærmeste hele tal.</p>\r\n      <p class=\"TekstV\"><span class=\"Italic\">Stk. 3</span>. Et medlem, der har forsøgt at begå svig, skal have en effektiv karantæne på 37 timer.</p>\r\n      <p class=\"TekstV\"><span class=\"Italic\">Stk. 4</span>. Et medlem, der har begået svig ved komplot eller dokumentfalsk, skal have en effektiv karantæne på 962 timer.</p>\r\n      <p class=\"TekstV\"><span class=\"Italic\">Stk. 5.</span> Hvis der er objektivt konstaterbare forhold, der kan betragtes som formildende omstændigheder, skal en karantæne efter stk. 1-4 sættes ned med 1/3. Den nedsatte karantæne rundes op til nærmeste hele tal. Det er en betingelse, at medlemmet har betalt gælden tilbage eller har indgået et skriftligt, frivilligt forlig om at betale gælden tilbage.</p>\r\n      <p class=\"TekstV\"><span class=\"Bold\">§ 6.</span> Et medlem skal slettes for svig, hvis medlemmet tidligere er blevet pålagt en sanktion for svig og på ny gør sig skyldig i svig. Det gælder dog kun, hvis der ikke er gået mere end 5 år fra den første afgørelse om svig til forseelsestidspunktet for det senere forhold.</p>\r\n      <p class=\"TekstV\"><span class=\"Bold\">§ 7.</span> Ved uagtsomhed skal et medlem have en effektiv karantæne. Karantænen kan højst være på 37 timer.</p>\r\n      <p class=\"TekstV\"><span class=\"Italic\">Stk. 2.</span> Har et medlem ved uagtsomhed fået et beløb, der højst udgør 25 gange den maksimale dagpengesats for fuldtidsforsikrede på konstateringstidspunktet, skal medlemmet have en effektiv karantæne på 20 timer.</p>\r\n      <p class=\"TekstV\"><span class=\"Italic\">Stk. 3.</span> Har et medlem ved uagtsomhed fået et beløb, der højst udgør 2 gange den maksimale dagpengesats for fuldtidsforsikrede på konstateringstidspunktet, skal medlemmet ikke have nogen effektiv karantæne.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse 480 af 10. juni 2003 om feriedagpenge.</span></p>\r\n      <p class=\"TekstV\"><span class=\"Bold\">§ 3.</span> Under ferien skal man opfylde de samme betingelser for at få dagpenge, som hvis man var ledig, jf. dog § 4. Man skal dog ikke stå til rådighed, jf. lovens § 62.</p>\r\n      <p class=\"TekstV\"><span class=\"Italic\">Stk. 2.</span> Man skal desuden</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> holde ferie,</p>\r\n        <p class=\"Liste1\"><span class=\"Liste1Nr\" id=\"\">2)</span> have optjent ret til feriedagpenge, jf. kapitel 2,</p>\r\n        <p class=\"Liste1\"><span class=\"Liste1Nr\" id=\"\">3)</span> have holdt den betalte ferie, man har ret til efter ferieloven, jf. dog § 13, og</p>\r\n        <p class=\"Liste1\"><span class=\"Liste1Nr\" id=\"\">4)</span> have bopæl i Danmark.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> Hvis man er ansat i udlandet for en udenlandsk arbejdsgiver, kan man ikke få feriedagpenge.</p>\r\n      <p class=\"TekstV\"><span class=\"Italic\">Stk. 4.</span> Uanset stk. 1, kan man få feriedagpenge, hvis man deltager i et forløb på en højskole el.lign., hvis forløbet ikke på forhånd er fastsat til at vare længere end ferien. Forløbet må ikke være begyndt før ferien.</p>\r\n      <p class=\"TekstV\"><span class=\"Italic\">Stk. 5.</span> Hvis man bliver syg eller frihedsberøvet under ferien, har man stadig ret til feriedagpenge. Det gælder dog kun, hvis man ikke før ferien vidste, at man ville blive syg eller frihedsberøvet.</p>\r\n      <p class=\"TekstV\"><span class=\"Italic\">Stk. 6.</span> Man kan ikke få både feriedagpenge og løn eller indtægter, der træder i stedet for løn, for den samme ferie, jf. dog § 13, stk. 1 og 2, og § 15.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.</span></p>\r\n      <p class=\"TekstV\"><span class=\"Bold\">§ 1</span>. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.</p>\r\n      <p class=\"TekstV\"><span class=\"Bold\">§ 5.</span> En a-kasse skal altid give det enkelte medlem individuel og personlig vejledning, hvis medlemmet har særligt behov herfor.</p>\r\n      <p class=\"TekstV\"><span class=\"Italic\">Stk. 2.</span> Vejledningen kan under hensyntagen til et medlems behov gives skriftligt eller ved en personlig samtale.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/04/2009"
        },
        {
            "displayName": "Accession",
            "displayValue": "W20081004525"
        },
        {
            "displayName": "Entydig dokumentidentifikation",
            "displayValue": "BE003347"
        },
        {
            "displayName": "Dato for indlæggelse",
            "displayValue": "29/04/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10045"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "08/09/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., Arbejdsmarkedets Ankenævn, j.nr. 5100507-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}