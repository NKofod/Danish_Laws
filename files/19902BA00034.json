{
    "id": 107092,
    "title": "1990 BSF 34   FORSLAG TIL FOLKETINGSBESLUTNING OM OMLÆGNING AF REGISTRERINGSAFGIFTEN AF   MOTORKØRETØJER EFTER MILJØMÆSSIGE KRITERIER ",
    "documentTypeId": "480",
    "isSagsforlobPeriodValid": false,
    "shortName": "1990/2 BSF 34",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 34 </P>  \r\n\r\n<P></P>  \r\n\r\n<P>Forslag til folketingsbeslutning om omlægning af registreringsafgiften af  \r\n\r\n motorkøretøjer efter miljømæssige kriterier </P>  \r\n\r\n<P></P>  \r\n\r\n<P>Fremsat af Jes Lunde (SF) Gade (SF) Rahbæk Møller (SF) Ebba Strange (SF)  \r\n\r\n</P>  \r\n\r\n<P></P>  \r\n\r\n<P>den 8. februar 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til i år at fremsætte lovforslag om </P>  \r\n\r\n<P>en udformning af registreringsafgiften efter følgende retningslinjer: </P>  \r\n\r\n<P>1. Afgiften udgør summen af: </P>  \r\n\r\n<P>a. et beløb, der afhænger af den afgiftspligtige værdi; </P>  \r\n\r\n<P>b. et beløb, der afhænger af køretøjets brændstofforbrug pr. kørt  \r\n\r\n kilometer; </P>  \r\n\r\n<P>c. et beløb, der afhænger af køretøjets udstødning af kvælstofoxider (NOx)  \r\n\r\n under gennemsnitlige køreforhold. </P>  \r\n\r\n<P>De under b og c nævnte beløb skal være tilstrækkelig store til at sikre en  \r\n\r\n kraftig økonomisk tilskyndelse til at vælge køretøjer, der forurener mindst  \r\n\r\n muligt. </P>  \r\n\r\n<P>2. Lovforslaget udformes, så det kan forventes at være provenuneutralt,  \r\n\r\n jf. dog nr. 3. De under nr. 1 b og nr. 1 c nævnte beløb skal  \r\n\r\n pristalsreguleres. </P>  \r\n\r\n<P>3. Såfremt regeringen fremsætter forslag om en lempelse af afgiften på  \r\n\r\n benzin, skal det under nr. 1 b nævnte beløb forhøjes, så den samlede  \r\n\r\n provenuvirkning er neutral. </P>  \r\n\r\n<P> <I>Bemærkninger til forslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>De alarmerende meldinger om drivhuseffekten fra IPCC understreger behovet  \r\n\r\n for at nedbringe emission af drivhusgasser. En væsentlig del af disse gasser  \r\n\r\n stammer fra motorkøretøjer. Det gælder CO2 (kuldioxid) og især NOx  \r\n\r\n (kvælstofilter). </P>  \r\n\r\n<P>Samtidig er forureningen fra motorkøretøjer en stigende plage i  \r\n\r\n lokalområder, særlig i de store og større byer. </P>  \r\n\r\n<P>En forhøjelse af afgiften på benzin og dieselolie vil være et effektivt  \r\n\r\n instrument til at reducere disse problemer. SF har derfor foreslået en sådan  \r\n\r\n forhøjelse i forbindelse med det fremsatte beslutningsforslag nr. B 00 om  \r\n\r\n forureningsafgifter på kul- og svovldioxid med erhvervsmæssig og social  \r\n\r\n kompensation. Desværre synes det mere sandsynligt, at et folketingsflertal  \r\n\r\n finder på at beslutte en reduktion af afgiften på benzin med henvisning til  \r\n\r\n grænsehandelsproblemer. </P>  \r\n\r\n<P>Som den bedste løsning under disse betingelser ønsker SF derfor en  \r\n\r\n omlægning af registreringsafgiften, der i dag udgør ca. 90.000 kr. for en  \r\n\r\n gennemsnitlig bil. Den opsplittes i tre dele: </P>  \r\n\r\n<P>- En del, der afhænger af køretøjets brændstofforbrug pr. kørt hundrede  \r\n\r\n kilometer. Konkret anvendes den såkaldte ECE-norm A 70. Som eksempel kunne  \r\n\r\n bruges en sats på 2.000 kr. pr. liter op til 5 liter og 10.000 kr. pr. liter  \r\n\r\n derover. For en bil med et brændstofforbrug på 6,9 liter vil det betyde, at  \r\n\r\n denne del af afgiften udgør 29.000 kr. </P>  \r\n\r\n<P>- En del, der afhænger af køretøjets emission af NOx (kvælstofilter) pr.  \r\n\r\n kørt kilometer under gennemsnitlige forhold. Det afhænger dels af  \r\n\r\n benzinøkonomien, dels af motorens indretning. Denne del af afgiften bør  \r\n\r\n udformes, så den for et gennemsnitligt køretøj udgør et beløb på ca. 20.000  \r\n\r\n kr. </P>  \r\n\r\n<P>- En del afhænger af køretøjets afgiftspligtige værdi. I dag er det  \r\n\r\n grundlaget for beregningen af den samlede registreringsafgift. De i dag  \r\n\r\n anvendte beregningssatser skal - for at sikre provenuneutraliteten - derfor  \r\n\r\n nedsættes. For at sikre, at små benzin- og NOx-økonomiske biler ikke bliver  \r\n\r\n dyrere, skal den største lempelse finde sted for billige biler; formentlig  \r\n\r\n skal de første 19.750 kr., som i dag belægges med den laveste afgiftssats,  \r\n\r\n helt afgiftsfritages. For dyrere biler nedsættes afgiften derefter så meget,  \r\n\r\n som der er mulighed for under iagttagelse af kravet om provenuneutralitet.  \r\n\r\n</P>  \r\n\r\n<P>For motorcykler, erhvervskøretøjer m.v. udformes afgiften efter  \r\n\r\n tilsvarende principper, men med passende tilpasning af beløb, satser osv.  \r\n\r\n</P>  \r\n\r\n<P>SF tror, at en sådan udformning af registreringsafgiften efterhånden  \r\n\r\n gennem markedsmekanismen vil medvirke til, at Danmark får en mindre  \r\n\r\n forurenende køretøjsbestand. Denne tro bestyrkes af to forhold: </P>  \r\n\r\n<P>- Pr. 1. april 1989 blev registreringsafgiften lempet med 11.000 kr. for  \r\n\r\n biler, der opfyldte særlige miljøkrav - svarende til at de var forsynet med  \r\n\r\n katalysator. Denne differentiering har været effektiv, for i slutningen af  \r\n\r\n 1989 var det kun hver fjerde bil, der opfyldte normerne, mens det i sommeren  \r\n\r\n 1990 var ca. 7 ud af 10. At katalysatorer blev obligatoriske for nye biler  \r\n\r\n pr. 1. oktober 1990 har selvfølgelig fjernet behovet for denne lempelse. </P>  \r\n\r\n<P>- Miljødifferentiering i Holland og Grækenland har været en succes. </P>  \r\n\r\n<P> <I>Bemærkninger til forslagets enkelte punkter</I>  </P>  \r\n\r\n<P>ad nr. 2: </P>  \r\n\r\n<P>Afgiftsomlægningen vil formentlig omgående bevirke en ny sammensætning af  \r\n\r\n bilkøbet i miljørigtig retning. Ved beregningen af provenuneutraliteten skal  \r\n\r\n der tages højde for den forventede effekt i denne retning, således at  \r\n\r\n omlægning ikke medfører et provenutab. </P>  \r\n\r\n<P>De dele af den omlagte registreringsafgift, der ikke er værdiafgifter (1 b  \r\n\r\n og 1 c), pristalsreguleres. </P>  \r\n\r\n<P>ad nr. 3: </P>  \r\n\r\n<P>En nedsættelse af benzinafgiften tilskynder til øget bilkørsel og dermed  \r\n\r\n øget forurening. En del af denne effekt kan og bør imødegås ved at mindske  \r\n\r\n tilskyndelsen til at købe flere biler. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "08/02/1991"
        },
        {
            "displayName": "Accession",
            "displayValue": "19902BA00034"
        },
        {
            "displayName": "Entydig dokumentidentifikation",
            "displayValue": "CL002705"
        },
        {
            "displayName": "Dato for førstegangsindlæggelse",
            "displayValue": "08/02/1991"
        },
        {
            "displayName": "Dato for indlæggelse",
            "displayValue": "08/02/1991"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "34"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}