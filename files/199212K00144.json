{
    "id": 111362,
    "title": "1992 LSF 144   FORSLAG TIL LOV OM ÆNDRING AF LOV FOR GRØNLAND OM FORSYNING, TRAFIK,   POSTBESØRGELSE M.V. ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 144",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 144 </P>  \r\n\r\n<P></P>  \r\n\r\n<P>Forslag til Lov om ændring af lov for Grønland om forsyning, trafik,  \r\n\r\n postbesørgelse m.v. </P>  \r\n\r\n<P></P>  \r\n\r\n<P>Fremsat af Statsministeren (Poul Schluter) </P>  \r\n\r\n<P></P>  \r\n\r\n<P>den 2. december 1992 </P>  \r\n\r\n<P></P>  \r\n\r\n<P>Vedtaget ved tredjebehandling den 17. december 1992 </P>  \r\n\r\n<P></P>  \r\n\r\n<P><a href=\"document.aspx?accn=A19920108130\"> Lov nr. 1081 af 23/12/1992</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 469 af 6. november 1985 for Grønland om forsyning, trafik,  \r\n\r\n postbesørgelse m.v. foretages følgende ændringer: </P>  \r\n\r\n<P> <B>1.</B> I <I>§ 10, stk. 2</I> , indsættes som <I>2. pkt.:</I>  </P>  \r\n\r\n<P>&#187;De statstjenestemænd, som efter 1. pkt. gør tjeneste i Kalaallit  \r\n\r\n Niuerfiat, og som ikke ønsker at modtage Grønlands hjemmestyres tilbud om  \r\n\r\n ansættelse i Kalaallit Niuerfiat Service A/S, bevarer deres  \r\n\r\n ansættelsesforhold til staten og fortsætter deres tjeneste i Kalaallit  \r\n\r\n Niuerfiat Service A/S.&#171; </P>  \r\n\r\n<P> <B>2.</B> I <I>§ 10, stk. 3,</I> indsættes efter  \r\n\r\n &#187;hjemmestyret&#171;: &#187;eller som følge af omdannelsen af Kalaallit  \r\n\r\n Niuerfiat til aktieselskaber&#171;. </P>  \r\n\r\n<P> <B>3.</B> I <I>§ 10, stk. 4,</I> indsættes efter  \r\n\r\n &#187;opgaveomlægningen&#171;: &#187;eller omdannelsen af Kalaallit Niuerfiat  \r\n\r\n til aktieselskaber&#171;. </P>  \r\n\r\n<P> <B>4.</B> I <I>§ 10, stk. 5,</I> ændres &#187;stk. 2&#171; til:  \r\n\r\n &#187;stk. 2, 1. pkt.&#171; </P>  \r\n\r\n<P> <B>5.</B>  <I>§ 10, stk. 9, 2. pkt.,</I> affattes således: </P>  \r\n\r\n<P>&#187;Nærmere regler herom fastsættes af finansministeren efter  \r\n\r\n forhandling med Grønlands hjemmestyre.&#171; </P>  \r\n\r\n<P> <B>6.</B>  <I>§ 10, stk. 10,</I> affattes således: </P>  \r\n\r\n<P>&#187; <I>Stk. 10.</I> Den endelige administrative afgørelse af  \r\n\r\n tvivlsspørgsmål i henhold til stk. 1-7 træffes af finansministeren efter  \r\n\r\n forhandling med statstjenestemændenes centralorganisationer og Grønlands  \r\n\r\n hjemmestyre.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1993. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 469 af 6. november 1985 for Grønland om forsyning, trafik,  \r\n\r\n postbesørgelse m.v. foretages følgende ændringer: </P>  \r\n\r\n<P> <B>1.</B> I <I>§ 10, stk. 2</I> , indsættes som 2. pkt.: </P>  \r\n\r\n<P>&#187;De statstjenestemænd, som efter 1. pkt. gør tjeneste i Kalaallit  \r\n\r\n Niuerfiat, og som ikke ønsker at modtage Grønlands hjemmestyres tilbud om  \r\n\r\n ansættelse i Kalaallit Niuerfiat Service A/S, bevarer deres  \r\n\r\n ansættelsesforhold til staten og fortsætter deres tjeneste i Kalaallit  \r\n\r\n Niuerfiat Service A/S&#171;. </P>  \r\n\r\n<P> <B>2.</B> I <I>§ 10, stk. 3,</I> indsættes efter  \r\n\r\n &#187;hjemmestyret&#171;: &#187;eller som følge af omdannelsen af Kalaallit  \r\n\r\n Niuerfiat til aktieselskaber&#171;. </P>  \r\n\r\n<P> <B>3.</B> I <I>§ 10, stk. 4,</I> indsættes efter  \r\n\r\n &#187;opgaveomlægningen&#171;: &#187;eller omdannelsen af Kalaallit Niuerfiat  \r\n\r\n til aktieselskaber&#171;. </P>  \r\n\r\n<P> <B>4.</B> I <I>§ 10, stk. 5,</I> ændres &#187;stk. 2&#171; til:  \r\n\r\n &#187;stk. 2, 1. pkt.&#171;. </P>  \r\n\r\n<P> <B>5.</B>  <I>§ 10, stk. 9,</I> 2. pkt., affattes således: </P>  \r\n\r\n<P>&#187;Nærmere regler herom fastsættes af finansministeren efter  \r\n\r\n forhandling med Grønlands hjemmestyre&#171;. </P>  \r\n\r\n<P> <B>6.</B>  <I>§ 10, stk. 10,</I> affattes således: </P>  \r\n\r\n<P>&#187; <I>Stk. 10.</I> Den endelige administrative afgørelse af  \r\n\r\n tvivlsspørgsmål i henhold til stk. 1-7 træffes af finansministeren efter  \r\n\r\n forhandling med statstjenestemændenes centralorganisationer og Grønlands  \r\n\r\n hjemmestyre&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1993. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Grønlands hjemmestyre har vedtaget, at der med virkning fra 1. januar 1993  \r\n\r\n skal ske en omdannelse af Kalaallit Niuerfiat/Grønlands Handel til tre  \r\n\r\n aktieselskaber, der skal varetage de funktioner, som Kalaallit Niuerfiat  \r\n\r\n hidtil har varetaget. </P>  \r\n\r\n<P>De tre selskaber er: </P>  \r\n\r\n<P> <I>Kalaallit Niuerfiat Service A/S,</I> som skal varetage detail- og  \r\n\r\n engroshandel i bygder og yderdistrikter, skibstransport af gods til disse  \r\n\r\n områder samt landsdækkende skibspassagertrafik, oliesalg og postvirksomhed.  \r\n\r\n</P>  \r\n\r\n<P> <I>Kalaallit Niuerfiat Detail A/S,</I> som skal varetage detail- og  \r\n\r\n engroshandel i de større grønlandske byer. </P>  \r\n\r\n<P> <I>Et rederiaktieselskab,</I> som skal varetage skibstransport af gods  \r\n\r\n til og fra Grønland (Atlantsejladsen) samt mellem regioner i Grønland. </P>  \r\n\r\n<P>For at sikre koordineringen af driften mellem Kalaallit Niuerfiat Service  \r\n\r\n A/S og Kalaallit Niuerfiat Detail A/S vil de to selskaber i en  \r\n\r\n overgangsperiode være ejet af et fjerde aktieselskab - Kalaallit Niuerfiat  \r\n\r\n Holding A/S -, hvori hjemmestyret er eneaktionær. Holdingselskabet  \r\n\r\n forudsættes efter en begrænset periode nedlagt, og aktierne i Kalaallit  \r\n\r\n Niuerfiat Service A/S og Kalaallit Niuerfiat Detail A/S overdraget til  \r\n\r\n hjemmestyret. </P>  \r\n\r\n<P>Rederiaktieselskabet skal ejes af hjemmestyret og rederiet J. Lauritzen  \r\n\r\n A/S med henholdsvis 1/3 og 2/3 af aktiekapitalen. </P>  \r\n\r\n<P>Nærværende lovforslag omfatter alene Kalaallit Niuerfiat Service A/S. </P>  \r\n\r\n<P>Kalaallit Niuerfiat Service A/S er - i en overgangsperiode via Kalaallit  \r\n\r\n Niuerfiat Holding A/S - 100 pct. ejet af hjemmestyret. Hjemmestyret vil  \r\n\r\n således være identisk med selskabets generalforsamling og får som sådan en  \r\n\r\n direkte adgang til at gribe ind i selskabets adfærd. Endvidere vil selskabets  \r\n\r\n vedtægter skulle godkendes af hjemmestyret, der dermed får mulighed for at  \r\n\r\n sikre, at det offentliges hensyn tilgodeses i vedtægerne. </P>  \r\n\r\n<P>Herudover vil hjemmestyret have indflydelse på selskabet gennem  \r\n\r\n bestyrelsesrepræsentanter og formulering af resultatkrav. For så vidt angår  \r\n\r\n resultatudviklingen forudsættes det, at bestyrelsen orienterer hjemmestyret  \r\n\r\n om betydende udviklinger eller ændringer, som væsentligt vil kunne påvirke  \r\n\r\n selskabets økonomiske mellemværende med hjemmestyret. </P>  \r\n\r\n<P>Kalaallit Niuerfiat Service A/S skal i princippet drives  \r\n\r\n forretningsmæssigt. Da selskabet drives med henblik på løsningen af  \r\n\r\n samfundsmæssige opgaver, vil der imidlertid blive indgået en driftsaftale  \r\n\r\n mellem hjemmestyret og selskabet om tilskud til varetagelsen af de enkelte  \r\n\r\n opgaver og som samtidig specificerer de enkelte ydelsers kvalitet,  \r\n\r\n produktivitetskrav m.v. Det må under hensyntagen til selskabets vitale  \r\n\r\n samfundsmæssige betydning anses for udelukket, at selskabet kan blive bragt i  \r\n\r\n en situation, hvor selskabet som følge af manglende offentlige betalinger  \r\n\r\n bliver nødlidende og dermed afskåret fra at løse de pålagte samfundsmæssige  \r\n\r\n opgaver. </P>  \r\n\r\n<P>En del af skibene i Kalaallit Niuerfiat Service A/S er eller forventes at  \r\n\r\n blive indregistreret under grønlandsk flag, hvorved de tjenestemænd, der gør  \r\n\r\n tjeneste på skibene, vil blive omfattet af den grønlandske skattelovgivning.  \r\n\r\n Landsstyret har imidlertid fået bemyndigelse til at yde skattenedsættelse til  \r\n\r\n de danske statstjenestemænd, der før udflagningen har været underkastet dansk  \r\n\r\n beskatning, i det omfang de pågældende tjenestemænd kan påvise forringelser i  \r\n\r\n den disponible indkomst som følge af overgangen til grønlandsk beskatning.  \r\n\r\n</P>  \r\n\r\n<P>Andre af skibene i Kalaallit Niuerfiat Service A/S vil, i det omfang det  \r\n\r\n findes hensigtsmæssigt, blive udchartret og indregistreret i Dansk  \r\n\r\n Internationalt Skibsregister. I det omfang danske statstjenestemænd sættes  \r\n\r\n til tjeneste på skibe, der er registreret i Dansk Internationalt  \r\n\r\n Skibsregister, vil Finansministeriet i overensstemmelse med forudsætningerne  \r\n\r\n i loven om Dansk Internationalt Skibsregister tage skridt til med  \r\n\r\n Statstjenestemændenes Centralorganisation II at indgå en særlig overenskomst  \r\n\r\n med lønninger, der tager højde for de ændrede skatteforhold, som følger af  \r\n\r\n registreringen i Dansk Internationalt Skibsregister. </P>  \r\n\r\n<P>Lovforslaget berører 41 statstjenestemænd, som var ansat i Den kgl.  \r\n\r\n grønlandske Handel ved virksomhedens overdragelse til hjemmestyret pr. 1.  \r\n\r\n januar 1986, og som i henhold til den gældende lovs § 10, stk. 2, 3 og 4 er  \r\n\r\n udlånt til hjemmestyret. </P>  \r\n\r\n<P>Forholdene for hjemmestyretjenestemænd, i alt 174, er reguleret ved  \r\n\r\n landstingsforordning. </P>  \r\n\r\n<P>Lovforslaget fastslår, at statstjenestemænd, som gør tjeneste ved  \r\n\r\n Kalaallit Niuerfiat under Grønlands hjemmestyre, og som ikke ønsker at  \r\n\r\n modtage hjemmestyrets tilbud om ansættelse i det hjemmestyreejede selskab  \r\n\r\n Kalaallit Niuerfiat Service A/S, i deres ansættelsesforhold også er  \r\n\r\n forpligtede til at gøre tjeneste i dette selskab, også i overgangsperioden,  \r\n\r\n hvor selskabet ejes af et 100 pct. hjemmestyreejet holdingselskab. </P>  \r\n\r\n<P>Statstjenestemændene valgte ved overflytningen af opgaver fra Den kgl.  \r\n\r\n grønlandske Handel til Kalaallit Niuerfiat den 1. januar 1986 at vedblive med  \r\n\r\n at være ansat som statstjenestemænd, men udlånt til Grønlands hjemmestyre.  \r\n\r\n Med omdannelsen af Kalaallit Niuerfiat til aktieselskaber opstår en  \r\n\r\n principielt tilsvarende situation, idet tjenestemændene gives mulighed for at  \r\n\r\n vælge at overgå direkte til ansættelse under et af de tre aktieselskaber  \r\n\r\n eller for så vidt angår de tjenestemænd, der tilbydes ansættelse i Kalaallit  \r\n\r\n Niuerfiat Service A/S, at vedblive med at være ansat som statstjenestemænd,  \r\n\r\n men udlånt til Kalaallit Niuerfiat Service A/S. </P>  \r\n\r\n<P>Ved udlån til Kalaallit Niuerfiat Service A/S vil de enkelte tjenestemænd  \r\n\r\n fortsætte med deres hidtidige arbejdsopgaver. </P>  \r\n\r\n<P>For så vidt angår de tjenestemænd, der ikke ønsker ansættelse direkte i  \r\n\r\n Kalaallit Niuerfiat Service A/S, er udgangspunktet i loven, at de pågældende  \r\n\r\n ikke som følge af opgaveomlægningen kan gøre noget krav gældende på  \r\n\r\n ventepenge, rådighedsløn eller pension. </P>  \r\n\r\n<P>Lovforslaget er forelagt statstjenestemændenes centralorganisationer i  \r\n\r\n medfør af tjenestemandslovens § 48. </P>  \r\n\r\n<P>Lovforslaget medfører ikke økonomiske eller administrative konsekvenser  \r\n\r\n for staten. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P> <I>Til nr. 1-3.</I>  </P>  \r\n\r\n<P>Med den foreslåede bestemmelse er det forudsat, at de statstjenestemænd,  \r\n\r\n der siden 1. januar 1986 har været udlånt til Kalaallit Niuerfiat/Grønlands  \r\n\r\n Handel, og som ikke ønsker at modtage Grønlands hjemmestyres tilbud om  \r\n\r\n ansættelse i Kalaallit Niuerfiat Service A/S, er forpligtede til at være  \r\n\r\n udlånt til dette selskab, hvor de fortsat udfører de arbejdsopgaver, som de  \r\n\r\n hidtil har været ansat til. </P>  \r\n\r\n<P>De udlånte statstjenestemænd kan komme til at gøre tjeneste på skib(e),  \r\n\r\n der udchartres til Rederiaktieselskabet. </P>  \r\n\r\n<P>Det er forudsat, at statstjenestemændenes løn- og øvrige ansættelsesvilkår  \r\n\r\n ikke ændres/forringes i forbindelse med udlånet til selskabet. Det gælder  \r\n\r\n også i tilfælde, hvor statstjenestemænd gør tjeneste på skib(e), der er  \r\n\r\n registreret i Dansk Internationalt Skibsregister, samt på skibe, der sejler  \r\n\r\n under grønlandsk flag. </P>  \r\n\r\n<P>Statstjenestemænd, der er udlånt til Kalaallit Niuerfiat, har - ligesom  \r\n\r\n hjemmestyrets tjenestemænd - fået tilbud om at overgå til direkte ansættelse  \r\n\r\n under et af de tre aktieselskaber på nærmere fastlagte, særlige  \r\n\r\n (overgangs)vilkår, som kun vil gælde for hidtidige tjenestemænd i staten og  \r\n\r\n hjemmestyret. </P>  \r\n\r\n<P>De statstjenestemænd, der ikke modtager tilbudet om ansættelse i Kalaallit  \r\n\r\n Niuerfiat Service A/S, fortsætter deres tjeneste i selskabet som udlånte  \r\n\r\n statstjenestemænd. De pågældende statstjenestemænd er forpligtet til fortsat  \r\n\r\n at gøre tjeneste i selskabet, og de har under denne tjeneste som hidtil pligt  \r\n\r\n til at tåle forandringer, jf. § 12 i den danske tjenestemandslov. </P>  \r\n\r\n<P>Tjenestemandsstillingen nedlægges ved ledighed. </P>  \r\n\r\n<P>Det er forudsat, at Grønlands hjemmestyre indbetaler pensionsbidrag til  \r\n\r\n staten for de statstjenestemænd, der er udlånt til Kalaallit Niuerfiat  \r\n\r\n Service A/S, jf. lovens § 10, stk. 9, og at hjemmestyret refunderer staten  \r\n\r\n løn m.v. for disse statstjenestemænd, herunder rådighedsløn, hvis  \r\n\r\n tjenestemændene måtte blive afskediget som følge af opgavebortfald m.v. i  \r\n\r\n Kalaallit Niuerfiat Service A/S, jf. lovens § 10, stk. 7. Det overlades  \r\n\r\n således til Grønlands hjemmestyre at afklare disse økonomiske forhold med  \r\n\r\n selskabet. </P>  \r\n\r\n<P>Statstjenestemænd, der vælger at blive ansat i Kalaallit Niuerfiat Detail  \r\n\r\n A/S eller rederiaktieselskabet, forudsættes bevilget tjenestefrihed uden løn  \r\n\r\n fra tjenestemandsstillingen uden tidsbegrænsning. Sådan tjenestefrihed skal i  \r\n\r\n givet fald bevilges individuelt efter ansøgning efter de for statens  \r\n\r\n tjenestemænd herom gældende regler. </P>  \r\n\r\n<P> <I>Til nr. 4-6.</I>  </P>  \r\n\r\n<P>Ændringerne er af redaktionel karakter. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>1.</B> I <I>§ 10, stk. 2</I> , indsættes som 2. pkt.: </P>  \r\n\r\n<P>&#187;De statstjenestemænd, som efter 1. pkt. gør tjeneste i Kalaallit  \r\n\r\n Niuerfiat, og som ikke ønsker at modtage Grønlands hjemmestyres tilbud om  \r\n\r\n ansættelse i Kalaallit Niuerfiat Service A/S, bevarer deres  \r\n\r\n ansættelsesforhold til staten og fortsætter deres tjeneste i Kalaallit  \r\n\r\n Niuerfiat Service A/S&#171;. </P>  \r\n\r\n<P> <B>§ 10.</B>  <I>Stk. 2.</I> Såfremt en tjenestemand, tjenstgørende ved  \r\n\r\n Den kgl. grønlandske Handel og ansat efter den danske tjenestemandslov ikke  \r\n\r\n måtte ønske at overgå til ansættelse under Grønlands hjemmestyre, opretholder  \r\n\r\n den pågældende sit ansættelsesforhold til staten og fortsætter sin tjeneste  \r\n\r\n under hjemmestyret. </P>  \r\n\r\n<P> <B>2.</B> I <I>§ 10, stk. 3,</I> indsættes efter  \r\n\r\n &#187;hjemmestyret&#171;: &#187;eller som følge af omdannelsen af Kalaallit  \r\n\r\n Niuerfiat til aktieselskaber&#171;. </P>  \r\n\r\n<P> <B>§ 10,</B>  <I>stk. 3.</I> Statstjenestemænd, der i henhold til stk. 2  \r\n\r\n opretholder deres ansættelsesforhold til staten, har ikke krav på ventepenge,  \r\n\r\n rådighedsløn eller pension som følge af, at Den kgl. grønlandske Handel  \r\n\r\n overgår til hjemmestyret. </P>  \r\n\r\n<P> <B>3.</B> I <I>§ 10, stk. 4,</I> indsættes efter  \r\n\r\n &#187;opgaveomlægningen&#171;: &#187;eller omdannelsen af Kalaallit Niuerfiat  \r\n\r\n til aktieselskaber&#171;. </P>  \r\n\r\n<P> <B>§ 10.</B>  <I>Stk. 4.</I> De statstjenestemænd, der er nævnt i stk. 2,  \r\n\r\n er pligtige at underkaste sig de forandringer i deres tjenesteforretningers  \r\n\r\n omfang og beskaffenhed, som er en følge af opgaveomlægningen. </P>  \r\n\r\n<P> <B>4.</B> I <I>§ 10, stk. 5,</I> ændres &#187;stk. 2&#171; til:  \r\n\r\n &#187;stk. 2, 1. pkt.&#171;. </P>  \r\n\r\n<P> <B>§ 10.</B>  <I>Stk. 5.</I> De statstjenestemænd, der er nævnt i stk. 2,  \r\n\r\n kan indtil 1. januar 1991 søge overgang til ansættelse under Grønlands  \r\n\r\n hjemmestyre på vilkår som anført i stk. 1. </P>  \r\n\r\n<P> <B>5.</B>  <I>§ 10, stk. 9, 2. pkt.,</I> affattes således: </P>  \r\n\r\n<P>&#187;Nærmere regler herom fastsættes af finansministeren efter  \r\n\r\n forhandling med Grønlands hjemmestyre&#171;. </P>  \r\n\r\n<P> <B>§ 10.</B>  <I>Stk. 9.</I> Til dækning af statens pensionsbyrde for de  \r\n\r\n tjenestemænd, der er nævnt i stk. 1 og stk. 2, indbetaler hjemmestyret  \r\n\r\n løbende pensionsbidrag. Nærmere regler herom fastsættes af ministeren for  \r\n\r\n Grønland efter forhandling med finansministeren og Grønlands hjemmestyre.  \r\n\r\n</P>  \r\n\r\n<P> <B>6.</B>  <I>§ 10, stk. 10,</I> affattes således: </P>  \r\n\r\n<P>&#187; <I>Stk. 10.</I> Den endelige administrative afgørelse af  \r\n\r\n tvivlsspørgsmål i henhold til stk. 1-7 træffes af finansministeren efter  \r\n\r\n forhandling med statstjenestemændenes centralorganisationer og Grønlands  \r\n\r\n hjemmestyre&#171;. </P>  \r\n\r\n<P> <B>§ 10.</B>  <I>Stk. 10.</I> Den endelige administrative afgørelse af  \r\n\r\n tvivlsspørgsmål i henhold til stk. 1-9 træffes af finansministeren efter  \r\n\r\n forhandling med ministeren for Grønland, statstjenestemændenes  \r\n\r\n centralorganisationer og Grønlands hjemmestyre. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/12/1992"
        },
        {
            "displayName": "Accession",
            "displayValue": "199212K00144"
        },
        {
            "displayName": "Entydig dokumentidentifikation",
            "displayValue": "CL006930"
        },
        {
            "displayName": "Dato for førstegangsindlæggelse",
            "displayValue": "23/12/1992"
        },
        {
            "displayName": "Dato for indlæggelse",
            "displayValue": "23/12/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "144"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}