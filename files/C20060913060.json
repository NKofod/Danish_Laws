{
    "id": 27273,
    "title": "Vejledning til bekendtgørelse om information til forbrugere om priser m.v. i pengeinstitutter\\n(Prisoplysningsbekendtgørelsen)",
    "documentTypeId": "180",
    "isSagsforlobPeriodValid": true,
    "shortName": "VEJ nr 9130 af 21/03/2006",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Vejledning  \r\n\r\n til bekendtgørelse om information til forbrugere om priser m.v. i  \r\n\r\n pengeinstitutter  \r\n\r\n</P>  \r\n\r\n<P class=\"Undertitel\">  \r\n\r\n (Prisoplysningsbekendtgørelsen)  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekstoverskrift\">  \r\n\r\n Indledning  \r\n\r\n</P>  \r\n\r\n<P class=\"TekstVTegnTegnTegnTegnTegn\">  \r\n\r\n Bekendtgørelse nr. 44 af 24. januar 2006 er  \r\n\r\n udstedt med hjemmel i § 43, stk. 3, og § 373, stk. 4, i lov om finansiel  \r\n\r\n virksomhed.  \r\n\r\n Hjemlen giver økonomi- og erhvervsministeren mulighed for at fastsætte  \r\n\r\n nærmere  \r\n\r\n regler om prisoplysning for finansielle virksomheder. Bekendtgørelsen afløser  \r\n\r\n bekendtgørelse  \r\n\r\n nr. 902 af 12. november 1992 om oplysning til forbrugerne i  \r\n\r\n ekspeditionslokaler,  \r\n\r\n i annoncer m.v. om indlånsrenter, afkast af indskud på gevinstkonti samt  \r\n\r\n udlånsrenter og andre kreditomkostninger i pengeinstitutter  \r\n\r\n (skiltningsbekendtgørelsen). Derudover ændres bekendtgørelse nr. 237 af 30.  \r\n\r\n marts 1994 om skiltning med gebyrer og valutakurser i pengeinstitutter m.v.,  \r\n\r\n således at denne bekendtgørelse fremover ikke omfatter pengeinstitutter.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstVTegnTegnTegnTegnTegn\">  \r\n\r\n Hvis et pengeinstitut ikke overholder  \r\n\r\n bekendtgørelsens regler, kan Finanstilsynet påbyde instituttet at berigtige  \r\n\r\n de  \r\n\r\n forhold, der strider imod bekendtgørelsens regler, jf. § 10, stk. 1. Undlader  \r\n\r\n pengeinstituttet at efterkomme et påbud, kan det straffes med bøde, jf. § 11.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstVTegnTegnTegnTegn\">  \r\n\r\n Manglende overholdelse af bekendtgørelsens  \r\n\r\n regler vil ikke i sig selv have civilretlige konsekvenser. En kunde vil  \r\n\r\n således  \r\n\r\n ikke umiddelbart have et civilretligt krav mod et pengeinstitut, der ikke  \r\n\r\n overholder bekendtgørelsens regler. Det vil være de finansielle ankenævn og  \r\n\r\n domstolene, der i forbindelse med behandlingen af konkrete sager skal tage  \r\n\r\n stilling til, om en overtrædelse af bekendtgørelsen kan udløse et  \r\n\r\n civilretligt  \r\n\r\n krav.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstVTegnTegnTegnTegn\">  \r\n\r\n Bekendtgørelsen har følgende opbygning:  \r\n\r\n</P>  \r\n\r\n<P class=\"TekstVTegnTegnTegnTegn\">  \r\n\r\n § 1 angiver anvendelsesområdet for  \r\n\r\n bekendtgørelsen.  \r\n\r\n</P>  \r\n\r\n<P class=\"TekstVTegnTegnTegnTegn\">  \r\n\r\n § 2 indeholder bestemmelsen om  \r\n\r\n oplysningsformen.  \r\n\r\n</P>  \r\n\r\n<P class=\"TekstVTegnTegnTegnTegn\">  \r\n\r\n §§ 3-6 fastsætter regler for oplysninger om  \r\n\r\n ind- og udlån, herunder krav om oplysninger i henhold til  \r\n\r\n standardforudsætninger.  \r\n\r\n</P>  \r\n\r\n<P class=\"TekstVTegnTegnTegnTegn\">  \r\n\r\n § 7 indeholder regler om oplysninger om gebyrer  \r\n\r\n og fremmed valuta.  \r\n\r\n</P>  \r\n\r\n<P class=\"TekstVTegnTegnTegnTegn\">  \r\n\r\n §§ 8 og 9 indeholder regler om oplysninger i  \r\n\r\n forbindelse med markedsføring og rabat.  \r\n\r\n</P>  \r\n\r\n<P class=\"TekstVTegnTegnTegnTegn\">  \r\n\r\n §§ 10-12 indeholder regler om tilsyn, straf og  \r\n\r\n ikrafttræden.  \r\n\r\n</P>  \r\n\r\n<P class=\"TekstVTegnTegnTegnTegn\">  \r\n\r\n Bilag 1 indeholder de standardforudsætninger,  \r\n\r\n som skal anvendes ved oplysning om visse udlån.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"Tekstoverskrift\">  \r\n\r\n Anvendelsesområde  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n § 1  \r\n\r\n</B>  \r\n\r\n</P>  \r\n\r\n<P class=\"TekstV\">  \r\n\r\n Oplysningskravene skal bidrage til, at forbrugeren kan danne  \r\n\r\n sig et overblik over, hvad det pågældende pengeinstitut opkræver af renter og  \r\n\r\n gebyrer for deres produkter, inden kunden forespørger om prisen på at indgå  \r\n\r\n en  \r\n\r\n konkret aftale med instituttet. Bekendtgørelsen pålægger pengeinstitutter at  \r\n\r\n give oplysninger om produkter, som efterspørges af private forbrugere. Hvis  \r\n\r\n en erhvervsdrivende  \r\n\r\n på tilsvarende måde, som den private forbruger, efterspørger disse produkter,  \r\n\r\n kan den erhvervsdrivende benytte de samme oplysninger.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Bekendtgørelsen finder anvendelse for danske pengeinstitutter  \r\n\r\n og ligeledes for udenlandske pengeinstitutter, der driver virksomhed i  \r\n\r\n Danmark  \r\n\r\n gennem en filial. Udenlandske pengeinstitutter, der alene udøver  \r\n\r\n grænseoverskridende tjenesteydelsesvirksomhed i Danmark, er ikke omfattet af  \r\n\r\n bekendtgørelsens  \r\n\r\n anvendelsesområde.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Det bemærkes, at udenlandske tjenesteydere er omfattet af  \r\n\r\n bekendtgørelse om god skik for finansielle virksomheder. Hvis udenlandske  \r\n\r\n pengeinstitutter markedsfører deres produkter i strid med danske regler,  \r\n\r\n herunder reglerne i prisoplysningsbekendtgørelsen, kan det være en  \r\n\r\n overtrædelse  \r\n\r\n af god skik reglerne. Det afhænger af det konkrete markedsføringstiltag.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n § 1, stk. 2. Kapitalpension, ratepension, selvpension,  \r\n\r\n børneopsparing og boligopsparing, der anbringes som puljeindlån eller i et  \r\n\r\n særskilt depot er kendetegnet ved, at forrentningen typisk ikke er knyttet  \r\n\r\n til  \r\n\r\n en indlånskonto, men i stedet knytter sig til den fremtidige kursudvikling i  \r\n\r\n et  \r\n\r\n eller flere værdipapirer. Derudover eksisterer der allerede særlige  \r\n\r\n oplysningskrav om, hvilken information kunderne skal have bl.a. i forbindelse  \r\n\r\n med etableringen af de omhandlede opsparingsformer, jf. bekendtgørelsen om  \r\n\r\n puljepension og andre skattebegunstigede opsparingsformer m.v.  \r\n\r\n Opsparingsformerne  \r\n\r\n er derfor undtaget af bekendtgørelsen.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n De underliggende konti, der er knyttet til de særlige  \r\n\r\n opsparingsformer anbragt i særskilt depot, er omfattet af bekendtgørelsens  \r\n\r\n regler.  \r\n\r\n</P>  \r\n\r\n<P class=\"Tekstoverskrift\">  \r\n\r\n Oplysningsform  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n § 2  \r\n\r\n</B>  \r\n\r\n</P>  \r\n\r\n<P class=\"TekstV\">  \r\n\r\n § 2, stk. 1, stiller krav om, at oplysningerne i henhold til  \r\n\r\n bekendtgørelsen skal gives på en tydelig måde. Ved &quot;tydelig måde&quot;  \r\n\r\n forstås at kunden på en nem og overskuelig måde kan finde de ønskede  \r\n\r\n oplysninger. Oplysningerne i forretningslokalet kan for eksempel fremgå af en  \r\n\r\n prisbog eller vises på en frit tilgængelig computerskærm. Kravet om at  \r\n\r\n oplysningerne skal gives på en tydelig måde gælder ligeledes præsentationen  \r\n\r\n af  \r\n\r\n de enkelte oplysninger. Eksempelvis skal kunden på en nem og overskuelig måde  \r\n\r\n kunne finde det relevante gebyr ved en søgning gennem pengeinstituttets  \r\n\r\n gebyrer. Det samme gælder præsentationen af de enkelte indlåns- og  \r\n\r\n udlånsformer, som pengeinstituttet skilter med.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Pengeinstituttet skal kun give oplysninger via internettet,  \r\n\r\n hvis instituttet har en hjemmeside, der stilles til rådighed for  \r\n\r\n offentligheden.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Oplysninger om valutakurser skal efter § 2, stk. 2, kun gives i  \r\n\r\n pengeinstitutternes forretningslokaler, og ikke på institutternes hjemmeside.  \r\n\r\n For internetbanker, som kun benytter internettet og dermed ikke har et fysisk  \r\n\r\n forretningssted,  \r\n\r\n skal oplysningerne i denne bekendtgørelse, herunder om valutakurser, gives på  \r\n\r\n internetbankens hjemmeside, da hjemmesiden i disse tilfælde skal betragtes  \r\n\r\n som instituttets  \r\n\r\n forretningssted.  \r\n\r\n</P>  \r\n\r\n<P class=\"Tekstoverskrift\">  \r\n\r\n Oplysninger om ind- og udlån  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n § 3  \r\n\r\n</B>  \r\n\r\n</P>  \r\n\r\n<P class=\"TekstV\">  \r\n\r\n § 3, stk. 1. Pengeinstituttet skal oplyse bl.a. om  \r\n\r\n indlånsrentesatser for de mest almindeligt forekommende indlånskonti, som  \r\n\r\n eksempelvis en lønkonto, en børneopsparing eller en kapitalpensionskonto.  \r\n\r\n Mest  \r\n\r\n almindeligt forekommende indlånskonti betyder, at pengeinstituttet skal  \r\n\r\n oplyse  \r\n\r\n om de indlånsprodukter, som giver et repræsentativt billede af instituttets  \r\n\r\n indlånsprodukter for instituttets typiske kundegruppe.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Hvis instituttet oplyser om de indlånsprodukter, som mindst 5  \r\n\r\n pct. af instituttets kunder har, vil dette typisk opfylde kravet om oplysning  \r\n\r\n om de mest almindeligt forekommende indlånskonti. Afgrænsningen vil dog altid  \r\n\r\n afhænge af en konkret vurdering af det enkelte pengeinstituts kundegruppe.  \r\n\r\n Hvis  \r\n\r\n en aktionærkonto er ét af det pågældende instituts mest almindeligt  \r\n\r\n forekommende konti, skal der gives oplysninger om denne.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n § 3, stk. 1, nr. 2, vedrører alene oplysninger om de fordele og  \r\n\r\n begrænsninger, som pengeinstituttet tilknytter den enkelte indlånskonto. Som  \r\n\r\n eksempel på fordele kan nævnes gebyrfrit visa-dankort eller lavere gebyrer  \r\n\r\n for  \r\n\r\n betaling af girokort. Som eksempel på begrænsninger kan nævnes krav om køb af  \r\n\r\n et vist antal af aktier i instituttet forbindelse med oprettelsen af en  \r\n\r\n indlånskonto for at opnå en bestemt indlånsrente. Hvis instituttet har et  \r\n\r\n krav  \r\n\r\n om, at kunden skal købe aktier for at få det pågældende produkt, skal ca.  \r\n\r\n værdien for aktierne oplyses. Instituttet skal ændre ca. værdien, når kursen  \r\n\r\n for aktierne ændrer sig væsentligt.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Faste omkostninger til en indlånskonto i henhold til § 3, stk.  \r\n\r\n 1 nr. 4, kan eksempelvis være de omkostninger, der opstår som følge af et  \r\n\r\n krav  \r\n\r\n om, at kunden til indlånskontoen skal have et visa-dankort, som medfører et  \r\n\r\n etableringsgebyr for anskaffelsen af kortet. Det er således de omkostninger,  \r\n\r\n som er en betingelse for selve kontoen, der skal oplyses om.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n § 5  \r\n\r\n</B>  \r\n\r\n</P>  \r\n\r\n<P class=\"TekstV\">  \r\n\r\n Et pengeinstitut skal i henhold til stk. 1 oplyse om  \r\n\r\n instituttets mest almindeligt forekommende udlånskonti, som eksempelvis en  \r\n\r\n kassekredit, et billån eller et forbrugslån. Mest almindeligt forekommende  \r\n\r\n udlånskonti betyder, at pengeinstituttet skal oplyse om de udlånsprodukter,  \r\n\r\n som  \r\n\r\n giver et repræsentativt billede af instituttets udlånsprodukter for  \r\n\r\n instituttets typiske kundegruppe.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Hvis instituttet oplyser om de udlånsprodukter, som mindst 5  \r\n\r\n pct. af instituttets kunder har, vil dette typisk opfylde kravet om oplysning  \r\n\r\n om de mest almindeligt forekommende udlånskonti. Afgrænsningen vil dog altid  \r\n\r\n afhænge af en konkret vurdering af det enkelte pengeinstituts kundegruppe.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Hvis et pengeinstitut blandt de mest almindeligt forekommende  \r\n\r\n udlån har flere lån af samme type, som alle kan karakteriseres som &quot;mest  \r\n\r\n almindeligt forekommende&#148;, skal der oplyses om alle lånene.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Der skal i henhold til stk. 1, nr. 2, skiltes med rentespænd  \r\n\r\n for udlån. Det betyder, at et pengeinstitut for et udlån ikke skal oplyse, at  \r\n\r\n en rentesats er den laveste, hvis denne lave rentesats kun kan opnås af en  \r\n\r\n meget lille del af instituttets kunder med helt specielle formueforhold. Hvis  \r\n\r\n der er friværdi i kundens bolig skal friværdien betragtes som almindeligt  \r\n\r\n forekommende formueforhold. Rentesatser som privatkunden har opnået ved også  \r\n\r\n at  \r\n\r\n have et erhvervskundeforhold i instituttet, skal ikke medtages i  \r\n\r\n rentespændet.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n § 5, stk. 1, nr. 3, vedrører alene oplysninger om  \r\n\r\n pengeinstituttets egne fordele og begrænsninger tilknyttet den enkelte  \r\n\r\n udlånskonto. Som eksempel på begrænsninger kan nævnes krav om køb af et vist  \r\n\r\n antal af aktier i instituttet i forbindelse med oprettelse af en udlånskonto  \r\n\r\n for at opnå en bestemt udlånsrente. En ca. værdi af de i kravet nævnte aktier  \r\n\r\n skal oplyses, da begrænsningen svarer til en fast engangsomkostning ved at  \r\n\r\n have  \r\n\r\n lånet, men som ikke er indregnet i de årlige omkostninger i procent (ÅOP).  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Efter § 5, stk. 1, nr. 5, skal pengeinstituttet give oplysning  \r\n\r\n om den årlige provision. Provisionssatsen kan enten oplyses i et kronebeløb  \r\n\r\n eller som en procentsats. Hvis pengeinstituttet oplyser en procentsats, skal  \r\n\r\n det oplyses, hvordan kunden kan beregne selve beløbet, herunder skal der  \r\n\r\n oplyses  \r\n\r\n om antallet af provisionstilskrivninger pr. år.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Hvor der i bekendtgørelsen ikke er andet nævnt, skal der alene  \r\n\r\n oplyses om ÅOP før skat.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n § 6  \r\n\r\n</B>  \r\n\r\n</P>  \r\n\r\n<P class=\"TekstV\">  \r\n\r\n Det fremgår af § 6, stk. 1, at pengeinstituttet skal oplyse om  \r\n\r\n udlånsformerne kassekredit, billån, boliglån og forbrugslån ud fra  \r\n\r\n standardforudsætningerne i bekendtgørelsens bilag 1. Der skal ud fra  \r\n\r\n standardforudsætningerne kun oplyses om en af hver af de fire udlånsformer.  \r\n\r\n Foruden oplysninger i henhold til standardforudsætningerne skal  \r\n\r\n pengeinstituttet fortsat følge oplysningskravene i § 5, stk. 1. Det betyder  \r\n\r\n som  \r\n\r\n nævnt under § 5, at hvis et institut har flere udlånsprodukter af samme type,  \r\n\r\n der  \r\n\r\n alle kan karakteriseres som &quot;mest almindeligt forekommende&#148;, skal  \r\n\r\n der  \r\n\r\n oplyses om disse lån foruden oplysningerne om standardforudsætningerne.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Ved en kassekredit i relation til § 6, forstås en kassekredit  \r\n\r\n som er tilknyttet en lønkonto, hvor der ikke er krav om sikkerhedsstillelse.  \r\n\r\n For forbrugslån er der ligeledes ikke krav om sikkerhedsstillelse, mens der  \r\n\r\n for  \r\n\r\n både et billån og et boliglån er krav om sikkerhedsstillelse.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Pengeinstituttet skal i henhold til standardforudsætningerne  \r\n\r\n ligeledes oplyse om ÅOP efter skat for kassekredit, billån, boliglån og  \r\n\r\n forbrugslån. Skattesatsen skal beregnes ud fra personer, der forudsættes at  \r\n\r\n have en negativ kapitalindkomst, og som bor i en kommune med en gennemsnitlig  \r\n\r\n skattesats.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Skattesatsen kan findes på Skatteministeriets hjemmeside under  \r\n\r\n &#147;Tal-statistik/Kommuneskatter&#148;:  \r\n\r\n<A href=\"http://www.skm.dk/tal_statistik/kommuneskatter\">  \r\n\r\n www.skm.dk/tal_statistik/kommuneskatter  \r\n\r\n</A>. Derudover vil der  \r\n\r\n på Finanstilsynets hjemmeside, under forbrugerforhold/FAQ kunne findes en  \r\n\r\n henvisning til skatteministeriets hjemmeside.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Det følger af § 6, stk. 3, at hvis et pengeinstitut anvender  \r\n\r\n andre forudsætninger end de standardforudsætninger, der er anført i bilag 1  \r\n\r\n for  \r\n\r\n lånetyperne kassekredit, billån, boliglån og forbrugslån, skal  \r\n\r\n pengeinstituttet  \r\n\r\n skilte med instituttets egne forudsætninger for de pågældende produkter.  \r\n\r\n Pengeinstituttet  \r\n\r\n skal tilsvarende standardforudsætningerne i bilag 1, oplyse om ÅOP efter  \r\n\r\n skat.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"Tekstoverskrift\">  \r\n\r\n Oplysninger om gebyrer og fremmed valuta  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n § 7  \r\n\r\n</B>  \r\n\r\n</P>  \r\n\r\n<P class=\"TekstV\">  \r\n\r\n Det fremgår af § 7, stk. 1, at et pengeinstitut skal oplyse om  \r\n\r\n størrelsen på samtlige egne gebyrer, som det opkræver. &#147;Samtlige egne  \r\n\r\n gebyrer&#148;  \r\n\r\n omfatter de gebyrer, som pengeinstitutterne på egne vegne opkræver af  \r\n\r\n kunderne  \r\n\r\n og ikke de gebyrer, som opkræves på andres vegne, eksempelvis offentlige  \r\n\r\n afgifter.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n For at sikre en enkel og overskuelige sammenligning skal  \r\n\r\n pengeinstituttet kun oplyse om egne gebyrer. Pengeinstituttets egne gebyrer  \r\n\r\n sammen med eksempelvis offentlige afgifter skal i henhold til  \r\n\r\n kreditaftaleloven  \r\n\r\n medtages, når der beregnes ÅOP.  \r\n\r\n Kunden  \r\n\r\n vil dermed få oplyst en ÅOP, indeholdende flere end bare pengeinstituttets  \r\n\r\n egne  \r\n\r\n omkostninger.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n § 8  \r\n\r\n</B>  \r\n\r\n</P>  \r\n\r\n<P class=\"TekstV\">  \r\n\r\n Det følger af stk. 1, at der i markedsføringen af samtlige  \r\n\r\n indlånsprodukter skal oplyses om den nominelle rente. Der skal for samtlige  \r\n\r\n udlånsprodukter i markedsføringsøjemed oplyses om den nominelle rente og ÅOP.  \r\n\r\n Der skal ikke oplyses om forudsætningerne for beregningen af ÅOP.  \r\n\r\n</P>  \r\n\r\n<P class=\"Tekstoverskrift\">  \r\n\r\n Tilsyn og straffebestemmelser  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n §§ 10&#150;11  \r\n\r\n</B>  \r\n\r\n</P>  \r\n\r\n<P class=\"TekstV\">  \r\n\r\n Finanstilsynet kan i henhold til § 10, stk. 1, give et påbud  \r\n\r\n om, at pengeinstituttet berigtiger forhold, der strider mod  \r\n\r\n prisoplysningsreglerne. Det institut der undlader at efterkomme et påbud kan  \r\n\r\n efter følgende straffes med bøde, jf. § 11.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Efter lov om finansiel virksomhed § 354a, stk. 2, nr. 2, kan  \r\n\r\n Finanstilsynet herudover offentliggøre navnet på den virksomhed der har fået  \r\n\r\n et  \r\n\r\n påbud om overtrædelse af forhold, der er i strid med reglerne om  \r\n\r\n prisoplysning.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Finanstilsynet, den 21. marts 2006</I></P>  \r\n\r\n<P CLASS=SIGN1 ALIGN=\"CENTER\">Annette Bjåland Andersen</P>  \r\n\r\n<P CLASS=SIGN2 ALIGN=\"RIGHT\">/Marianne Simonsen</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/03/2006"
        },
        {
            "displayName": "Accession",
            "displayValue": "C20060913060"
        },
        {
            "displayName": "Entydig dokumentidentifikation",
            "displayValue": "AU002477"
        },
        {
            "displayName": "Dato for førstegangsindlæggelse",
            "displayValue": "21/03/2006"
        },
        {
            "displayName": "Dato for indlæggelse",
            "displayValue": "06/09/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9130"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "21/03/2006"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 102-0025"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}