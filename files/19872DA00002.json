{
    "id": 107523,
    "title": "1987 BTB 2   BETÆNKNING OVER FORSLAG TIL FOLKETINGSBESLUTNING OM ÆNDRING AF LOV OM   ARBEJDSTILBUD TIL LEDIGE    NR B 2 1987-88, 2. SAMLING ",
    "documentTypeId": "500",
    "isSagsforlobPeriodValid": false,
    "shortName": "1987/2 BTB 2",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 2 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om ændring af lov om  \r\n\r\n arbejdstilbud til ledige <BR>  \r\n\r\n Nr B 2 1987-88, 2. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19880629 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder. </P>  \r\n\r\n<P>Der er af et mindretal stillet et ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>mindretal</I> (Det Konservative Folkepartis,  \r\n\r\n Venstres, Det Radikale Venstres, Centrum-Demokraternes og Kristeligt  \r\n\r\n Folkepartis medlemmer af udvalget) beslutningsforslaget og det stillede  \r\n\r\n ændringsforslag til <I>forkastelse</I> ved 2. (sidste) behandling. </P>  \r\n\r\n<P>Mindretallet ønsker at udtale, at det afviser såvel beslutningsforslaget,  \r\n\r\n som det stillede ændringsforslag, idet mindretallet har taget til  \r\n\r\n efterretning, at arbejdsministeren vil lægge op til en bred politisk  \r\n\r\n drøftelse med Folketingets partier og organisationerne på arbejdsmarkedet i  \r\n\r\n løbet af sommeren med henblik på til oktober at fremsætte et lovforslag, der  \r\n\r\n også omfatter en overgangsordning. </P>  \r\n\r\n<P>Et <I>andet mindretal</I> (Socialdemokratiets og Socialistisk Folkepartis  \r\n\r\n medlemmer af udvalget) indstiller beslutningsforslaget til <I>vedtagelse</I>  \r\n\r\n med det stillede ændringsforslag. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller beslutningsforslaget til <I>forkastelse</I> ved 2. (sidste)  \r\n\r\n behandling, men kan dog stemme for det stillede ændringsforslag, da dette -  \r\n\r\n om end i beskedent omfang - mindsker forslagets negative indhold. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (S og SF): </P>  \r\n\r\n<P>1) Beslutningsforslagets tekst affattes således: </P>  \r\n\r\n<P>&#187;Folketinget pålægger regeringen inden udgangen af oktober 1988 at  \r\n\r\n fremsætte forslag til lov om ændring af lov om arbejdstilbud til ledige,  \r\n\r\n således at de ledige i 1989 ikke risikerer at miste deres tilknytning til  \r\n\r\n arbejdsmarkedet.&#171; </P>  \r\n\r\n<P>Bemærkninger </P>  \r\n\r\n<P>Ændringsforslaget har den betydning, at den moratorieordning, som er  \r\n\r\n gældende indtil den 31. december 1988, forlænges uændret til udgangen af  \r\n\r\n 1989, således at ingen arbejdsløs uden egen skyld mister tilknytningen til  \r\n\r\n arbejdsmarkedet. </P>  \r\n\r\n<P>I den mellemliggende periode vil der være den fornødne tid til at få  \r\n\r\n planlagt effektive ændringer af arbejdstilbudsloven, der vil give de  \r\n\r\n arbejdsløse muligheder for at uddanne sig til fremtidens udfordringer på  \r\n\r\n arbejdsmarkedet. </P>  \r\n\r\n<P>Det vil ligeledes være af betydning, at en revideret arbejdstilbudsordning  \r\n\r\n giver bistandsklienter, der ønsker dette, en mulighed for gennem kombinerede  \r\n\r\n job-/uddannelsestilbud at kvalificere sig til faste stillinger på  \r\n\r\n arbejdsmarkedet. </P>  \r\n\r\n<P>Pia Christmas-Møller (KF) Kirkegaard (KF) Connie Hedegaard (KF) Jens Peter  \r\n\r\n Jensen (V) Traberg Smidt (V) Glistrup (FP) Jørgen Estrup (RV) Bollmann (CD)  \r\n\r\n fmd. <I>Glønborg (KRF) Jytte Andersen (S) Bakholt (S) Søren B. Jørgensen  \r\n\r\n (S)</I> nfmd. <I>Kaj Poulsen (S) Nyrup Rasmussen (S) Tommy Dinesen (SF) Lilli  \r\n\r\n Gyldenkilde (SF) Ole Henriksen (SF) </I></P>  \r\n\r\n<P>Tilføjelse til betænkning </P>  \r\n\r\n<P>Efter at 2. (sidste) behandling af beslutningsforslaget blev standset </P>  \r\n\r\n<P>og forslaget henvistes til fornyet udvalgsbehandling, har udvalget </P>  \r\n\r\n<P>afholdt yderligere møder og har herunder stillet spørgsmål til </P>  \r\n\r\n<P>arbejdsministeren, som denne har besvaret dels skriftligt, dels i </P>  \r\n\r\n<P>samråd. </P>  \r\n\r\n<P>Der er af et mindretal stillet et ændringsforslag, hvorom der henvises til  \r\n\r\n de ledsagende bemærkninger. </P>  \r\n\r\n<P>Et <I>mindretal</I> (Det Konservative Folkepartis, Venstres, Det Radikale  \r\n\r\n Venstres, Centrum-Demokraternes og Kristeligt Folkepartis medlemmer af  \r\n\r\n udvalget) har noteret sig, at arbejdsministeren ved 2. (sidste) behandling  \r\n\r\n gentog regeringens invitation til et bredt samarbejde i sommerens løb om  \r\n\r\n såvel en kortsigtet som en langsigtet løsning af de langtidslediges  \r\n\r\n problemer. Med henvisning hertil indstiller mindretallet såvel  \r\n\r\n underændringsforslaget som ændringsforslaget og beslutningsforslaget til  \r\n\r\n<I>forkastelse. </I></P>  \r\n\r\n<P>Et andet mindretal (Socialdemokratiets og Socialistisk Folkepartis  \r\n\r\n medlemmer af udvalget) indstiller beslutningsforslaget til <I>vedtagelse</I>  \r\n\r\n med de stillede ændringsforslag og udtaler, at mindretallet har anmodet om at  \r\n\r\n få forslaget tilbage til udvalget for at imødekomme ministeren, som under  \r\n\r\n forslagets 2. (sidste) behandling gav udtryk for, at i og med at  \r\n\r\n forslagsstillerne havde foreslået, at uddannelsesdelen skulle udgå, var  \r\n\r\n forslaget gjort mindre perspektivrigt. </P>  \r\n\r\n<P>Under det fornyede udvalgsarbejde fik mindretallet bekræftet, at det ikke  \r\n\r\n var det, sagen handlede om for ministeren. </P>  \r\n\r\n<P>Betingelsen for, at ministeren ville tilslutte sig et forbedret forslag,  \r\n\r\n er, at oppositionen tilslutter sig de budget- og finanslovsforudsætninger  \r\n\r\n samt besparelsesmål, som regeringen ultimativt har lagt sig fast på. </P>  \r\n\r\n<P>Det har derimod ikke været muligt at opnå forståelse for, at dette må være  \r\n\r\n de reelle merudgifter forbundet med ordningens videreførelse, som må danne  \r\n\r\n udgangspunkt for finansieringsovervejelserne. </P>  \r\n\r\n<P>Mindretallet kan heller ikke tilslutte sig regeringens krav om fuldstændig  \r\n\r\n udgiftsneutralitet inden for Arbejdsministeriets område, samtidig med at  \r\n\r\n regeringen i sin nye landbrugsaftale med Fremskridtspartiet bevilger  \r\n\r\n offentlige midler til landbrugets refinansiering m.v. på indtil 1,5 mia. kr.  \r\n\r\n og indgår aftaler om lettelse i formuebeskatningen på tilsvarende  \r\n\r\n milliardbeløb, uden at der i nogle af tilfældene er anvist bare delvis  \r\n\r\n dækning overhovedet. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller beslutningsforslaget til <I>forkastelse,</I> men kan dog stemme  \r\n\r\n for de stillede ændringsforslag. Mindretallet har konstateret, at der består  \r\n\r\n en uklarhed om udgiftsstørrelsen til moratorieordningen. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (S og SF): </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 1 </P>  \r\n\r\n<P>i udvalgets betænkning </P>  \r\n\r\n<P>2) I den under ændringsforslag <I>nr. 1</I> foreslåede affattelse af  \r\n\r\n teksten indsættes efter &#187;til ledige,&#187; ordene: &#187;der sikrer det  \r\n\r\n fornødne antal uddannelsespladser og arbejdstilbud,&#187;. </P>  \r\n\r\n<P>Bemærkninger </P>  \r\n\r\n<P>Til nr. 2 </P>  \r\n\r\n<P>Ændringsforslaget har den betydning, at den moratorieordning, som er  \r\n\r\n gældende indtil den 31. december 1988, forlænges til udgangen af 1989,  \r\n\r\n således at ingen arbejdsløs uden egen skyld mister tilknytningen til  \r\n\r\n arbejdsmarkedet. </P>  \r\n\r\n<P>I den mellemliggende periode vil der være den fornødne tid til at få  \r\n\r\n planlagt effektive ændringer af arbejdstilbudsloven, der vil give de  \r\n\r\n arbejdsløse muligheder for at uddanne sig til fremtidens udfordringer på  \r\n\r\n arbejdsmarkedet. </P>  \r\n\r\n<P>Det vil ligeledes være af betydning, at en revideret arbejdstilbudsordning  \r\n\r\n giver bistandsklienter, der ønsker dette, en mulighed for gennem kombinerede  \r\n\r\n job-/uddannelsestilbud at kvalificere sig til faste stillinger på  \r\n\r\n arbejdsmarkedet. </P>  \r\n\r\n<P>Pia Christmas-Møller (KF) Kirkegaard (KF) Connie Hedegaard (KF) Jens Peter  \r\n\r\n Jensen (V) Traberg Smidt (V) Glistrup (FP) Jørgen Estrup (RV) Bollmann (CD)  \r\n\r\n fmd. <I>Kofod-Svendsen (KRF) Jytte Andersen (S) Bakholt (S) Søren B.  \r\n\r\n Jørgensen (S)</I> nfmd. <I>Kaj Poulsen (S) Nyrup Rasmussen (S) Tommy Dinesen  \r\n\r\n (SF) Lilli Gyldenkilde (SF) Ole Henriksen (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/07/1988"
        },
        {
            "displayName": "Accession",
            "displayValue": "19872DA00002"
        },
        {
            "displayName": "Entydig dokumentidentifikation",
            "displayValue": "CL004620"
        },
        {
            "displayName": "Dato for førstegangsindlæggelse",
            "displayValue": "19/07/1988"
        },
        {
            "displayName": "Dato for indlæggelse",
            "displayValue": "19/07/1988"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "2"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}