{
    "id": 65387,
    "title": "Forskrifter for beskyttelsesforanstaltninger ved dæksmaskiner i fiskeskibe (* 1) ",
    "documentTypeId": "60",
    "isSagsforlobPeriodValid": false,
    "shortName": "BEK nr 10002 af 29/03/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Forskrifter for beskyttelsesforanstaltninger ved  \r\n\r\n dæksmaskiner i fiskeskibe (* 1) </H1>  \r\n\r\n<P></P>  \r\n\r\n<BR>  \r\n\r\n<P>De efterfølgende forskrifter vedrørende beskyttelsesforanstaltninger ved  \r\n\r\n dækmaskiner i fiskeskibe er udfærdiget i medfør af industriministeriets  \r\n\r\n bekendtgørelse af 5. august 1980 om fastsættelse af tekniske forskrifter om  \r\n\r\n skibes bygning og udstyr m.v. Bekendtgørelsen er udfærdiget i medfør af § 11,  \r\n\r\n stk. 2, i lov af 12. marts 1980 om skibes sikkerhed m.v. </P>  \r\n\r\n<P CLASS=PUNKT> <B>1.</B> Anvendelsesområde </P>  \r\n\r\n<P>1.1 Forskrifterne gælder fuldt ud for nye skibe, dvs. fiskeskibe, hvis køl  \r\n\r\n er lagt, eller som er på et tilsvarende konstruktionsstadium på eller efter  \r\n\r\n 1. august 1985 eller som efter denne dato indføres fra udlandet. </P>  \r\n\r\n<P>1.2 Eksisterende fiskeskibe på 20 registertons brutto og derover, eller  \r\n\r\n hvis bruttotonnage (GT) er 20 eller derover, skal opfylde forskrifterne ved  \r\n\r\n det førstkommende periodiske hovedsyn efter 1. januar 1986. </P>  \r\n\r\n<P>1.3 Eksisterende fiskeskibe på 5 tons og derover, men under 20  \r\n\r\n registertons brutto, eller hvis bruttotonnage (GT) er 5 eller derover, men  \r\n\r\n under 20, skal, såfremt de underkastes hovedsyn, opfylde forskrifterne ved  \r\n\r\n det forstkommende hovedsyn efter 1. januar 1986, dog senest 1. januar 1990.  \r\n\r\n</P>  \r\n\r\n<P CLASS=PUNKT> <B>2.</B> Dispensationer </P>  \r\n\r\n<P>2.1 I eksisterende skibe kan skibstilsynet tillade afvigelser fra kravene  \r\n\r\n i punkterne 3.1, 3.2, 4.1, 5.1, 7.1, 9.1, 10.1, 11.1, 11.3, 11.4 og 13.1,  \r\n\r\n såfremt det ikke anses for rimeligt eller praktisk fuldt ud at opfylde disse.  \r\n\r\n</P>  \r\n\r\n<P CLASS=PUNKT> <B>3.</B> Afskærmning </P>  \r\n\r\n<P>3.1 Bevægelige dele, der kan frembyde fare, skal afskærmes i fornødent  \r\n\r\n omfang. </P>  \r\n\r\n<P>3.2 Under hensyntagen til, at spillet og spilkoppens funktionsdygtighed  \r\n\r\n ikke forringes, skal direktoratet for statens skibstilsyn afgøre, hvorvidt en  \r\n\r\n hensigtsmæssig afskærmning af spilkopper kan etableres. </P>  \r\n\r\n<P CLASS=PUNKT> <B>4.</B> Skridsikring af dæk </P>  \r\n\r\n<P>4.1 Dæksarealer, som udgør arbejdssteder ved trawl- og vodspil samt  \r\n\r\n nettromler, skal i passende udstrækning og på betryggende måde være  \r\n\r\n skridsikret. </P>  \r\n\r\n<P CLASS=PUNKT> <B>5.</B> Betjeningsgreb </P>  \r\n\r\n<P>5.1 Spils betjeningsgreb skal være således anbragt, at den, der betjener  \r\n\r\n spillene, har tilstrækkelig plads, ligesom der fra spil og nettromlers  \r\n\r\n manøvrepladser (betjeningssteder) skal være fuldt udsyn over de pågældende  \r\n\r\n spil og nettromlers arbejdsområder. Betjeningshåndtag skal automatisk  \r\n\r\n returnere til neutral stilling, når de slippes, og være forsynet med  \r\n\r\n låseudstyr, der forhindrer ukontrolleret igangsætning. </P>  \r\n\r\n<P CLASS=PUNKT> <B>6.</B> Bremser </P>  \r\n\r\n<P>6.1 Spil skal være udstyret med bremser, der effektivt er i stand til at  \r\n\r\n fastholde byrden. </P>  \r\n\r\n<P>Bremser skal være forsynet med enkle og lettilgængelige  \r\n\r\n justeringsanordninger. Enhver spiltromle, der kan frakobles spillets  \r\n\r\n drivaksel, skal være forsynet med en bremse, der er uafhængig af drivakslen.  \r\n\r\n</P>  \r\n\r\n<P CLASS=PUNKT> <B>7.</B> Overbelastning </P>  \r\n\r\n<P>7.1 Spil skal være forsynet med midler til at hindre overbelastning. Svigt  \r\n\r\n i kraftforsyningen må ikke medføre ukontrolleret affiring af byrden. </P>  \r\n\r\n<P CLASS=PUNKT> <B>8.</B> Spoleanordninger </P>  \r\n\r\n<P>8.1 Hvor manuelt betjente spoleanordninger er installeret, skal disse  \r\n\r\n kunne kobles fra, når spillet firer ud. </P>  \r\n\r\n<P CLASS=PUNKT> <B>9.</B> Vejviserblokke </P>  \r\n\r\n<P>9.1 Vejviserblokke skal være forsynet med sikkerhedsbøjle eller andre lige  \r\n\r\n så effektive sikkerhedsforanstaltninger. </P>  \r\n\r\n<P CLASS=PUNKT> <B>10.</B> Trawlskovle </P>  \r\n\r\n<P>10.1 Der skal træffes forholdsregler til at hindre, at trawlskovle  \r\n\r\n utilsigtet svinger indenbords, f.eks. ved opsætning af en eller flere  \r\n\r\n flytbare beskyttelsesstænger ved galgerne. </P>  \r\n\r\n<P>10.2 Der skal forefindes passende midler til at fastholde trawlskovle  \r\n\r\n under skift af wirer m.v. </P>  \r\n\r\n<P CLASS=PUNKT> <B>11.</B> Spil og spiltromler </P>  \r\n\r\n<P>11.1 Spil skal kunne reverseres. </P>  \r\n\r\n<P>11.2 Spiltromler skal være forsynet med passende midler til fastlåsning af  \r\n\r\n tampen. </P>  \r\n\r\n<P>11.3 Hvor et spil kan betjenes fra mere end 2 steder, skal det ved hvert  \r\n\r\n betjeningssted kunne ses, hvorfra spillet betjenes. </P>  \r\n\r\n<P>11.4 Spil skal udføres således, at den kraft, der er nødvendig for at  \r\n\r\n betjene håndhjul, håndtag, omskifter, stænger og lignende, ikke overstiger  \r\n\r\n 160 N (16 kp) og i de tilfælde, hvor fodtryk anvendes, ikke overstiger 320 N  \r\n\r\n (32 kp). </P>  \r\n\r\n<P CLASS=PUNKT> <B>12.</B> Konstruktion og udformning </P>  \r\n\r\n<P>12.1 Enhver del af fiskegrejet, herunder wirer, kæder og lignende, skal  \r\n\r\n være af tilstrækkelig styrke til at modstå de forventede belastninger. </P>  \r\n\r\n<P>12.2 Alle dele, der indgår i hejsemidler og lignende udstyr, hvad enten  \r\n\r\n disse er faststående eller bevægelige samt grej, der anvendes i forbindelse  \r\n\r\n hermed, skal være af solid konstruktion, fremstillet af egnede materialer med  \r\n\r\n tilstrækkelig styrke og uden fejl. </P>  \r\n\r\n<P>De skal være forsvarligt og passende fastgjort, understøttet eller ophængt  \r\n\r\n under hensyntagen til de formål, hvortil de skal anvendes. </P>  \r\n\r\n<P>Der skal være let adgang til vedligeholdelse. </P>  \r\n\r\n<P>12.3 Reparation eller udskiftning af nogen del af det under pkt. 9.1, 12.1  \r\n\r\n og 12.2 nævnte udstyr må ikke medføre forringelse af den oprindelige styrke.  \r\n\r\n</P>  \r\n\r\n<P CLASS=PUNKT> <B>13.</B> Nødstop </P>  \r\n\r\n<P>13.1 Hvor et fiskespil betjenes fra styrepladsen (styrehuset, broen) skal  \r\n\r\n der på passende steder (f.eks. ved spillet og ved de øvrige faste  \r\n\r\n arbejdssteder på dæk og i styrehus) forefindes nødstop. </P>  \r\n\r\n<P CLASS=PUNKT> <B>14.</B> Straffebestemmelser </P>  \r\n\r\n<P>14.1 Overtrædelse af forskrifterne kan i medfør af § 28 i lov om skibes  \r\n\r\n sikkerhed m.v. straffes med bøde eller hæfte. </P>  \r\n\r\n<P CLASS=PUNKT> <B>15.</B> Ikrafttræden </P>  \r\n\r\n<P>15.1 Forskrifterne træder i kraft den 1. august 1985. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Bkg. i Skibstilsynets Meddelelser nr. 390, 19850329"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "B19851000205"
        },
        {
            "displayName": "Entydig dokumentidentifikation",
            "displayValue": "CM024486"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/07/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "10002"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "29/03/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}