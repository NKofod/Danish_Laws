{
    "id": 108126,
    "title": "1985 BTL 86   BETÆNKNING OVER I. FORSLAG TIL LOV OM ÆNDRING AF STRAFFELOVEN, LOV OM   SAMARBEJDE MED FINLAND, ISLAND, NORGE OG SVERIGE ANGÅENDE FULDBYRDELSE AF   STRAF M.V. OG LOV OM OVERFØRSEL TIL ANDET LAND AF RETSFORFØLGNING I   STRAFFESAGER (INTERNATIONAL STRAFFERET) II. FORSLAG TIL LOV OM INTERNATIONAL   FULDBYRDELSE AF STRAF M.V.    NR L 86 + 87 1985-86, 1. SAMLING BLAD NR 857 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 86",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 86 </P>  \r\n\r\n<P></P>  \r\n\r\n<P>Betænkning over I. Forslag til lov om ændring af straffeloven, lov om  \r\n\r\n samarbejde med Finland, Island, Norge og Sverige angående fuldbyrdelse af  \r\n\r\n straf m.v. og lov om overførsel til andet land af retsforfølgning i  \r\n\r\n straffesager (International strafferet) II. Forslag til lov om international  \r\n\r\n fuldbyrdelse af straf m.v. <BR>  \r\n\r\n Nr L 86 + 87 1985-86, 1. samling Blad nr 857 </P>  \r\n\r\n<P></P>  \r\n\r\n<P>Afgivet af retsudvalget </P>  \r\n\r\n<P></P>  \r\n\r\n<P>Afgivet: 19860506 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslagene i nogle møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af justitsministeren stillet ændringsforslag, hvorom henvises </P>  \r\n\r\n<P>til de ledsagende bemærkninger. </P>  \r\n\r\n<P>Herefter indstiller udvalget lovforslagene til vedtagelse med de af </P>  \r\n\r\n<P>justitsministeren stillede ændringsforslag. </P>  \r\n\r\n<P>Udvalget bemærker, at man kan tilslutte sig advokatrådets bemærkning </P>  \r\n\r\n<P>i høringssvaret over lovforslagene om, at det må være </P>  \r\n\r\n<P>hensigtsmæssigt, at lovgivning om administrativ frihedsberøvelse i </P>  \r\n\r\n<P>form af varetægtsfængsling så vidt muligt sker ved tilføjelser til </P>  \r\n\r\n<P>kapitlet herom i retsplejeloven eller dog i hvert fald finder sted </P>  \r\n\r\n<P>med henvisning til regler om varetægtsfængsling i retsplejeloven. </P>  \r\n\r\n<P>ÆNDRINGSFORSLAG </P>  \r\n\r\n<P>til </P>  \r\n\r\n<P>I. Forslag til lov om ændring af straffeloven, lov om samarbejde med </P>  \r\n\r\n<P>Finland, Island, Norge og Sverige angående fuldbyrdelse af straf </P>  \r\n\r\n<P>m.v. og lov om overførsel til andet land af retsforfølgning i </P>  \r\n\r\n<P>straffesager </P>  \r\n\r\n<P>(International strafferet) (L 86) </P>  \r\n\r\n<P>Af </P>  \r\n\r\n<P>justitsministeren, tiltrådt af udvalget: </P>  \r\n\r\n<P>Til titlen </P>  \r\n\r\n<P>1) Efter &#187;straffeloven,&#187; indsættes: &#187;kriminallov for  \r\n\r\n Grønland,&#187;. </P>  \r\n\r\n<P>Ny paragraf </P>  \r\n\r\n<P>2) Efter § 1 indsættes som ny paragraf: </P>  \r\n\r\n<P>&#187;§ 01 </P>  \r\n\r\n<P>I kriminallov for Grønland, jfr. lovbekendtgørelse nr. 49 af 13. </P>  \r\n\r\n<P>februar 1979, foretages følgende ændringer: </P>  \r\n\r\n<P>1. I § 4, stk. 3, ophæves nr. 2-4, og i stedet indsættes: </P>  \r\n\r\n<P>&#187;2) når handlingen er omfattet af mellemfolkelig overenskomst, </P>  \r\n\r\n<P>ifølge hvilken Danmark er forpligtet til at foretage </P>  \r\n\r\n<P>retsforfølgning, eller </P>  \r\n\r\n<P>3) når udlevering af sigtede til retsforfølgning i et andet land </P>  \r\n\r\n<P>afslås, og handlingen, for så vidt den er foretaget inden for </P>  \r\n\r\n<P>folkeretlig anerkendt statsområde, er strafbar efter den der </P>  \r\n\r\n<P>gældende lovgivning, og den kan medføre foranstaltninger efter </P>  \r\n\r\n<P>nærværende lov.&#171; </P>  \r\n\r\n<P>2. § 4, stk. 4, affattes således: </P>  \r\n\r\n<P>&#187;Stk. 4. I de under stk. 3, nr. 1-3, nævnte tilfælde afgør </P>  \r\n\r\n<P>justitsministeren, om påtale skal finde sted.&#171;&#187; </P>  \r\n\r\n<P>Til § 5 </P>  \r\n\r\n<P>3) Stk. 2 affattes således: </P>  \r\n\r\n<P>&#187;Stk. 2. Bestemmelserne i §§ 1, 3 og 4 gælder ikke for Grønland. § 2  \r\n\r\n</P>  \r\n\r\n<P>kan ved kongelig anordning sættes i kraft for denne landsdel med </P>  \r\n\r\n<P>de afvigelser, som de særlige grønlandske forhold tilsiger.&#171; </P>  \r\n\r\n<P>BEMÆRKNINGER </P>  \r\n\r\n<P>Til nr. 1-3 </P>  \r\n\r\n<P>Ændringsforslagene indebærer en ændring af den grønlandske </P>  \r\n\r\n<P>kriminallov svarende til den ændring af borgerlig straffelov, der </P>  \r\n\r\n<P>fremgår af det oprindelige lovforslags § 1, nr. 1 og 2. Der </P>  \r\n\r\n<P>henvises i den forbindelse til lovforslagets almindelige </P>  \r\n\r\n<P>bemærkninger samt til bemærkningerne til lovforslagets § 1, nr. 1 </P>  \r\n\r\n<P>og 2. </P>  \r\n\r\n<P>Særlig vedrørende ændringsforslaget til den grønlandske kriminallovs </P>  \r\n\r\n<P>§ 4, stk. 3, bemærkes, at &#187;Danmark&#171; i det foreslåede nye nr. 2  \r\n\r\n</P>  \r\n\r\n<P>skal forstås som den danske stat. </P>  \r\n\r\n<P>Baggrunden for, at ændingsforslaget stilles, er et ønske om at </P>  \r\n\r\n<P>muliggøre, at Danmark kan ratificere FN-konventionerne om tortur </P>  \r\n\r\n<P>og gidseltagning uden at tage forbehold for Grønland. </P>  \r\n\r\n<P>Grønlands landsting har den 17. februar 1986 tiltrådt </P>  \r\n\r\n<P>ændringsforslaget. </P>  \r\n\r\n<P>Ændringsforslag </P>  \r\n\r\n<P>til </P>  \r\n\r\n<P>II. Forslag til lov om international fuldbyrdelse af straf m.v. (L </P>  \r\n\r\n<P>87) </P>  \r\n\r\n<P>Af </P>  \r\n\r\n<P>justitsministeren, tiltrådt af udvalget: </P>  \r\n\r\n<P>Til § 3 </P>  \r\n\r\n<P>1) Stk. 3, 2. pkt., udgår, og i stedet indsættes: </P>  \r\n\r\n<P>&#187;Der skal ske tilpasning af sanktionen i overensstemmelse med art.  \r\n\r\n</P>  \r\n\r\n<P>10, stk. 2. Afgørelsen om tilpasning træffes ved dom.&#171; </P>  \r\n\r\n<P>Til § 9 </P>  \r\n\r\n<P>2) I paragraffen indsættes efter ordet &#187;konvention,&#187; følgende:  \r\n\r\n &#187;jfr. </P>  \r\n\r\n<P>dog § 01,&#187;. </P>  \r\n\r\n<P>Til § 10 </P>  \r\n\r\n<P>3) Efter stk. 2 indsættes som nyt stykke: </P>  \r\n\r\n<P>&#187;Stk. 3. Justitsministeren fastsætter i forbindelse med de i stk. 1  \r\n\r\n</P>  \r\n\r\n<P>nævnte afgørelser, i hvilket omfang bestemmelserne i denne lovs </P>  \r\n\r\n<P>kapitler 2 og 4 eller 3-4 og de heri nævnte konventioner skal </P>  \r\n\r\n<P>fraviges, jfr. dog § 01.&#171; </P>  \r\n\r\n<P>Stk. 3 bliver herefter stk. 4. </P>  \r\n\r\n<P>Ny paragraf </P>  \r\n\r\n<P>4) Efter § 10 indsættes som ny paragraf: </P>  \r\n\r\n<P>&#187;§ 01. Kan fuldbyrdelse i de i §§ 9-10 nævnte tilfælde ikke ske efter  \r\n\r\n</P>  \r\n\r\n<P>bestemmelserne i kapitel 5 i den europæiske konvention om </P>  \r\n\r\n<P>straffedommes internationale retsvirkninger eller efter reglerne </P>  \r\n\r\n<P>om omsætning af retsfølgen i art. 11 i konventionen om overførsel </P>  \r\n\r\n<P>af domfældte, skal reglerne om tilpasning af sanktionen i art. 10, </P>  \r\n\r\n<P>stk. 2, i den sidstnævnte konvention dog anvendes. Afgørelsen om </P>  \r\n\r\n<P>tilpasning træffes ved dom.&#171; </P>  \r\n\r\n<P>BEMÆRKNINGER </P>  \r\n\r\n<P>Til nr. 1-4 </P>  \r\n\r\n<P>Efter lovforslagets § 9 kan der indgås bilaterale aftaler om </P>  \r\n\r\n<P>overførelse af straffuldbyrdelse, og sådanne aftaler kan indeholde </P>  \r\n\r\n<P>fravigelser fra den europæiske konvention om straffedommens </P>  \r\n\r\n<P>internationale retsvirkninger, henholdsvis den nye konvention om </P>  \r\n\r\n<P>overførelse af domfældte. </P>  \r\n\r\n<P>Efter lovforslagets § 10, stk. 1, kan justitsministeren endvidere, </P>  \r\n\r\n<P>når humanitære eller andre særlige hensyn taler derfor, bestemme, </P>  \r\n\r\n<P>at straf m.v., som er pålagt i en anden stat, kan fuldbyrdes her i </P>  \r\n\r\n<P>landet. Reglen tager sigte på tilfælde, hvor der ikke foreligger </P>  \r\n\r\n<P>nogen generel aftale med den pågældende anden stat. </P>  \r\n\r\n<P>Ved en kendelse afsagt af østre landsret den 21. januar 1986 i en </P>  \r\n\r\n<P>konkret sag vedrørende overførelse af en domfældt fra </P>  \r\n\r\n<P>Forbundsrepublikken Tyskland er det antaget, at den til § 10 </P>  \r\n\r\n<P>svarende bestemmelse i § 8, stk. 2, i lov nr. 522 af 23. december </P>  \r\n\r\n<P>1970 ikke indeholdt hjemmel til, at domstolene kunne tage stilling </P>  \r\n\r\n<P>til spørgsmålet om overtagelse af straffuldbyrdelse i den konkrete </P>  \r\n\r\n<P>sag. Det udtales endvidere i kendelsen, at den nævnte </P>  \r\n\r\n<P>lovbestemmelse ikke indeholder hjemmel for justitsministeren til </P>  \r\n\r\n<P>at træffe aftale med de tyske myndigheder om, at spørgsmålet skal </P>  \r\n\r\n<P>afgøres af domstolene. Landsretten fandt endelig, at der heller </P>  \r\n\r\n<P>ikke i andre lovbestemmelser eller i almindelige </P>  \r\n\r\n<P>retsgrundsætninger var hjemmel for domstolene til at afsige </P>  \r\n\r\n<P>kendelse om overtagelse af straffuldbyrdelsen på nærmere aftalte </P>  \r\n\r\n<P>vilkår. </P>  \r\n\r\n<P>Efter justitsministeriets opfattelse vil det kunne give anledning til </P>  \r\n\r\n<P>principielle retssikkerhedsmæssige betænkeligheder, såfremt man </P>  \r\n\r\n<P>rent administrativt skal træffe afgørelse om grundlaget for </P>  \r\n\r\n<P>fuldbyrdelse af en udenlandsk straffedom i Danmark, herunder </P>  \r\n\r\n<P>spørgsmålet om en eventuel tilpasning af den sanktion, der skal </P>  \r\n\r\n<P>fuldbyrdes. </P>  \r\n\r\n<P>Ændringsforslagene tilsigter i overensstemmelse hermed at præcisere, </P>  \r\n\r\n<P>at der som fundament for fuldbyrdelse her i landet af udenlandske </P>  \r\n\r\n<P>straffedomme efter den foreslåede nye lov altid skal foreligge en </P>  \r\n\r\n<P>dansk dom. </P>  \r\n\r\n<P>Danske domstole skal efter ændringsforslagene enten afsige en dom i </P>  \r\n\r\n<P>overensstemmelse med danske regler og dansk strafudmålingspraksis </P>  \r\n\r\n<P>eller ved en dom tilpasse (&#187;oversætte&#171;) den udenlandske sanktion  \r\n\r\n</P>  \r\n\r\n<P>til en dansk. </P>  \r\n\r\n<P>Særligt med hensyn til reglerne i lovforslagets §§ 9-10 indebærer </P>  \r\n\r\n<P>ændringsforslaget om indsættelse af en ny paragraf i lovforslaget, </P>  \r\n\r\n<P>der bliver § 11, en præcisering af, at generelle eller konkrete </P>  \r\n\r\n<P>aftaler med andre lande om overførelse af straffuldbyrdelse som </P>  \r\n\r\n<P>udgangspunkt skal indgås på grundlag af reglerne i lovforslagets </P>  \r\n\r\n<P>kapitel 2 og 4 (konventionen om overførelse af domfældte) eller </P>  \r\n\r\n<P>3-4 (den europæiske konvention om straffedommes internationale </P>  \r\n\r\n<P>retsvirkninger). Hvis og kun hvis fuldbyrdelse af straffen ikke </P>  \r\n\r\n<P>kan ske efter disse regler - og således ikke på grundlag af en </P>  \r\n\r\n<P>dansk dom, som afsiges i overensstemmelse med danske regler og </P>  \r\n\r\n<P>dansk strafudmålingspraksis - skal reglerne om tilpasning af </P>  \r\n\r\n<P>straffen i art. 10, stk. 2, i konventionen om overførelse af </P>  \r\n\r\n<P>domfældte anvendes. Herved sikres, at fundamentet for </P>  \r\n\r\n<P>fuldbyrdelsen altid vil være en dansk dom. </P>  \r\n\r\n<P>Hagen Hagensen (KF) fmd. Annelise Gotfredsen (KF) Karen Thurøe </P>  \r\n\r\n<P>Hansen (KF) Grethe Fenger Møller (KF) Bjørn Elmquist (V) </P>  \r\n\r\n<P>Birthe Rønn Hornbech (V) Birgith Mogensen (CD) Inger Stilling </P>  \r\n\r\n<P>Pedersen (KrF) Ole Espersen (S) Korneliusen (S) Torben Lund </P>  \r\n\r\n<P>(S) Lissa Mathiasen (S) Erik B. Smith (S) Jimmy Stahr (S) </P>  \r\n\r\n<P>Leif Hermann (SF) Ebba Strange (SF) nfmd. Bernhard Baunsgaard </P>  \r\n\r\n<P>(RV) </P>  \r\n\r\n<P>Partierne VS, FP og FD havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00086"
        },
        {
            "displayName": "Entydig dokumentidentifikation",
            "displayValue": "CL005861"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "86"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}