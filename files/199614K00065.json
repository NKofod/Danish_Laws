{
    "id": 108308,
    "title": "1996 BTL 65   BETÆNKNING OVER FORSLAG TIL LOV OM FORBUD MOD OMSKÆRING AF KVINDER    NR L 65 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 65",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 65 </P>  \r\n\r\n<P></P>  \r\n\r\n<P>Betænkning over Forslag til lov om forbud mod omskæring af kvinder <BR>  \r\n\r\n Nr L 65 1996-97, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19970506 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til justitsministeren og sundhedsministeren, som </P>  \r\n\r\n<P>disse har besvaret skriftligt. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget og Birthe Rønn Hornbech (V)) lovforslaget til  \r\n\r\n<I>forkastelse</I> ved 3. behandling. </P>  \r\n\r\n<P>Et flertal inden for flertallet (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget) tager fortsat stærkt afstand fra enhver form for  \r\n\r\n omskæring af piger og kvinder, men mener ikke, der p.t. skal vedtages en  \r\n\r\n særlov herom. </P>  \r\n\r\n<P>Kvindelig omskæring er allerede strafbart i Danmark. Efter straffelovens §  \r\n\r\n 245 straffes den, der tilføjer en anden person skade på legeme eller helbred,  \r\n\r\n med fængsel i indtil 4 år. </P>  \r\n\r\n<P>Flertallet henviser til det omfattende oplysningsarbejde, der foregår  \r\n\r\n målrettet mod den etniske personkreds, der er relevant i forbindelse med  \r\n\r\n traditioner for omskæring. </P>  \r\n\r\n<P>Flertallet mener fortsat, at oplysning og påvirkning er de bedste midler i  \r\n\r\n forebyggelsen af omskæring, men er villig til senere at overveje lovindgreb,  \r\n\r\n dersom problemet aktualiseres. </P>  \r\n\r\n<P>Et mindretal inden for flertallet (Birthe Rønn Hornbech (V)) konstaterer,  \r\n\r\n at kvindelig omskæring her i landet er strafbart efter straffelovens  \r\n\r\n voldsbestemmelser. </P>  \r\n\r\n<P>Mindretallet finder, at pigeomskæring er så modbydelig en lemlæstelse, at  \r\n\r\n der internationalt bør gøres alt for at stoppe denne forbrydelse. </P>  \r\n\r\n<P>Mindretallet er imidlertid af den opfattelse, at dels vil en ensidig dansk  \r\n\r\n udvidelse alene af dansk strafbarhedsområde til hele kloden ikke standse  \r\n\r\n omskæring, der er udtryk for en tusindårig tradition, dels vil forholdene  \r\n\r\n ikke blive konstateret, endsige politianmeldt. </P>  \r\n\r\n<P>Mindretallet har i den forbindelse noteret sig justitsministerens  \r\n\r\n oplysning om, at der ikke kendes tilfælde på omskæring, der har ført til  \r\n\r\n straffesager i Danmark, ligesom der i det hele ikke er fremlagt dokumentation  \r\n\r\n for omskæring på piger, der opholder sig i Danmark. </P>  \r\n\r\n<P>Ophør af pigeomskæring kræver både en massiv international fordømmelse,  \r\n\r\n herunder strafbarhed, og en holdningspåvirkning. </P>  \r\n\r\n<P>Mindretallet må konstatere, at regeringspartierne er mere optaget af at  \r\n\r\n lovgive om hundehaler end massivt at tage afstand fra kvindelig omskæring og  \r\n\r\n inddrage de danske sociale myndigheder og udlændingemyndigheder i et  \r\n\r\n præventivt arbejde over for truede pigebørn. Regeringen har tillige efter  \r\n\r\n mindretallets opfattelse forsømt massivt at fordømme denne undertrykkelse af  \r\n\r\n pigebørn og kvinder, men tværtimod i integrationspolitikken betragtet emnet  \r\n\r\n som et tabu. </P>  \r\n\r\n<P>Mindretallet efterlyser hos regeringen en øget indsats i international  \r\n\r\n sammenhæng, ligesom mindretallet opfordrer regeringen til at overveje at  \r\n\r\n anvende udvisningsbestemmelserne på forældre, der har foranlediget omskæring  \r\n\r\n i ind- eller udland over for herboende børn. </P>  \r\n\r\n<P>Et <I>mindretal</I> (Det Konservative Folkepartis, Fremskridtspartiets og  \r\n\r\n Dansk Folkepartis medlemmer af udvalget og Inge Dahl-Sørensen (V) og Erling  \r\n\r\n Oxdam (V)) indstiller lovforslaget til <I>vedtagelse uændret.</I>  </P>  \r\n\r\n<P>Et flertal inden for mindretallet (Det Konservative Folkepartis,  \r\n\r\n Fremskridtspartiets og Dansk Folkepartis medlemmer af udvalget) ønsker at  \r\n\r\n tilkendegive, at der er et behov for at have en klar lovgivning, der forbyder  \r\n\r\n lemlæstende omskæring af kvinders kønsorganer i Danmark. En lignende  \r\n\r\n lovgivning er i dag kendt i bl.a. Sverige og Norge, hvorfra udvalget afventer  \r\n\r\n en udtalelse, der yderligere vil begrunde dette lovforslag. Dette flertal ser  \r\n\r\n de øvrige skandinaviske lande som foregangslande i forhold til Danmark i den  \r\n\r\n forbindelse. </P>  \r\n\r\n<P>Dette flertal vil understrege, at der i dag ikke er lovhjemmel til at  \r\n\r\n straffe forældre, der tager til udlandet for at foretage det lemlæstende  \r\n\r\n indgreb på pigers kønsorganer. Et sådant hul i lovgivningen sætter ikke blot  \r\n\r\n helbredet i fare for mindst 800 piger bosiddende i Danmark. Det krænker også  \r\n\r\n deres menneskerettigheder. Det fremgår klart af justitsministerens svar på  \r\n\r\n spørgsmål 7, jf. bilag 8, at lemlæstende omskæring er omfattet af FN's  \r\n\r\n konvention om Barnets Rettigheder. Der er derfor også folkeretlig hjemmel til  \r\n\r\n at lovgive imod omskæring af danske kvinder foretaget i udlandet. </P>  \r\n\r\n<P>Dette flertal skal derfor beklage, at Folketinget ikke vil medvirke til at  \r\n\r\n efterleve FN's konvention om Barnets Rettigheder til fulde. </P>  \r\n\r\n<P>Et mindretal inden for mindretallet (Inge Dahl-Sørensen (V) og Erling  \r\n\r\n Oxdam (V)) finder, at omskæring af piger er så modbydelig en lemlæstelse, at  \r\n\r\n man skal gøre alt for at stoppe denne forbrydelse. </P>  \r\n\r\n<P>Mindretallet finder det helt urimeligt, at forældre straffrit kan rejse  \r\n\r\n til udlandet og få dette barbariske indgreb foretaget. </P>  \r\n\r\n<P>Det forhold, at omskæringen, dvs. den kriminelle handling, foregår i et  \r\n\r\n land, der ikke forbyder dette, skal ikke fritage forældrene for straf efter  \r\n\r\n dansk ret. </P>  \r\n\r\n<P>Mindretallet finder, at den omstændighed, at forældre, der bor her i  \r\n\r\n landet, ved, at også omskæring foretaget i udlandet er strafbar, vil have en  \r\n\r\n præventiv effekt. </P>  \r\n\r\n<P>Dorte Bennedsen (S) Erling Christensen (S) Holger Graversen (S) Per  \r\n\r\n Kaalund (S) Helen Jørgensen (S) Margrete Auken (SF) nfmd. <I>Bjørn Elmquist  \r\n\r\n (RV)</I> fmd. <I>Søren Søndergaard (EL) Arne Melchior (CD) Birthe Rønn  \r\n\r\n Hornbech (V) Inge Dahl-Sørensen (V) Pia Kjærsgaard (DF) Erling Oxdam (V)  \r\n\r\n Helge Adam Møller (KF) John Vinther (KF) Gitte Seeberg (KF) Tom Behnke (FP)  \r\n\r\n</I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i nogle møder og har </P>  \r\n\r\n<P>herunder stillet spørgsmål til justitsministeren. </P>  \r\n\r\n<P>Udvalget tager til efterretning, at justitsministeren i forbindelse med  \r\n\r\n lovforslagets 2. behandling lovede en redegørelse i det kommende  \r\n\r\n folketingsår. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget og Birthe Rønn Hornbech (V) og Svend Aage Jensby (V))  \r\n\r\n lovforslaget til <I>forkastelse.</I>  </P>  \r\n\r\n<P>Et <I>mindretal</I> (Det Konservative Folkepartis og Fremskridtspartiets  \r\n\r\n medlemmer af udvalget og Inge Dahl-Sørensen (V) og Erling Oxdam (V))  \r\n\r\n indstiller lovforslaget til <I>vedtagelse uændret.</I>  </P>  \r\n\r\n<P>Dorte Bennedsen (S) Erling Christensen (S) Holger Graversen (S) Per  \r\n\r\n Kaalund (S) Lissa Mathiasen (S) Margrete Auken (SF) nfmd. <I>Bjørn Elmquist  \r\n\r\n (RV)</I> fmd. <I>Søren Søndergaard (EL) Sonja Albrink (CD) Birthe Rønn  \r\n\r\n Hornbech (V) Inge Dahl-Sørensen (V) Svend Aage Jensby (V) Erling Oxdam (V)  \r\n\r\n Helge Adam Møller (KF) John Vinther (KF) Gitte Seeberg (KF) Tom Behnke (FP)  \r\n\r\n Dansk Folkeparti havde ikke medlemmer i udvalget. </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/06/1997"
        },
        {
            "displayName": "Accession",
            "displayValue": "199614K00065"
        },
        {
            "displayName": "Entydig dokumentidentifikation",
            "displayValue": "CL007772"
        },
        {
            "displayName": "Dato for førstegangsindlæggelse",
            "displayValue": "16/06/1997"
        },
        {
            "displayName": "Dato for indlæggelse",
            "displayValue": "16/06/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "65"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}