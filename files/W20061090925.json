{
    "id": 154519,
    "title": "Ankestyrelsens principafgørelse C-45-06 om økonomisk friplads - efterregulering - tilbagebetaling - mod bedre vidende",
    "documentTypeId": "240",
    "isSagsforlobPeriodValid": true,
    "shortName": "KEN nr 10909 af 27/11/2006",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse C-45-06 om økonomisk friplads - efterregulering - tilbagebetaling - mod bedre vidende</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Reglen om efterregulering af fripladstilskud i bekendtgørelse om kommunernes tilskud til brug for dagtilbud til børn m.v. måtte fortolkes i overensstemmelse med den almindelige regel i serviceloven om tilbagebetaling af ydelser efter loven, hvorefter krav om tilbagebetaling forudsætter, at ydelsesmodtageren har modtaget ydelsen mod bedre vidende.</p>\r\n   <p class=\"TekstGenerel\">En kvinde, der i 2000 uberettiget havde modtaget for højt fripladstilskud, fandtes herefter efter en konkret samlet vurdering ikke at kunne anses for at have modtaget ydelsen mod bedre vidende. Kommunen kunne derfor ikke stille krav om efterregulering af økonomisk friplads.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 699 af 7. juni 2006 - § 15, stk. 6 og § 119, 2. led</p>\r\n<p>Lov om social service - lovbekendtgørelse nr. 1117 af 26. september 2007 - § 164, 2. led</p>\r\n<p>Lov om dag-, fritids- og klubtilbud m.v. til børn og unge - lov nr. 1148 af 3. december 2008 - § 43</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en kvinde, der siden den 1. december 1994 havde modtaget fripladstilskud. I de bevillingsskrivelser, som hun havde modtaget fra kommunen, var det anført, at ændringer i økonomiske forhold straks skulle meddeles til kommunen, og at oplysningerne senere ville blive sammenholdt med skatteforvaltningens årsopgørelse.</p>\r\n<p>Den 5. december 1998 indgav kvinden ansøgning om fripladstilskud for 1999. Ud fra de medsendte indkomstoplysninger, hvorefter hendes aktuelle indkomst efter kommunens beregninger på årsbasis var på kr. 212.745, fik hun den 15. december 1998 bevilget 53 % økonomisk friplads med virkning fra 1. januar 1999. Af bevillingsskrivelsen fremgik hendes oplysningspligt vedrørende ændringer i de økonomiske forhold i lighed med tidligere år.</p>\r\n<p>Den 1. januar 2000 steg kvindens fripladsprocent til 56 som følge af den fra Socialministeriet årligt udmeldte ændring af indkomstgrænserne for fripladstildeling. Hun blev sammen med de øvrige modtagere af fripladstilskud orienteret om dette via annoncering i dagspressen og opslag i dagtilbudet samt via et postomdelt informationsblad. Kommunen fortsatte herefter bevillingen af delvis friplads igennem 2000 på samme uændrede indkomstgrundlag.</p>\r\n<p>Den 17. september 2004 meddelte kommunen kvinden, at man havde sammenlignet hendes indkomstoplysninger med skatteforvaltningens slutopgørelse for indkomståret 2000. Ved sammenligningen havde det vist sig, at hendes indkomst havde været højere end forventet på ansøgningstidspunktet. Hendes ansøgning var derfor blevet omberegnet, hvilket betød, at hun skulle tilbagebetale kr. 2.333,80 i for meget ydet fripladstilskud i året 2000.</p>\r\n<p>Under behandlingen af sagen i det sociale nævn anførte kommunen, at man i almindelighed ikke udsendte nye fripladsbevillinger til de ca. 8.000 bevillingsmodtagere i forbindelse med et årsskifte. Dette skete således heller ikke ved årsskiftet 1999-2000. Kommunen sørgede imidlertid for, at forældre til børn i kommunens daginstitutioner snarest efter, at Socialministeriet havde udmeldt det følgende års indtægtsgrænser til kommunerne, fik disse udmeldt som beskrevet ovenfor.</p>\r\n<p>Videre anførte kommunen, at det ikke var tilfældet, at der havde været praksis for at lave en ny bevillingsskrivelse hvert år. En given fripladsbevilling fortsatte år for år uden anden ændring end den, der fulgte af Socialministeriets årlige ændringer af indtægtsgrundlaget, medmindre bevillingsmodtageren gav kommunen meddelelse om, at der var grund til at ændre på den bestående bevillingsforudsætning.</p>\r\n<p>Af en artikel, som kvinden fremsendte som bilag til sagen, fremgik bl.a., at kommunen årligt bevilgede ca. 8.000 hele eller delvise fripladser til daginstitutioner, og at kommunen i 2000-2002 undlod at udsende nye ansøgningsskemaer til forældre, der allerede havde friplads, men på grund af ressourcemangel som følge af flytning, nyt EDB og sygdom brugte indtægtsoplysninger fra tidligere år ved beregningen af fripladser.</p>\r\n<p>Det fremgik videre af artiklen, at fripladsbevillingen for 2000 blev kontrolleret i 2004, hvor det viste sig, at ca. 2000-3000 forældre havde fået bevilget for høj friplads. Det fremgik også, at kommunen fra 2003 genindførte sin praksis med årlige ansøgninger.</p>\r\n<p>Nævnet stadfæstede kommunens afgørelse og fandt således, at kommunen var berettiget til at stille krav om efterregulering af fripladsbevilling for 2000.</p>\r\n<p>Nævnet fandt at måtte lægge til grund, at kvindens indkomst i 2000 udgjorde kr. 245.998. Nævnet fandt på det foreliggende grundlag ikke anledning til at anfægte skattevæsenets oplysninger herom. Nævnet fandt, at kvinden havde bevisbyrden for, at hendes ansættelsesforhold var ændret på en sådan måde, at feriepenge skulle indgå på anden måde end sædvanligt som en del af årsindkomsten. Dette sås ikke godtgjort.</p>\r\n<p>Kvinden fik oprindeligt beregnet friplads ud fra en indkomst på kr. 212.745. Der var således en stigning på mere end 10 %. Nævnet henviste herved til dagældende betalingsbekendtgørelses § 16 (nugældende bekendtgørelses § 19). Nævnet var opmærksom på, at kvinden ikke modtog ny bevillingsskrivelse pr. 1. januar 2000. Ud fra forvaltningsretlige principper sås dette uheldigt, også sammenholdt med at betalingsbekendtgørelsen blev ændret for så vidt angår procentsatsen for, hvornår der skulle ske efterregulering. I 1999 forudsatte dette en stigning på 20 %, men dette blev fra 2000 ændret til 10 %.</p>\r\n<p>Nævnet var opmærksom på, at kvindens indkomst stigning ikke var 20 %, men ca. 15 %. Nævnet fandt imidlertid - i lighed med kommunen, at hun som modtager af en social ydelse havde en forpligtelse til at holde sig orienteret om gældende regler. Nævnet fandt, at det måtte have stået kvinden klart, at hun også efter 1. januar 2000 modtog økonomisk friplads og dermed reduceret egenbetaling. Nævnet var af den opfattelse, at kommunen var berettiget til at stille krav om efterregulering. Nævnet fandt således, at kvinden via den information, som kommunen havde foretaget i dagspressen og et postomdelt informationsblad, var behørigt orienteret om, at hun skulle give meddelelse til kommunen ved ændringer i sine økonomiske og familiemæssige forhold. Nævnet fandt derfor, at hun havde modtaget ydelsen for for meget friplads mod bedre vidende.</p>\r\n<p>I kvindens klage til Ankestyrelsen var det bl.a. anført, at hun forstod nævnets afgørelse sådan, at nævnet mente, at det var i orden, at kommunen ikke havde foretaget sagsbehandling i forbindelse med udbetaling af fripladstilskud. Kommunen havde ændret tilskudsprocent uden at ændre indtægtsgrundlaget. Dette vidste kvinden ikke. Det var ikke meddelt. Det undrede hende, at ingen havde bedt om at se hendes lønsedler, som var bevis for hendes faktiske indtægt. Hun så ikke, at hendes indtægt var ændret med 10 %.</p>\r\n<p>Kvindens ansættelsesforhold var ændret i perioden fra at være et vikariat til fastansættelse. I den forbindelse var der sket det, at hun rent lønteknisk var blevet frameldt, da vikariatet ophørte. Der blev udskrevet et feriekort, der året efter skulle dække tilsvarende løn. Der var derfor ikke tale om, at hun steg i løn. Hun havde ikke været bekendt med lovgivningen. Det var først i forbindelse med denne sag, at hun fik kendskab til, at der skulle laves ny beregning ved indtægtsstigninger på 10 %, og at det var hendes eget ansvar at regne ud, hvornår dette skete. Hun fastholdt, at hun skulle have været orienteret om dette i et brev med vejledning i, hvordan det skulle gøres.</p>\r\n<p>Hun mente fortsat, at det var sagsbehandlerens pligt at indhente de oplysninger, der var nødvendige for at kunne træffe afgørelse i en sag. Hun henviste herved til vejledning om retssikkerhed og administration på det sociale område, afsnittet om officialmaksimen og afsnittet om god forvaltningsskik. Hun oplevede, at hendes retssikkerhed blev krænket med den afgørelse, der var truffet.</p>\r\n<p>Sagen blev behandlet i principielt møde med henblik på belysning af praksis for efterregulering af økonomisk friplads, herunder betingelserne for tilbagebetaling.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at kommunen ikke kunne stille krav om efterregulering af fripladsbevilling for 2000. Det betød, at kvinden ikke skulle tilbagebetale kr. 2.333,80 i for meget ydet fripladstilskud.</p>\r\n<p>Begrundelsen for afgørelsen var, at kvinden efter en konkret samlet vurdering ikke kunne anses for at have modtaget ydelsen for meget fripladstilskud mod bedre vidende.</p>\r\n<p>Ankestyrelsen fandt, at kvinden uberettiget havde modtaget for højt fripladstilskud i år 2000. Ankestyrelsen lagde herved vægt på, at hun havde haft en indtægtsstigning på mere end 10 % i 2000. Det fremgik således, at hendes indtægt i 2000 ifølge skatteforvaltningens oplysninger udgjorde kr. 245.998, mens hendes friplads var beregnet ud fra en indkomst på kr. 212.745.</p>\r\n<p>Ankestyrelsen fandt således i lighed med nævnet, at det ikke kunne antages, at kvindens ansættelsesforhold i 2000 var ændret på en sådan måde, at feriepenge skulle indgå på anden måde end sædvanligt som en del af hendes årsindkomst.</p>\r\n<p>Ankestyrelsen vurderede imidlertid i modsætning til nævnet, at kvinden ikke havde modtaget det for høje fripladstilskud mod bedre vidende.</p>\r\n<p>Ankestyrelsen lagde herved til grund, at betalingsbekendtgørelsens regel om efterregulering af fripladstilskud i mangel af holdepunkter for det modsatte måtte fortolkes i overensstemmelse med den almindelige regel i serviceloven om tilbagebetaling af ydelser efter loven, hvorefter krav om tilbagebetaling forudsætter, at ydelsesmodtageren har modtaget ydelsen mod bedre vidende.</p>\r\n<p>Ankestyrelsen lagde herefter vægt på, at det ikke fandtes at have stået kvinden tilstrækkeligt klart, at hun burde have underrettet kommunen om indtægtsstigningen som følge af udstedelsen af hendes feriekort. Udstedelsen af feriekortet påvirkede således ikke den faktiske månedlige indtægt, således som denne fremgik af hendes lønsedler.</p>\r\n<p>Ankestyrelsen lagde endvidere vægt på, at kvinden som tidligere fripladsmodtager som følge af en praksisændring i kommunen ikke til forskel fra tidligere år modtog ansøgningsskema vedrørende friplads for 2000, ligesom hun ikke modtog en afgørelse om fripladsbevilling. Hun var således ikke i 2000 blevet orienteret om sin underretningspligt via ansøgningsskema og afgørelse. Videre var hun ikke blevet orienteret om ændringen af betalingsbekendtgørelsens regel om efterregulering pr. 1. januar 2000, hvor grænsen for tilbagebetaling blev sænket fra indtægtsstigninger på mere end 20 % til mere end 10%.</p>\r\n<p>Ankestyrelsen lagde endelig vægt på, at den omtalte praksisændring i kommunen ifølge det til sagen oplyste skyldtes flytning, sygdom og overgang til nyt EDB. Fra 2003 gik kommunen tilbage til tidligere gældende praksis med hensyn til udsendelse af ansøgningsskemaer og afgørelser til alle fripladsmodtagere.</p>\r\n<p>Ankestyrelsen ændrede således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. april 2013, da den er erstattet af principafgørelse 54-13."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20061090925"
        },
        {
            "displayName": "Entydig dokumentidentifikation",
            "displayValue": "BS007317"
        },
        {
            "displayName": "Dato for indlæggelse",
            "displayValue": "14/03/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10909"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "27/11/2006"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3500424-06"
        },
        {
            "displayName": "Stikord",
            "displayValue": "C-45-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}