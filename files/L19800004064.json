{
    "id": 70854,
    "title": "Bekendtgørelse af overenskomst af 27. november 1979 med Indonesien om et dansk statslån ",
    "documentTypeId": "220",
    "isSagsforlobPeriodValid": false,
    "shortName": "BKI nr 40 af 03/07/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 27. november  \r\n\r\n 1979 med Indonesien om et dansk statslån </H1>  \r\n\r\n<P></P>  \r\n\r\n<BR>  \r\n\r\n<P>Den 27. november 1979 undertegnedes i Jakarta mellem Danmark og Indonesien  \r\n\r\n følgende overenskomst med dertil hørende brevveksling om et dansk statslån  \r\n\r\n til Indonesien: </P>  \r\n\r\n<P>OVERENSKOMST </P>  \r\n\r\n<P>mellem Danmarks regering og Republikken Indonesiens regering om et dansk  \r\n\r\n statslån til Indonesien </P>  \r\n\r\n<P>Danmarks regering og Republikken Indonesiens regering, som ønsker at  \r\n\r\n styrke det traditionelle samarbejde og de venskabelige forbindelser mellem  \r\n\r\n deres lande, er blevet enige om, at der som et bidrag til Indonesiens  \r\n\r\n økonomiske udvikling skal ydes et dansk statslån til Republikken Indonesiens  \r\n\r\n regering i overensstemmelse med følgende bestemmelser i denne overenskomst og  \r\n\r\n de vedføjede tillæg, der betragtes som en integrerende del af overenskomsten:  \r\n\r\n</P>  \r\n\r\n<P>Artikel I </P>  \r\n\r\n<P>Lånet </P>  \r\n\r\n<P>Danmarks regering (i det følgende benævnt &#187;långiveren&#171;) vil  \r\n\r\n stille et lån på 50 (halvtreds) millioner danske kroner til rådighed for  \r\n\r\n Republikken Indonesiens regering (i det følgende benævnt  \r\n\r\n &#187;låntageren&#171;), som handler gennem finansdepartementet, til de i  \r\n\r\n artikel VI i denne overenskomst omhandlede formål. </P>  \r\n\r\n<P>Artikel II </P>  \r\n\r\n<P>Lånekontoen </P>  \r\n\r\n<P CLASS=STK> <I>Stk. 1. </I> En konto betegnet &#187;lånekonto nr. 3 for  \r\n\r\n Indonesiens regering&#171; (i det følgende benævnt &#187;lånekontoen&#171;)  \r\n\r\n vil efter låntagerens anmodning blive åbnet i Danmarks Nationalbank (som  \r\n\r\n handler på långiverens vegne) i favør af Bank Indonesia (som handler på  \r\n\r\n låntagerens vegne). </P>  \r\n\r\n<P>Långiveren vil sikre, at der altid er tilstrækkelige midler til rådighed  \r\n\r\n på lånekontoen til at sætte låntageren i stand til at præstere rettidig  \r\n\r\n betaling for kapitaludstyr og tjenesteydelser, som tilvejebringes inden for  \r\n\r\n lånebeløbet. </P>  \r\n\r\n<P CLASS=STK> <I>Stk. 2. </I> Låntageren skal på de i denne overenskomst  \r\n\r\n fastsatte vilkår være berettiget til på lånekontoen at trække de beløb, der  \r\n\r\n er nødvendige til betaling for kapitaludstyr eller tjenesteydelser, som  \r\n\r\n tilvejebringes i medfør af lånet. </P>  \r\n\r\n<P>Artikel III </P>  \r\n\r\n<P>Rentefod </P>  \r\n\r\n<P>Lånet ydes rentefrit. </P>  \r\n\r\n<P>Artikel IV </P>  \r\n\r\n<P>Tilbagebetalinger </P>  \r\n\r\n<P CLASS=STK> <I>Stk. 1. </I> Låntageren skal tilbagebetale lånet i halvtreds  \r\n\r\n halvårlige afdrag, hvert på 1.000.000 danske kroner, første gang den 1. april  \r\n\r\n 1990 og sidste gang den 1. oktober 2014. </P>  \r\n\r\n<P CLASS=STK> <I>Stk. 2. </I> Hvis lånet ikke udnyttes fuldt ud i  \r\n\r\n overensstemmelse med bestemmelserne i artikel VI, stk. 9, i denne  \r\n\r\n overenskomst, skal der træffes indbyrdes aftale om en ændret tidsplan for  \r\n\r\n tilbagebetalingen. </P>  \r\n\r\n<P>Artikel V </P>  \r\n\r\n<P>Betalingssted </P>  \r\n\r\n<P>Lånet skal af låntageren tilbagebetales til Danmarks Nationalbank i danske  \r\n\r\n kroner til kredit for det danske finansministeriums løbende konto i Danmarks  \r\n\r\n Nationalbank. </P>  \r\n\r\n<P>Artikel VI </P>  \r\n\r\n<P>Lånets anvendelse </P>  \r\n\r\n<P CLASS=STK> <I>Stk. 1. </I> Låntageren vil anvende lånet til finansiering  \r\n\r\n af import fra Danmark (herunder omkostninger ved transport fra Danmark til  \r\n\r\n Indonesien) af sådant dansk kapitaludstyr, som skal benyttes til de i tillæg  \r\n\r\n II omhandlede projekter. </P>  \r\n\r\n<P CLASS=STK> <I>Stk. 2. </I> Lånet kan endvidere anvendes til betaling for  \r\n\r\n danske tjenesteydelser, som er nødvendige for gennemførelsen af de i tillæg  \r\n\r\n II nævnte projekter, herunder især forundersøgelser i forbindelse med  \r\n\r\n investeringer, udarbejdelse af projekter, rådgivning under projekternes  \r\n\r\n gennemførelse, montering eller opførelse af anlæg eller bygninger samt  \r\n\r\n teknisk og administrativ bistand under igangsætningsperioden for  \r\n\r\n virksomheder, som oprettes ved hjælp af lånet. </P>  \r\n\r\n<P CLASS=STK> <I>Stk. 3. </I> En del af lånet, dog ikke over 25 procent, kan  \r\n\r\n trækkes til dækning af lokale udgifter og indkøb af kapitaludstyr, der ikke  \r\n\r\n hidrører fra Danmark, i forbindelse med projekter, med hensyn til hvilke  \r\n\r\n kontrakter om leverancer af dansk kapitaludstyr eller danske tjenesteydelser  \r\n\r\n er blevet godkendt af långiveren til finansiering i henhold til denne  \r\n\r\n overenskomst. De samlede træk til finansiering af sådanne udgifter kan ikke  \r\n\r\n på noget tidspunkt overstige 33 1/3 procent af det samlede beløb, for hvilket  \r\n\r\n kontrakter om leverancer af dansk kapitaludstyr og danske tjenesteydelser er  \r\n\r\n blevet godkendt af långiveren til finansiering i henhold til denne  \r\n\r\n overenskomst. </P>  \r\n\r\n<P CLASS=STK> <I>Stk. 4. </I> Alle kontrakter, der finansieres i medfør af  \r\n\r\n lånet, skal godkendes af låntageren og långiveren. </P>  \r\n\r\n<P CLASS=STK> <I>Stk. 5. </I> Långiverens godkendelse af, at en kontrakt  \r\n\r\n finansieres i medfør af lånet, indebærer intet ansvar for sådanne kontrakters  \r\n\r\n behørige opfyldelse. </P>  \r\n\r\n<P>Långiveren fralægger sig også ansvaret for den effektive udnyttelse af  \r\n\r\n leverancer og tjenesteydelser, som finansieres i medfør af lånet, og for den  \r\n\r\n forsvarlige drift af de projekter m.v., hvori sådanne leverancer og  \r\n\r\n tjenesteydelser indgår. </P>  \r\n\r\n<P CLASS=STK> <I>Stk. 6. </I> En kontrakt i medfør af lånet må ikke indeholde  \r\n\r\n bestemmelser om særlige kreditydelser fra den danske kontraktpartner. </P>  \r\n\r\n<P CLASS=STK> <I>Stk. 7. </I> Låneprovenuet kan kun anvendes til betaling for  \r\n\r\n kapitaludstyr og tjenesteydelser, som er kontraheret efter overenskomstens  \r\n\r\n ikrafttræden, medmindre andet aftales mellem låntageren og långiveren. </P>  \r\n\r\n<P CLASS=STK> <I>Stk. 8. </I> Låneprovenuet må ikke anvendes til betaling til  \r\n\r\n låntageren af nogen form for indførselstold, skatter og statslige eller andre  \r\n\r\n offentlige afgifter, såsom indførselsafgifter, udligningsafgifter for  \r\n\r\n indenlandske omsætningsafgifter, afgifter eller deponeringer i forbindelse  \r\n\r\n med udstedelse af betalings- eller indførselstilladelser. </P>  \r\n\r\n<P CLASS=STK> <I>Stk. 9. </I> Træk på lånekontoen kan finde sted til  \r\n\r\n opfyldelse af kontrakter, der er godkendt inden for et tidsrum af tre år  \r\n\r\n efter overenskomstens ikrafttræden eller et sådant andet tidspunkt, som  \r\n\r\n låntageren og långiveren måtte aftale indbyrdes. </P>  \r\n\r\n<P>Artikel VII </P>  \r\n\r\n<P>Ikke-diskrimination </P>  \r\n\r\n<P CLASS=STK> <I>Stk. 1. </I> Med hensyn til tilbagebetalingen af lånet  \r\n\r\n forpligter låntageren sig til ikke at give långiveren en mindre gunstig  \r\n\r\n behandling end den, der gives andre udenlandske kreditorer. </P>  \r\n\r\n<P CLASS=STK> <I>Stk. 2. </I> Alle afskibninger af kapitaludstyr, der  \r\n\r\n omfattes af denne overenskomst, skal ske i overensstemmelse med princippet om  \r\n\r\n skibes frie deltagelse i den internationale handel i fri og lige konkurrence.  \r\n\r\n</P>  \r\n\r\n<P>Artikel VIII </P>  \r\n\r\n<P>Diverse bestemmelser </P>  \r\n\r\n<P CLASS=STK> <I>Stk. 1. </I> Før det første træk på den i artikel II i denne  \r\n\r\n overenskomst omtalte konto skal låntageren godtgøre over for långiveren, at  \r\n\r\n alle forfatningsmæssige og andre vilkår fastsat i lovgivningen i låntagerens  \r\n\r\n hjemland er blevet opfyldt, således at denne låneoverenskomst vil udgøre en  \r\n\r\n forpligtelse, som er bindende for låntageren. </P>  \r\n\r\n<P CLASS=STK> <I>Stk. 2. </I> Låntageren skal meddele långiveren, hvilket  \r\n\r\n organ der vil være ansvarligt for iværksættelsen (udførelsen) af projekterne,  \r\n\r\n og hvilke personer der er bemyndiget til at handle på låntagerens vegne, og  \r\n\r\n afgive bekræftede prøver på alle sådanne personers underskrifter. </P>  \r\n\r\n<P CLASS=STK> <I>Stk. 3. </I> Såfremt der udskrives licitation om kontrakter,  \r\n\r\n der skal finansieres i medfør af lånet, skal låntageren fremsende alt  \r\n\r\n relevant materiale om licitationen til långiveren med henblik på  \r\n\r\n videregivelse til de potentielle tilbudsgivere. </P>  \r\n\r\n<P CLASS=STK> <I>Stk. 4. </I> Alle meddelelser, anmodninger eller aftaler i  \r\n\r\n medfør af denne overenskomst skal være skriftlige. </P>  \r\n\r\n<P>Artikel IX </P>  \r\n\r\n<P>Særlige bestemmelser </P>  \r\n\r\n<P>Lånet skal tilbagebetales uden fradrag af og fritaget for alle skatter og  \r\n\r\n afgifter samt alle i medfør af låntagerens lovgivning pålagte restriktioner.  \r\n\r\n</P>  \r\n\r\n<P>Denne overenskomst skal være fritaget for alle nugældende og fremtidige  \r\n\r\n afgifter i medfør af låntagerens nuværende eller fremtidige lovgivning i  \r\n\r\n forbindelse med overenskomstens udfærdigelse, indgåelse, registrering,  \r\n\r\n ikrafttræden eller i øvrigt. </P>  \r\n\r\n<P>Artikel X </P>  \r\n\r\n<P>Overenskomstens varighed </P>  \r\n\r\n<P CLASS=STK> <I>Stk. 1. </I> Denne overenskomst træder i kraft på datoen for  \r\n\r\n undertegnelsen. </P>  \r\n\r\n<P CLASS=STK> <I>Stk. 2. </I> Når lånet er blevet tilbagebetalt, træder  \r\n\r\n overenskomsten straks ud af kraft. </P>  \r\n\r\n<P>Artikel XI </P>  \r\n\r\n<P>Angivelse af adresser </P>  \r\n\r\n<P>Følgende adresser angives for så vidt angår denne overenskomst: </P>  \r\n\r\n<P>For låntageren: </P>  \r\n\r\n<P>Director General for International </P>  \r\n\r\n<P>Monetary Affairs, </P>  \r\n\r\n<P>Department of Finance, </P>  \r\n\r\n<P>Jl. Lapangan Banteng Timur 2-4, </P>  \r\n\r\n<P>Jakarta, Indonesia. </P>  \r\n\r\n<P>Telex: </P>  \r\n\r\n<P>45799 DJMLN IA </P>  \r\n\r\n<P>Director General for International </P>  \r\n\r\n<P>Monetary Affairs, </P>  \r\n\r\n<P>Department of Finance, </P>  \r\n\r\n<P>Jl. Lapangan Banteng Timur 2-4, </P>  \r\n\r\n<P>Jakarta, Indonesia. </P>  \r\n\r\n<P>Telex: </P>  \r\n\r\n<P>45799 DJMLN IA </P>  \r\n\r\n<P>For långiveren med henblik på udbetalinger: </P>  \r\n\r\n<P>Udenrigsministeriet, </P>  \r\n\r\n<P>Afdelingen for internationalt </P>  \r\n\r\n<P>udviklingssamarbejde, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>ETRANGERES COPENHAGEN. </P>  \r\n\r\n<P>For långiveren med henblik på fremsendelse af materiale vedrørende  \r\n\r\n licitationer: </P>  \r\n\r\n<P>Udenrigsministeriet, </P>  \r\n\r\n<P>Handelsafdelingen, </P>  \r\n\r\n<P>København. </P>  \r\n\r\n<P>Telegramadresse: ETRANGERES COPENHAGEN. </P>  \r\n\r\n<P>For långiveren med henblik på betaling af afdrag på lånet: </P>  \r\n\r\n<P>Finansministeriet, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>FINANS COPENHAGEN. </P>  \r\n\r\n<P>Til bekræftelse heraf har parterne gennem deres dertil behørigt  \r\n\r\n befuldmægtigede repræsentanter ladet denne overenskomst undertegne i to  \r\n\r\n eksemplarer på engelsk i Jakarta den 27. november 1979. </P>  \r\n\r\n<P>For Danmarks regering </P>  \r\n\r\n<P>Lise Østergaard </P>  \r\n\r\n<P>For Republikken Indonesiens </P>  \r\n\r\n<P>regering </P>  \r\n\r\n<P>Mochtar Kusumaatmadja </P>  \r\n\r\n<P>TILLÆG I </P>  \r\n\r\n<P>Følgende bestemmelser finder anvendelse på de rettigheder og  \r\n\r\n forpligtelser, der følger af overenskomsten mellem Danmarks regering og  \r\n\r\n Republikken Indonesiens regering vedrørende et dansk statslån til Indonesien  \r\n\r\n (i det følgende benævnt &#187;overenskomsten&#171;). De betragtes som en  \r\n\r\n integrerende del af denne med samme gyldighed og virkning, som hvis de fuldt  \r\n\r\n ud var anført deri. </P>  \r\n\r\n<P>Artikel I </P>  \r\n\r\n<P>Annullering og suspension </P>  \r\n\r\n<P CLASS=STK> <I>Stk. 1. </I> Låntageren kan ved meddelelse til långiveren  \r\n\r\n annullere ethvert lånebeløb, som låntageren ikke måtte have trukket. </P>  \r\n\r\n<P CLASS=STK> <I>Stk. 2. </I> Såfremt låntageren gør sig skyldig i  \r\n\r\n misligholdelse med hensyn til opfyldelsen af nogen forpligtelse eller aftale  \r\n\r\n i medfør af overenskomsten, kan långiveren helt eller delvis suspendere  \r\n\r\n låntagerens ret til at foretage træk på lånekontoen. </P>  \r\n\r\n<P>Hvis den misligholdelse, der har berettiget långiveren til suspension af  \r\n\r\n låntagerens ret til at foretage træk på lånekontoen, fortsat består udover et  \r\n\r\n tidsrum af tres dage efter långiverens meddelelse til låntageren om  \r\n\r\n suspensionen, kan långiveren når som helst forlange den på lånekontoen trukne  \r\n\r\n del af lånet tilbagebetalt straks, uanset eventuelle modsatte bestemmelser i  \r\n\r\n overenskomsten, medmindre grundlaget for suspensionens iværksættelse er  \r\n\r\n bortfaldet. </P>  \r\n\r\n<P CLASS=STK> <I>Stk. 3. </I> Alle overenskomstens bestemmelser skal fortsat  \r\n\r\n have fuld gyldighed og virkning uanset enhver annullering eller suspension,  \r\n\r\n bortset fra hvad der udtrykkeligt er bestemt i denne artikel. </P>  \r\n\r\n<P>Artikel II </P>  \r\n\r\n<P>Bilæggelse af tvister </P>  \r\n\r\n<P CLASS=STK> <I>Stk. 1. </I> Enhver tvist, som måtte opstå mellem parterne  \r\n\r\n angående fortolkningen eller gennemførelsen af nærværende overenskomst, og  \r\n\r\n som ikke er bilagt ad diplomatisk vej inden for seks måneder, skal efter  \r\n\r\n anmodning fra en af parterne forelægges for en voldgiftsdomstol bestående af  \r\n\r\n tre medlemmer. Domstolens formand skal være statsborger i et tredjeland og  \r\n\r\n skal udpeges efter indbyrdes aftale mellem parterne. </P>  \r\n\r\n<P>Såfremt parterne ikke kan nå til enighed om udpegelsen af domstolens  \r\n\r\n formand, kan hver part anmode præsidenten for Den internationale Domstol om  \r\n\r\n at foretage udpegelsen. Hver part udpeger sin egen voldgiftsdommer; såfremt  \r\n\r\n en part undlader at udpege en voldgiftsdommer, kan denne udpeges af  \r\n\r\n domstolens formand. </P>  \r\n\r\n<P CLASS=STK> <I>Stk. 2. </I> Hver part vil efterkomme og gennemføre de af  \r\n\r\n domstolen afsagte kendelser. </P>  \r\n\r\n<P>TILLÆG II I) Lånet skal anvendes til gennemførelse af følgende projekter:  \r\n\r\n a) Levering og tilsyn med opførelse af dieselgeneratorer til byerne Dumai,  \r\n\r\n Pangkal Pinang og Tarakan. b) Forbedring af el-distributionsnettet til byerne  \r\n\r\n Dumai, Pangkal Pinang, Tarakan, Tanjungkarang, Metro, Talang Padang, Kota  \r\n\r\n Agung og Pringsewu. </P>  \r\n\r\n<UL CLASS=PLAIN-LIST>  \r\n\r\n<LI>II) Ethvert forslag fra Republikken Indonesiens regerings side, der  \r\n\r\n indebærer væsentlige ændringer i de for gennemførelsen af de ovenfor  \r\n\r\n beskrevne projekter fastlagte planer, og ethvert forslag fra Republikken  \r\n\r\n Indonesiens regerings side om at lade nye projekter træde i stedet for nogen  \r\n\r\n som helst af de ovennævnte projekter, skal godkendes af Danmarks regering.  \r\n\r\n</LI>  \r\n\r\n</UL>  \r\n\r\n<P>KONGELIG DANSK AMBASSADE </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Jakarta, den 27. november 1979 </I> </P>  \r\n\r\n<P CLASS=UNDERSKREVET-AF ALIGN=CENTER>Deres Excellence, </P>  \r\n\r\n<P>Under henvisning til overenskomsten af dags dato mellem Danmarks regering  \r\n\r\n og Republikken Indonesiens regering har jeg den ære at foreslå, at følgende  \r\n\r\n bestemmelser skal anvendes ved gennemførelsen af overenskomstens artikel VI.  \r\n\r\n</P>  \r\n\r\n<P>Udbetaling fra lånekontoen skal ske på følgende måde: </P>  \r\n\r\n<UL CLASS=PLAIN-LIST>  \r\n\r\n<LI>1) Den danske eksportør eller rådgiver og den indonesiske importør eller  \r\n\r\n eventuelle investerende part afslutter en kontrakt, der skal godkendes  \r\n\r\n endeligt af de indonesiske og de danske myndigheder. Ingen kontrakt under  \r\n\r\n 200.000 danske kroner, undtagen til udnyttelse af et endeligt restbeløb under  \r\n\r\n det nævnte beløbs størrelse, vil kunne finansieres i medfør af  \r\n\r\n overenskomsten. </LI>  \r\n\r\n<LI>2) Republikken Indonesiens regering vil forelægge det danske  \r\n\r\n udenrigsministerium genparter af de kontrakter, der skal indgås i medfør af  \r\n\r\n overenskomsten. Udenrigsministeriet vil bl. a. påse, a) at de kontraherede  \r\n\r\n varer eller tjenesteydelser falder inden for overenskomstens rammer b) og -  \r\n\r\n bortset fra hvad der er fastsat i artikel VI, stk. 3 - at det pågældende  \r\n\r\n kapitaludstyr er fremstillet i Danmark eller at de tjenesteydelser, der skal  \r\n\r\n præsteres, vil blive udført af personer, som udøver forretningsvirksomhed i  \r\n\r\n Danmark, og underrette Republikken Indonesiens regering om sine afgørelser.  \r\n\r\n</LI>  \r\n\r\n<LI>3) Når kontrakterne er godkendt, kan Republikken Indonesiens regering  \r\n\r\n trække på lånekontoen til betaling af det i kontrakten omhandlede vareparti.  \r\n\r\n Udbetalinger fra denne konto til danske eksportører eller rådgivere eller til  \r\n\r\n udgifter eller indkøb i medfør af overenskomstens artikel VI, stk. 3, er  \r\n\r\n betinget af, at de nødvendige dokumenter fremlægges, efter at Danmarks  \r\n\r\n Nationalbank har konstateret, at betingelserne for at foretage sådanne  \r\n\r\n betalinger i øvrigt er opfyldt. </LI>  \r\n\r\n</UL>  \r\n\r\n<P>Hvis foranstående bestemmelser kan godkendes af Republikken Indonesiens  \r\n\r\n regering, har jeg den ære at foreslå, at dette brev og Deres svar herpå skal  \r\n\r\n udgøre en aftale mellem vore to regeringer om denne sag. </P>  \r\n\r\n<P>Modtag, Deres Excellence, forsikringen om min mest udmærkede højagtelse.  \r\n\r\n</P>  \r\n\r\n<P>For Danmarks regering </P>  \r\n\r\n<P>Lise Østergaard </P>  \r\n\r\n<P>Hans Excellence </P>  \r\n\r\n<P>Professor, Dr. Mochtar Kusumaatmadja, </P>  \r\n\r\n<P>Republikken Indonesiens </P>  \r\n\r\n<P>udenrigsminister, </P>  \r\n\r\n<P>Jakarta. </P>  \r\n\r\n<P>UDENRIGSMINISTEREN REPUBLIKKEN INDONESIEN </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>/Jakarta, den 27. november 1979 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Deres Excellence, </P>  \r\n\r\n<P>Jeg har den ære at anerkende modtagelsen af Deres sålydende brev af dags  \r\n\r\n dato: </P>  \r\n\r\n<P>(her følger teksten til foranstående brev) </P>  \r\n\r\n<P>Jeg har den ære at meddele Dem, at min regering er enig i foranstående.  \r\n\r\n</P>  \r\n\r\n<P>Modtag, Deres Excellence, forsikringen om min mest udmærkede højagtelse.  \r\n\r\n</P>  \r\n\r\n<P>For Indonesiens regering </P>  \r\n\r\n<P>Mochtar Kusumaatmadja </P>  \r\n\r\n<P>Hendes Excellence </P>  \r\n\r\n<P>fru Lise Østergaard, </P>  \r\n\r\n<P>dansk minister uden portefølje </P>  \r\n\r\n<P>med særligt henblik på </P>  \r\n\r\n<P>udenrigspolitiske spørgsmål, </P>  \r\n\r\n<P>København. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 3. juli 1980  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Kjeld Olesen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/10/1980"
        },
        {
            "displayName": "Accession",
            "displayValue": "L19800004064"
        },
        {
            "displayName": "Entydig dokumentidentifikation",
            "displayValue": "CM030045"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "40"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "03/07/1980"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j. nr. 104. 0. 8. Indonesien. 3."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}