{
    "id": 155982,
    "title": "Ankestyrelsens principafgørelse U-28-03 om ulykkestilfælde - tungt løft - pengeskab - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 9984 af 03/09/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-28-03 om ulykkestilfælde - tungt løft - pengeskab - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En skade, opstået under deltagelse i løft af et 300 kg tungt pengeskab, kunne ikke anerkendes som et ulykkestilfælde.</p>\r\n   <p class=\"TekstGenerel\">Sikrede skulle sammen med 5 andre personer bære pengeskabet, som var anbragt på 2 stænger. Ved passage gennem en døråbning var der ikke plads til de midterste bærere så 4 personer måtte bære hele vægten gennem døren. Derefter skulle bærerne ned ad 4 trappetrin, hvor vægten kom til at ligge forholdsmæssigt mest på de forreste to bærere, herunder sikrede. Han fik derved en overbelastning af sin ene skulder.</p>\r\n   <p class=\"TekstGenerel\">Ankestyrelsen lagde ved afgørelsen vægt på, at der under løftets forløb, herunder de undervejs aftalte justeringer, ikke indtraf noget pludseligt indtrædende og udefra kommende, som forårsagede skaden.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 943 af 16. oktober 2000 - § 9, nr. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Det fremgår af sagen, at en 65-årig mand blev bedt om en håndsrækning ved flytning af et 300 kg tungt pengeskab, hvorved han pådrog sig en forstrækningsskade i skulderen.</p>\r\n<p>Sikrede oplyste som årsag til lidelsen, at opgaven var for stor og pengeskabet for tungt. Der skete ikke noget usædvanligt, og sikrede hverken gled, faldt eller snublede. Det var oplyst, at byrden vejede ca. 300 kg, at der var 6 personer om at løfte den, og at den var tungere end ventet. Det var desuden oplyst, at løftet forløb på en anden måde end ventet, idet der kun var plads til 4 mand ved passage gennem en dør.</p>\r\n<p>Arbejdsskadestyrelsen gav afslag på anerkendelse af den anmeldte hændelse som et ulykkestilfælde. Arbejdsskadestyrelsen lagde ved afgørelsen vægt på, at der i forbindelse med løft af pengeskabet ikke skete noget usædvanligt eller pludseligt udefra kommende, og at løft, der er tungere end ventet, ikke kan anses for at være en ulykke i lovens forstand.</p>\r\n<p>Under sagens behandling i Ankestyrelsen blev det bl.a. oplyst, at der var anbragt 2 stænger på langs af pengeskabet, således at i alt 6 mand kunne komme til at bære. Sikrede kom til at gå forrest i venstre side, således at han bar vægten i højre arm. Alt gik godt, indtil de nåede yderdøren, en dobbeltdør, hvor pengeskabet næsten fyldte hele døråbningen. Der var som følge heraf ikke plads til de midterste bærere så 4 mand måtte bære hele vægten gennem døren. Efter døråbningen skulle de ned ad 4 trappetrin, hvorved vægten kom til at ligge forholdsvis mest på de to forreste. Sikrede fik herved en overbelastning i sikredes højre skulder.</p>\r\n<p>Sagen blev behandlet i principielt møde med henblik på afklaring af, om der i  under løftet/håndteringen af pengeskabet var sket et ulykkestilfælde i lovens forstand.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte Arbejdsskadestyrelsens afgørelse og afviste således at anerkende den anmeldte hændelse som et ulykkestilfælde i lovens forstand.</p>\r\n<p>Ved ulykkestilfælde i lovens forstand forstås en tilfældig, af den sikredes vilje uafhængig pludselig udefra kommende indvirkning på legemet, som har en påviselig beskadigelse af dette til følge.</p>\r\n<p>Ankestyrelsen lagde til grund, at sikrede blev bedt om at hjælpe til med at flytte et 300 kg tungt pengeskab. Skabet var anbragt på 2 stænger, og der var i alt 6 mand om at bære. Sikrede gik forrest til højre. Ved passage gennem en døråbning var der ikke plads til de midterste bærere så 4 mand måtte bære hele vægten igennem. Efter døråbningen skulle bærerne ned ad 4 trappetrin, hvorved vægten kom til at ligge forholdsvist mest på de to forreste bærere. Sikrede fik herved en overbelastning i højre skulder.</p>\r\n<p>Ankestyrelsen lagde desuden til grund, at sikrede havde været omfattet af den sikrede personkreds, jf. lovens § 1, idet han var blevet bedt om en håndsrækning.</p>\r\n<p>Ankestyrelsen lagde ved afgørelsen vægt på, at der ikke var dokumenteret en pludseligt indtrædende, udefra kommende indvirkning, forstået som en usædvanlig afvigelse i forhold til den måde, som løftet i situationen blev planlagt på.</p>\r\n<p>Sikrede fik således den ønskede arbejdsproces i gang, og processen forløb som ønsket, indtil han fik smerter i skulderen. Ankestyrelsen var opmærksom på, at løftet ved passage gennem døråbningen måtte justeres ved, at 4 mand måtte bære vægten. Ankestyrelsen lagde imidlertid samtidig vægt på, at løftets forløb ifølge de foreliggende beskrivelser blev udført som aftalt undervejs, og at sikrede i forbindelse med konstateringen af, at der kun var plads til 4 bærere, havde mulighed for at forberede sig på, at løftet under passage gennem døråbningen ville blive tungere.</p>\r\n<p>Ankestyrelsen lagde desuden til grund, at skabet efterfølgende skulle bæres ned ad 4 trappetrin, og at vægten derved kom til at ligge mest på de to forreste bærere. Ankestyrelsen vurderede, at heller ikke denne del af hændelsesforløbet kunne anses som et ulykkestilfælde i lovens forstand.</p>\r\n<p>Ankestyrelsen var opmærksom på, at der var tale om en meget tung byrde. Efter praksis kan enkeltstående løft af en tung byrde dog ikke betragtes som ulykkestilfælde, medmindre der under selve løftet indtræffer noget afvigende eller uventet, forstået som en usædvanlig afvigelse i forhold til den ønskede udførelse af løftet.</p>\r\n<p>Ankestyrelsen lagde således afgørende vægt på, at der under løftets forløb, herunder de undervejs aftalte justeringer, ikke indtraf noget pludseligt indtrædende og udefra kommende, som forårsagede skaden.</p>\r\n<p>Det forhold, at sikrede i forbindelse med hændelsen fik smerter i skulderen, var således ikke alene tilstrækkeligt til anerkendelse som ulykkestilfælde efter loven.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 1. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20030998425"
        },
        {
            "displayName": "Entydig dokumentidentifikation",
            "displayValue": "BS008776"
        },
        {
            "displayName": "Dato for indlæggelse",
            "displayValue": "02/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9984"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "03/09/2003"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1007503-02"
        },
        {
            "displayName": "Stikord",
            "displayValue": "U-28-03"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}