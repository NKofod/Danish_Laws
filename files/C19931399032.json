{
    "id": 80060,
    "title": "Meddelelse om optøet kød - supplerende mærkning ",
    "documentTypeId": "720",
    "isSagsforlobPeriodValid": false,
    "shortName": "MED nr 13990 af 28/12/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse om optøet kød - supplerende mærkning  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Til samtlige autoriserede og godkendte slagterier og  \r\n\r\n opskæringsvirksomheder, virksomheder autoriseret til fremstilling af hakket  \r\n\r\n kød samt embedsdyrlægerne ved disse </P>  \r\n\r\n<P> Optøet kød - supplerende mærkning </P>  \r\n\r\n<P>Vedlagt fremsendes kopi af skrivelse til samtlige  \r\n\r\n levnedsmiddelkontrolenheder vedrørende mærkning af optøet kød. </P>  \r\n\r\n<P>Som det fremgår af skrivelsen, er baggrunden for at ændre den hidtidige  \r\n\r\n fortolkning af mærkningsbekendtgørelsens § 17, at det i praksis har vist sig,  \r\n\r\n at udeladelse af oplysning om tidligere frysning ved forhandling af fersk  \r\n\r\n kølet kød, er egnet til at vildlede forbrugerne. </P>  \r\n\r\n<P>Ansvaret for, at alle foreskrevne oplysninger er påført færdigpakningen,  \r\n\r\n påhviler detailforhandleren, jf. mærkningsvejledningen afsnit 5.1, hvoraf det  \r\n\r\n samtidig fremgår, at det er tidligere handelsleds ansvar, at de fornødne  \r\n\r\n oplysninger er til stede for den mærkningsansvarlige. I det konkrete tilfælde  \r\n\r\n er den virksomhed, hvori optøning af frosset kød har fundet sted, ansvarlig  \r\n\r\n for, at oplysningen om tidligere frysning videregives til den  \r\n\r\n mærkningsansvarlige i et ledsagende handelsdokument, såfremt det ikke fremgår  \r\n\r\n af varens mærkning. </P>  \r\n\r\n<P>Opmærksomheden henledes på, at fjerkrækød, som er omfattet af  \r\n\r\n handelsnormer for fjerkræ, jf. Veterinærdirektoratets cirkulæreskrivelse af  \r\n\r\n 7. januar 1992 vedrørende handelsnormer for fjerkræ, i henhold til art. 3,  \r\n\r\n stk. 2, skal udbydes til salg i en af de definerede former: fersk, frosset  \r\n\r\n eller dybfrosset. Det er således ikke tilladt at optø sådant frosset  \r\n\r\n fjerkrækød med henblik på forhandling som fersk fjerkrækød, hvorfor  \r\n\r\n ovennævnte mærkning ikke kommer på tale. </P>  \r\n\r\n<P>Det bemærkes, at skalfrysning ikke medfører pligt til supplerende  \r\n\r\n mærkning. </P>  \r\n\r\n<P>P.V.V. </P>  \r\n\r\n<P>K. Andreasen </P>  \r\n\r\n<P CLASS=PUNKT> <B>23.</B> december 1993 </P>  \r\n\r\n<P>Levnedsmiddelstyrelsen/Veterinærdirektoratet </P>  \r\n\r\n<P>Til samtlige levnedsmiddelkontrolenheder </P>  \r\n\r\n<P> <B>Vedr. mærkning af optøet kød</B>  </P>  \r\n\r\n<P>Igennem det seneste års tid har der fra flere sider været fremført, at det  \r\n\r\n af hensyn til almindelig forbrugeroplysning ønskes anført i mærkningen, hvis  \r\n\r\n fersk kød, der i detailforhandlingsvirksomhederne udbydes som kølevare, på et  \r\n\r\n tidligere tidspunkt har været frosset. </P>  \r\n\r\n<P>I vejledning om mærkning af levnedsmidler er det i afsnittet om  \r\n\r\n behandlingsmåde (afsnit 4.3.4.) anført, at det ikke generelt kan kræves, at  \r\n\r\n fx levnedsmidler, der er blevet optøet med henblik på salg, mærkes med denne  \r\n\r\n oplysning. Mærkning skal dog foretages, såfremt udeladelse vil kunne skabe  \r\n\r\n tvivl hos køberen. </P>  \r\n\r\n<P>Såvel landbrugsministeren som sundhedsministeren har udtalt, at en sådan  \r\n\r\n mærkning vil være hensigtsmæssig, da det gentagne gange har vist sig, at en  \r\n\r\n udeladelse af oplysningen er egnet til at villede forbrugerne. </P>  \r\n\r\n<P>Dette krav om mærkning af fersk kød, der har været frosset, er en ændring  \r\n\r\n af den hidtidige fortolkning af mærkningsbekendtgørelsens § 17. Eventuelle  \r\n\r\n klagesager vil herefter fra dags dato blive vurderet i lyset af den nye  \r\n\r\n fortolkning efter nedenstående retningslinjer. </P>  \r\n\r\n<P>Ændringen vil indebære, at den mærkningsansvarlige skal angive på  \r\n\r\n færdigpakningen, hvis fersk, kølet kød (hele stykker, småkød, hakket kød  \r\n\r\n m.v.) på et tidligere tidspunkt har været frosset. Angivelsen skal ske ved at  \r\n\r\n supplere mærkningen med oplysningen &#187;optøet&#171;. For hakket kød, fars,  \r\n\r\n rå medister og lign., som er fremstillet af optøet kød, skal oplysningen  \r\n\r\n formuleres &#187;fremstillet af optøet kød&#171;. Oplysningerne skal ledsage  \r\n\r\n varebetegnelsen og iøvrigt opfylde de generelle bestemmelser om læsbarhed  \r\n\r\n m.m. </P>  \r\n\r\n<P>Den ændrede fortolkning af mærkningsbekendtgørelsen f.s.v.a. optøet kød  \r\n\r\n medfører ikke, at der ikke vil blive stillet krav om mærkning med &#187;Må  \r\n\r\n ikke nedfryses igen efter optøning&#171; eller lign. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Historisk da området nu er reguleret at forordning 1169/2011."
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19931399032"
        },
        {
            "displayName": "Entydig dokumentidentifikation",
            "displayValue": "CM039273"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "15/06/2018"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13990"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "28/12/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}