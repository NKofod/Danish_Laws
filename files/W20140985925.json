{
    "id": 165596,
    "title": "SU - studier i udlandet",
    "documentTypeId": "240",
    "isSagsforlobPeriodValid": true,
    "shortName": "KEN nr 9859 af 12/08/2014",
    "documentHtml": "<div class=\"bjelke\">Den fulde tekst</div><p class=\"Titel2\">SU - studier i udlandet</p>\r\n<div class=\"Resume\">\r\n   <p class=\"TekstGenerel\">Ansøgeren kunne ikke få SU til hele uddannelsen i udlandet (SU-berettiget), da ansøgeren tidligere havde modtaget SU til uddannelse i udlandet, og der ikke kunne gives støtte udover sammenlagt 4 år. Den nuværende uddannelse ikke omfattet af bekendtgørelsens § 58, stk. 3, da ikke nævnt i bekendtgørelsens § 62, selvom samlet længere end 4 år.</p>\r\n</div>\r\n<p>\r\n   <span class=\"Bold\">Din klage vedrørende afslag på SU</span>\r\n</p>\r\n<p>I brev af 1. januar 2013 har du klaget over Styrelsen for Videregående Uddannelsers (herefter: styrelsen) afgørelse af 10. december 2012 om afslag på udlandsstipendium i 2013.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 10. december 2012 om afslag på udlandsstipendium i 2013.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 4.</span> Ministeren for forskning, innovation og videregående uddannelser kan fastsætte regler om, at uddannelser i udlandet kan give ret til uddannelsesstøtte, herunder at uddannelserne skal have en længere sammenhængende varighed, end det fremgår af § 5, stk. 1, nr. 2.</p>\r\n<p>\r\n   <span class=\"Italic\">Stk. 2.</span> Styrelsen godkender efter disse regler, at en uddannelse giver en uddannelsessøgende ret til uddannelsesstøtte. Ministeren for forskning, innovation og videregående uddannelser kan fastsætte regler om styrelsens godkendelse og særlige regler om uddannelsesstøtten, herunder om i hvilke perioder der kan gives uddannelsesstøtte.</p>\r\n<p>SU-bekendtgørelsen (dagældende bekendtgørelse nr. 455 af 08. juni 2009, nu bekendtgørelse nr. 792 af 25. juni 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 54.</span> Uddannelsessøgende kan få uddannelsesstøtte til uddannelser i udlandet efter samme regler som til uddannelser i Danmark med de ændringer, der følger af §§ 55-65 og lovens § 2, stk. 3. Uddannelsen og uddannelsesinstitutionen skal være offentligt anerkendt i studielandet, og må ikke være tilrettelagt som fjernundervisning.</p>\r\n<p>(. . .)</p>\r\n<p>\r\n   <span class=\"Bold\">§ 58.</span> Uddannelsessøgende kan få uddannelsesstøtte i den normerede uddannelsestid målt i måneder til erhvervsrettet uddannelse i udlandet af op til 4 års normeret uddannelsestid.</p>\r\n<p>\r\n   <span class=\"Italic\">Stk. 2.</span> (. . .)</p>\r\n<p>\r\n   <span class=\"Italic\">Stk. 3.</span> Uddannelsessøgende kan få uddannelsesstøtte i hele den normerede uddannelsestid til erhvervsrettet uddannelse i udlandet af mere end 4 års normeret uddannelsestid, hvis uddannelsen skønnes at dække et særligt erhvervsbehov i Danmark, og hvis der ikke findes en uddannelse med samme erhvervssigte her.</p>\r\n<p>\r\n   <span class=\"Italic\">Stk. 4.</span> (. . .)</p>\r\n<p>\r\n   <span class=\"Bold\">§ 62.</span> Styrelsen udarbejder en fortegnelse over uddannelser, der giver ret til uddannelsesstøtte efter § 58, stk. 1 og 3, og som samtidig giver ret til supplerende stipendium efter § 61. Styrelsen kan herunder begrænse en godkendelse til bestemte uddannelsesinstitutioner. Fortegnelsen revideres før hvert støtteår.</p>\r\n<p>\r\n   <span class=\"Italic\">Stk. 2.</span> Uddannelsessøgende kan kun få uddannelsesstøtte efter § 58, stk. 3, og supplerende stipendium efter § 61 til uddannelse i udlandet uden for de nordiske lande til uddannelser, der er optaget på fortegnelsen. Hvis en uddannelse udgår af fortegnelsen, giver den fortsat ret til uddannelsesstøtte efter § 58, stk. 3, og til supplerende stipendium efter § 61 til uddannelsessøgende, der er begyndt på uddannelsen. Fortegnelsen er optaget som bilag 1 til denne bekendtgørelse.</p>\r\n<p>(. . .)</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Efter reglerne i SU-bekendtgørelsen kan en studerende i udgangspunktet højst modtage SU i 48 måneder til uddannelse i udlandet uden for Norden, jf. § 58, stk. 1, jf. § 54, stk. 1.</p>\r\n<p>Dette udgangspunkt fraviges, så en studerende kan få uddannelsesstøtte i hele den normerede uddannelsestid til erhvervsrettet uddannelse i udlandet af mere end 4 års normeret uddannelsestid, hvis uddannelsen skønnes at dække et særligt erhvervsbehov i Danmark, og hvis der ikke findes en uddannelse med samme erhvervssigte her, jf. § 58, stk. 3.</p>\r\n<p>Uddannelser omfattet af § 58, stk. 3, er opregnet i bilag 1 litra B til SU-bekendtgørelsen, jf. § 62.</p>\r\n<p>Ankenævnet skal bemærke, at du har modtaget SU i alt 48 måneder til uddannelse i udlandet uden for Norden - heraf 45 måneder til uddannelse i [land] og 3 måneder til uddannelse i [land]. Ankenævnet finder således, at du efter § 58, stk. 1, i SU-bekendtgørelsen ikke har ret til yderligere støtte til uddannelse i udlandet uden for Norden udover slutlån.</p>\r\n<p>Ankenævnet finder ikke, at din uddannelse i [land] er omfattet af SU-bekendtgørelsens § 58, stk. 3, da uddannelsen ikke skønnes at dække et særligt erhvervsbehov i Danmark, og da der findes en uddannelse med samme erhvervssigte i Danmark. Ankenævnet har herved lagt afgørende vægt på, at uddannelsen ikke fremgår af bilag 1 litra B til bekendtgørelsen, jf. § 62.</p>\r\n<p>Ankenævnet finder ikke, at det kan føre til en ændret vurdering, at du oplyser, at du har kendskab til danske statsborgere bosiddende i udlandet, der har modtaget SU i 5 år til studier i [land]. Ankenævnet har herved lagt vægt på, at styrelsen har oplyst, at styrelsen ikke har kendskab til den nævnte situation.</p>\r\n<p>Ankenævnet finder således ikke grundlag for at tilsidesætte styrelsens afgørelse af 10. december 2012 om, at du ikke har ret til SU til uddannelse i udlandet udover en samlet periode på 48 måneder.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Du har tidligere modtaget SU i 45 måneder til en bacheloruddannelse på [uddannelsessted og land].</p>\r\n<p>Det fremgår af ansøgning om SU modtaget den 31. august 2012, at du søger SU til en kandidatgrad i [uddannelse og uddannelsessted]. Uddannelsen har en varighed af 12 måneder.</p>\r\n<p>Ved brev af 5. november 2012 godkender styrelsen din uddannelse som støtteberettiget og henviser til SU-bekendtgørelsens § 58, stk. 1.</p>\r\n<p>Ved brev modtaget 9. november 2012 indsender du dokumentation for optagelse på uddannelsen.</p>\r\n<p>Ved støttemeddelelse 2013 af 10. december 2012 meddeler styrelsen dig, at du ikke kan modtage SU i 2013, da du ikke har flere klip, men at du kan søge slutlån. Afgørelsen indeholder en klagevejledning.</p>\r\n<p>Ved støttemeddelelse 2012 af 11. december 2012 oplyser styrelsen, at du i 2012 modtager støtte i perioden oktober til december, i alt 3 klip.</p>\r\n<p>Du har i brev af 1. januar 2013 klaget til Ankenævnet for Statens Uddannelsesstøtteordninger og bl.a. anført, at du kun har brugt 48 klip ud af 70, at de 45 klip blev brugt på uddannelse i [land], at du mener at have 25 klip tilbage, og at din uddannelse er blevet godkendt og er normeret til 12 måneder. Du har endeligt anført, at du har venner med dansk statsborgerskab bosiddende i udlandet, der har modtaget SU i 5 år til studier i [land].</p>\r\n<p>Ved mail af 20. maj 2013 har du fremsendt dokumentation for studieaktivitet i [land].</p>\r\n<p>Styrelsen har i brev af 16. oktober 2013 videresendt sagen sammen med en udtalelse til ankenævnet. Styrelsen har i udtalelsen blandt andet henvist til, styrelsen er uforstående overfor, at nogle af dine venner angiveligt har fået SU til 5 års studier i udlandet. Styrelsen har endvidere henvist til SU-bekendtgørelsens § 58, stk. 1, hvoraf det fremgår, at man kan modtage SU til uddannelser i udlandet af op til 4 års normeret studietid, og bekendtgørelsens § 58, stk. 3, hvoraf det fremgår, at man kun kan modtage SU udover stk. 1, såfremt uddannelse skønnes at dække et særligt erhvervsbehov i Danmark, og hvis der ikke findes en uddannelse med samme erhvervssigte i Danmark. Styrelsen har vurderet, at din uddannelse i [land] ikke dækker et særligt erhvervsbehov i Danmark, og at der i Danmark findes uddannelser med et erhvervssigte svarende til erhvervssigtet for den uddannelse, som du har gennemført.</p>\r\n<p>Ankenævnet har ved brev af 20. november 2013 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/11/2014"
        },
        {
            "displayName": "Accession",
            "displayValue": "W20140985925"
        },
        {
            "displayName": "Entydig dokumentidentifikation",
            "displayValue": "CE000167"
        },
        {
            "displayName": "Dato for indlæggelse",
            "displayValue": "04/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9859"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "12/08/2014"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "13/031304"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}