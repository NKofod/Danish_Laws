{
    "id": 188203,
    "title": "Skrivelse om, hvorvidt et medlem af en kommunalbestyrelse, der har vedtaget en bøde for overtrædelse af bekendtgørelse nr. 1615 af 11. december 2015 om rekreativt fiskeri i salt- og ferskvand samt redskabsfiskeri m.v. i ferskvand, jf. § 47, stk. 1, jf. § 20, stk. 3, og § 24, stk. 1, og § 26, jf. §§ 27 og 28, er valgbar. (Valgbarhedsnævnets skrivelse af 6. februar 2017 til en kommunalbestyrelse)",
    "documentTypeId": "240",
    "isSagsforlobPeriodValid": true,
    "shortName": "KEN nr 9291 af 06/02/2017",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om, hvorvidt et medlem af en kommunalbestyrelse, der har vedtaget en bøde for overtrædelse af bekendtgørelse nr. 1615 af 11. december 2015 om rekreativt fiskeri i salt- og ferskvand samt redskabsfiskeri m.v. i ferskvand, jf. § 47, stk. 1, jf. § 20, stk. 3, og § 24, stk. 1, og § 26, jf. §§ 27 og 28, er valgbar.</p>\r\n<p class=\"UnderTitel2\">(Valgbarhedsnævnets skrivelse af 6. februar 2017 til en kommunalbestyrelse)</p>\r\n<p style=\"text-align: justify;\">Ved e-post af 7. november og 17. november 2016 har kommunalbestyrelsen i X Kommune i henhold til § 101, stk. 4, i lov om kommunale og regionale valg, jf. lovbekendtgørelse nr. 363 af 2. april 2014, indberettet til Valgbarhedsnævnet, at kommunalbestyrelsesmedlem N. N. ved Retten i X den …… er blevet idømt en bøde på 7.500 kr. med forvandlingsstraf af fængsel i 10 dage for overtrædelse af bekendtgørelse nr. 1615 af 11. december 2015 om rekreativt fiskeri i salt- og ferskvand samt redskabsfiskeri m.v. i ferskvand, jf. § 47, stk. 1, jf. § 20, stk. 3, og § 24, stk. 1, og § 26, jf. §§ 27 og 28, samt frakendelse af retten til at udøve lyst- og fritidsfiskeri i 6 måneder og konfiskation af to nedgarn, jf. fiskerilovens §§ 59 a, stk. 1, og 132, stk. 2, nr. 1.</p>\r\n<p style=\"text-align: justify;\">Det fremgår af sagen, at pågældende og dennes ægtefælle den …… i færgestrømmen ved X som fritidsfiskere har fisket flere steder samlet med 2 nedgarn samt 2 gange 6 sæt dobbelte kasteruser, hvoraf alle tre sæt redskaber var mærket med begge de pågældendes navne, adresser og fiskerinumre.</p>\r\n<p style=\"text-align: justify;\">Retten har lagt vægt på vidneforklaring fra fiskerikontrollør X sammenholdt med optagne fotos, hvorefter det lægges til grund, at pågældende sammen med dennes ægtefælle fiskede med 14 redskaber bestående af 2 gange 6 dobbelte kasteruser og 2 nedgarn mod højst tilladte 6 redskaber hver, og at alle redskaberne var forsynet med begge de pågældendes navne, adresser og fiskerinumre, uagtet en fritidsfisker kun må fiske med redskaber, der er mærket med fiskerens eget navn, adresse og fiskerinumre.</p>\r\n<p style=\"text-align: justify;\">Retten har endvidere lagt vægt på vidnets forklaring om, at de to garn begge var bundsatte garn og ikke flydegarn, og at garnene var 1,9 m dybe mod de tilladte 1,5 m. Retten har således forkastet pågældendes forklaring om, at 3 af kasteruserne var forsynet med pågældendes søns navn, og at de to garn var flydegarn.</p>\r\n<p style=\"text-align: justify;\">Retten har på den baggrund fundet, at pågældende er skyldig i overtrædelse af bekendtgørelse nr. 1615 af 11. december 2015 om rekreativt fiskeri i salt- og ferskvand samt redskabsfiskeri m.v. i ferskvand, jf. § 47, stk. 1, jf. § 20, stk. 3, og § 24, stk. 1, og § 26, jf. §§ 27 og 28, og har idømt pågældende en bøde på 7.500 kr. med forvandlingsstraf af fængsel i 10 dage.</p>\r\n<p style=\"text-align: justify;\">Retten har endvidere fundet, at pågældendes to nedgarn skal konfiskeres, samt at pågældende efter karakteren af overtrædelserne skal frakendes retten til at udøve lyst- eller fritidsfiskeri i 6 måneder, da fiskeri med ulovlige garn såsom for store garn efter forarbejderne til fiskeriloven betragtes som en grov overtrædelse af de gældende regler, jf. fiskerilovens §§ 59 a, stk. 1, og 132, stk. 2, nr. 1.</p>\r\n<p style=\"text-align: justify;\">I den anledning skal det meddeles, at Valgbarhedsnævnet har fundet, at den begåede handling ikke i almindeligt omdømme gør den pågældende uværdig til at være medlem af kommunale/regionale råd, jf. den kommunale og regionale valglovs § 4.</p>\r\n<p style=\"text-align: justify;\">Den pågældende må derfor anses for valgbar.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/03/2017"
        },
        {
            "displayName": "Accession",
            "displayValue": "W20170929125"
        },
        {
            "displayName": "Entydig dokumentidentifikation",
            "displayValue": "CR000170"
        },
        {
            "displayName": "Dato for indlæggelse",
            "displayValue": "02/05/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9291"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "06/02/2017"
        },
        {
            "displayName": "Ressortministeriets journalnummer",
            "displayValue": "Økonomi- og Indenrigsmin., j.nr. 2017-358"
        },
        {
            "displayName": "Stikord",
            "displayValue": "Valgbar"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}