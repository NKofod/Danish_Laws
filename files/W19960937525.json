{
    "id": 157202,
    "title": "Ankestyrelsens principafgørelse O-46-96 om kontanthjælp - ægtefælle - udland - social begivenhed - værnepligt",
    "documentTypeId": "240",
    "isSagsforlobPeriodValid": true,
    "shortName": "KEN nr 9375 af 15/03/1996",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-46-96 om kontanthjælp - ægtefælle - udland - social begivenhed - værnepligt</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En hustru fandtes berettiget til kontanthjælp til sig og sine 3 børn i den periode, hvor manden aftjente værnepligt i udlandet.</p>\r\n   <p class=\"TekstGenerel\">Ankestyrelsen fandt, at en familie, som opholdt sig lovligt her i landet, og hvor manden som følge af sit statsborgerskab skulle aftjene værnepligt i udlandet, måtte behandles på samme måde som en tilsvarende dansk familie, hvor manden aftjente værnepligt her i landet.</p>\r\n   <p class=\"TekstGenerel\">Det forhold, at manden opholdt sig i udlandet, bevirkede imidlertid, at der alene kunne udmåles hjælp til hustruen, det vil sige som til en enlig forsørger.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>09-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 1024 af 13. december 1994 - § 37 og § 40</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 45 af 3. april 1995 om kontanthjælp efter bistandsloven - pkt. 3g</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Et ægtepar med 3 børn havde fra 1. februar 1993 fået udbetalt supplerende kontanthjælp til mandens arbejdsløshedsdagpenge.</p>\r\n<p>Den 18. juni 1993 søgte manden om kontanthjælp til hustruen og børnene i 2½ måned, hvor han skulle aftjene værnepligt i udlandet. Manden var udenlandsk statsborger.</p>\r\n<p>Kommunen meddelte afslag på ansøgningen med den begrundelse, at værnepligt i hjemlandet ikke var tvungen, hvorfor manden ved sin afrejse havde afskåret sig muligheden for at forsørge sin familie.</p>\r\n<p>Ankenævnet fandt, at hustruen som enlig var berettiget til hjælpefter bistandslovens § 37 til sig og de 3 børn under mandens aftjening af værnepligt i hjemlandet.</p>\r\n<p>Nævnet forudsatte ved afgørelsen, at hustruen var hjemmearbejdende, og fandt på denne baggrund, at der som afledet virkning af mandens indkaldelse til militærtjeneste var indtrådt en sådan ændring i hen des forhold som omfattet af bistandslovens § 37, stk. 1.</p>\r\n<p>Sagen blev behandlet i principielt møde til afklaring af, om en hjemmegående hustru var berettiget til kontanthjælp til sig og børnene under ægtefællens aftjening af værnepligt i udlandet.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at hustruen var berettiget til kontanthjælp under mandens aftjening af værnepligt i udlandet.</p>\r\n<p>Ankestyrelsen lagde vægt på, at ændringer i en families forhold som følge af mandens aftjening af værnepligt her i landet kunne berettige til hjælp efter bistandslovens §§ 37 og 37a, såfremt værnepligtslønnen var mindre, end hvad familien ville være berettiget til efter §§ 37 og 37a.</p>\r\n<p>Det måtte i den forbindelse samtidig lægges til grund, at manden opfyldte sin rådighedsforpligtelse i henhold til bistandslovens § 40 ved aftjening af værnepligten.</p>\r\n<p>Ankestyrelsen fandt, at en familie som opholdt sig lovligt her i landet, og hvor manden som følge af sit statsborgerskab skulle aftjene værnepligt i udlandet, måtte behandles på samme måde som en tilsvarende dansk familie, hvor manden aftjente værnepligt her i landet.</p>\r\n<p>I den foreliggende sag lagde Ankestyrelsen vægt på, at manden var udenlandsk statsborger, at familien opholdt sig lovligt her i landet, også under mandens aftjening af værnepligt, samt at manden efter det oplyste ikke under værnepligten kunne forsørge sin hustru her i landet.</p>\r\n<p>Det forhold, at manden opholdt sig i udlandet, bevirkede imidlertid, at der alene kunne udmåles hjælp til hustruen, det vil sige som til en enlig forsørger.</p>\r\n<p>Ankestyrelsen tiltrådte således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19960937525"
        },
        {
            "displayName": "Entydig dokumentidentifikation",
            "displayValue": "BS009992"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9375"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/03/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21391-94"
        },
        {
            "displayName": "Stikord",
            "displayValue": "O-46-96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}