{
    "id": 132618,
    "title": "Bekendtgørelse om rådighed og om nedsættelse, ophør af eller fradrag i introduktionsydelse",
    "documentTypeId": "60",
    "isSagsforlobPeriodValid": true,
    "shortName": "BEK nr 687 af 17/06/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Personkreds</p>\n      <p class=\"Indholdsfortegnelse\"><a href=\"#K2\">Kapitel 2</a>   Generelle rådighedsbetingelser</p>\n      <p class=\"Indholdsfortegnelse\"><a href=\"#K3\">Kapitel 3</a>   Fritagelse for rådighedsforpligtelsen</p>\n      <p class=\"Indholdsfortegnelse\"><a href=\"#K4\">Kapitel 4</a>   Rådighedsvurdering</p>\n      <p class=\"Indholdsfortegnelse\"><a href=\"#K5\">Kapitel 5</a>   Sanktioner</p>\n      <p class=\"Indholdsfortegnelse\"><a href=\"#K6\">Kapitel 6</a>   Oplysningspligt</p>\n      <p class=\"Indholdsfortegnelse\"><a href=\"#K7\">Kapitel 7</a>   Ikrafttrædelse</p><div class=\"bjelke\">Den fulde tekst</div><p class=\"Titel2\">Bekendtgørelse om rådighed og om nedsættelse, ophør af eller fradrag i introduktionsydelse</p>\n      <p class=\"Indledning2\">I medfør af § 26, stk. 6, og § 29, stk. 5, i lov om integration af udlændinge i Danmark (integrationsloven), jf. lovbekendtgørelse nr. 1593 af 14. december 2007, som ændret ved lov nr. 479 af 12. juni 2009 og lov nr. 573 af 31. maj 2010, fastsættes:</p>\n      <p class=\"Kapitel\" id=\"K1\"><span id=\"Kap1\">Kapitel 1</span></p>\n      <p class=\"KapitelOverskrift2\">Personkreds</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Denne bekendtgørelse omfatter udlændinge, der ansøger om eller modtager introduktionsydelse alene på grund af ledighed, jf. dog stk. 2.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Bestemmelserne i §§ 18-21, 23 og 24 gælder endvidere for udlændinge, der ansøger om eller modtager introduktionsydelse på grund af problemer ud over ledighed.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> En udlænding, der har ansøgt om eller modtager introduktionsydelse alene på grund af ledighed, er kun berettiget til introduktionsydelse, hvis den pågældende opfylder de i kapitel 2 fastsatte rådighedsbetingelser og dermed står til rådighed for arbejdsmarkedet, medmindre den pågældende udlænding er fritaget for rådighedsforpligtelsen efter kapitel 3.</p>\n      <p class=\"Kapitel\" id=\"K2\"><span id=\"Kap2\">Kapitel 2</span></p>\n      <p class=\"KapitelOverskrift2\">Generelle rådighedsbetingelser</p>\n      <p class=\"ParagrafGruppeOverskrift\"><span id=\"Kap2_X1\">Tilmelding som arbejdssøgende</span></p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> En udlænding, jf. § 1, skal ved første henvendelse til kommunen om hjælp tilmelde sig som arbejdssøgende i jobcentret, og kommunen har pligt til at sikre dette, jf. integrationslovens § 26 a, stk. 1, 1. pkt.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Udlændingen skal mindst hver 7. dag bekræfte sin tilmelding som arbejdssøgende i jobcentret, jf. integrationslovens § 26 a, stk. 1, 2. pkt.</p>\n      <p class=\"ParagrafGruppeOverskrift\"><span id=\"Kap2_X2\">Cv og cv-samtaler</span></p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Udlændingen skal hurtigst muligt og senest 3 uger efter tilmelding som arbejdssøgende i jobcentret sørge for at lægge en beskrivelse (cv) af tidligere beskæftigelse, uddannelse, kvalifikationer og øvrige forhold af betydning for jobcentrets bistand til at finde arbejde ind i Beskæftigelsesministeriets database Jobnet. Udlændingen skal i den forbindelse angive mindst et beskæftigelsesmål inden for områder, hvor der er behov for arbejdskraft. Jobcentret kan inden for fristen i 1. pkt. fastsætte, hvornår oplysningerne skal være indlagt i Jobnet. Foreligger der oplysninger som nævnt i 1. pkt. fra en tidligere tilmelding som arbejdssøgende, skal oplysningerne straks på ny gøres tilgængelige, hvis udlændingen igen bliver tilmeldt som arbejdssøgende.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Jobcentret skal senest 3 uger efter udlændingens tilmelding som arbejdssøgende i jobcentret afholde en cv-samtale med udlændingen, hvor det sikres, at de oplysninger, som udlændingen har indlagt i Jobnet, er fyldestgørende. Under samtalen skal det aftales, hvordan jobcentret skal bistå udlændingen med at finde et arbejde, og udlændingen skal pålægges at søge mindst to relevante ledige job.</p>\n      <p class=\"ParagrafGruppeOverskrift\"><span id=\"Kap2_X3\">Overtagelse af arbejde</span></p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> En udlænding skal kunne og ville overtage arbejde med dags varsel.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> En udlænding skal kunne overtage arbejde ved arbejdstids begyndelse dagen efter, at personen er henvist til arbejdet, medmindre udlændingen henvises til arbejdet med tiltrædelse samme dag.</p>\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Udlændingen skal kunne og ville møde til samtaler og tilbud efter integrationsloven dagen efter, at udlændingen har modtaget indkaldelse hertil fra kommunalbestyrelsen eller den, som kommunalbestyrelsen har overladt opgaven til.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> En udlænding skal kunne overtage ethvert rimeligt arbejde med op til fuld sædvanlig arbejdstid.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Rimeligt arbejde er alt arbejde, som den pågældende skønnes at kunne klare.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> En udlænding skal som udgangspunkt kunne overtage arbejde med en samlet daglig transporttid fra bopæl til arbejdssted på op til 3 timer med offentlige transportmidler. Efter 3 måneders sammenlagt ledighed skal personen kunne overtage arbejde med en samlet daglig transporttid på mere end 3 timer med offentlige transportmidler. I særlige tilfælde skal udlændingen dog kunne overtage arbejde med en samlet daglig transporttid fra bopæl til arbejdssted på op til 4 timer med offentlige transportmidler.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Hvis udlændingen bor i et område, hvor det er nødvendigt med længere transporttid end sædvanligt, må den pågældende acceptere denne transporttid.</p>\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> En udlænding, der er mellem- eller højtuddannet, skal uanset daglig transporttid kunne overtage arbejde, hvis det er nødvendigt for at få ledige stillinger besat med kvalificeret arbejdskraft.</p>\n      <p class=\"ParagrafGruppeOverskrift\"><span id=\"Kap2_X4\">Arbejdssøgning m.v.</span></p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> En udlænding skal være aktivt arbejdssøgende. Udlændingen skal søge rimeligt arbejde, jf. § 6, stk. 2, og skal så vidt muligt søge arbejde med fuld sædvanlig arbejdstid og arbejde, der udbydes hele året.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Udlændingen skal søge arbejde på den måde, der er sædvanlig inden for det pågældende område.</p>\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Udlændingen skal endvidere søge ledige job, når jobcentret forlanger det.</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> En udlænding skal deltage i tilbud som led i introduktionsprogrammet.</p>\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Kommunalbestyrelsen kan træffe afgørelse om, at en udlænding, der deltager i tilbud som led i introduktionsprogrammet, ikke skal opfylde betingelserne om overtagelse af arbejde i §§ 5-7 og om arbejdssøgning i § 8, hvis kommunalbestyrelsen skønner, at tilbuddet medvirker til, at udlændingen kan opnå fast beskæftigelse, herunder når udlændingen deltager i et særligt målrettet uddannelsesforløb.</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> En udlænding skal møde til indkaldte</p>\n      <p class=\"Liste1\"><span class=\"Liste1Nr\" id=\"Par10_Stk1_Num1\">1)</span> jobsamtaler og cv-samtaler hos jobcentret eller hos anden aktør,</p>\n      <p class=\"Liste1\"><span class=\"Liste1Nr\" id=\"Par10_Stk1_Num2\">2)</span> rådighedsvurderinger hos jobcentret samt</p>\n      <p class=\"Liste1\"><span class=\"Liste1Nr\" id=\"Par10_Stk1_Num3\">3)</span> opfølgningssamtaler i kommunen.</p>\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Udlændingen skal give meddelelse til jobcentret, kommunen, arbejdsgiveren eller anden aktør om sygdom i tilfælde, hvor den pågældende skal møde til</p>\n      <p class=\"Liste1\"><span class=\"Liste1Nr\" id=\"Par10_Stk2_Num1\">1)</span> en jobsamtale hos en arbejdsgiver eller</p>\n      <p class=\"Liste1\"><span class=\"Liste1Nr\" id=\"Par10_Stk2_Num2\">2)</span> et tilbud som led i introduktionsprogrammet.</p>\n      <p class=\"ParagrafGruppeOverskrift\"><span id=\"Kap2_X5\">Frigørelsesattest m.v.</span></p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> En udlænding, der har arbejde på nedsat tid i en ansættelse med opsigelsesvarsel, er ikke berettiget til introduktionsydelse efter integrationslovens § 25, medmindre</p>\n      <p class=\"Liste1\"><span class=\"Liste1Nr\" id=\"Par11_Stk1_Num1\">1)</span> arbejdsgiveren erklærer at ville se bort fra opsigelsesvarslet, hvis udlændingen skulle få tilbudt andet arbejde, som bevirker, at den pågældende i højere grad eller helt bliver selvforsørgende, eller</p>\n      <p class=\"Liste1\"><span class=\"Liste1Nr\" id=\"Par11_Stk1_Num2\">2)</span> arbejdet på nedsat tid til enhver tid kan placeres således, at arbejdet ikke er til hinder for overtagelse af andet arbejde.</p>\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Arbejdsgiverens erklæring efter stk. 1, nr. 1, skal fremgå af en frigørelsesattest eller af en ansættelseskontrakt.</p>\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> Udlændingen kan modtage introduktionsydelse fra ansættelsesforholdets første dag, når arbejdsgiverens erklæring er modtaget i kommunen i underskrevet stand senest 5 uger efter, at ansættelsesforholdet er begyndt, eller efter at udlændingen skal have en frigørelsesattest for at kunne modtage introduktionsydelse. De 5 uger regnes fra og med den dag, arbejdsgiveren har krav på et opsigelsesvarsel. Hvis kommunen modtager arbejdsgiverens erklæring efter udløbet af 5 ugers-fristen, kan udlændingen tidligst få introduktionsydelse fra den dag, kommunen modtog erklæringen.</p>\n      <p class=\"Stk2\"><span class=\"StkNr\" id=\"Par11_Stk4\">Stk. 4.</span> Hvis udlændingens ægtefælle har deltidsarbejde, skal der foreligge en frigørelsesattest vedrørende udlændingens ægtefælle. Dette gælder dog ikke, hvis udlændingens ægtefælles månedlige indtægt svarer til eller er højere end det beløb, den pågældende ægtefælle ville kunne få som introduktionsydelse.</p>\n      <p class=\"Stk2\"><span class=\"StkNr\" id=\"Par11_Stk5\">Stk. 5.</span> Kommunen kan i ganske særlige tilfælde efter en konkret vurdering udbetale introduktionsydelse i op til 6 måneder, uden at der foreligger en frigørelsesattest.</p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> En udlænding kan stå til rådighed for arbejdsmarkedet, selv om udlændingen har borgerligt ombud eller andet erhverv i det offentliges interesse, som begrænser muligheden for at overtage arbejde.</p>\n      <p class=\"Kapitel\" id=\"K3\"><span id=\"Kap3\">Kapitel 3</span></p>\n      <p class=\"KapitelOverskrift2\">Fritagelse for rådighedsforpligtelsen</p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> En udlænding skal ikke stå til rådighed for et arbejde eller et tilbud efter integrationsloven, hvis</p>\n      <p class=\"Liste1\"><span class=\"Liste1Nr\" id=\"Par13_Stk1_Num1\">1)</span> tilbuddet ikke kan anses for et rimeligt tilbud på grund af forhold, der vedrører tilbuddets indhold,</p>\n      <p class=\"Liste1\"><span class=\"Liste1Nr\" id=\"Par13_Stk1_Num2\">2)</span> den pågældende ikke kan arbejde på grund af sygdom, eller der er risiko for, at helbredet forringes, hvis det hidtidige arbejde fortsættes,</p>\n      <p class=\"Liste1\"><span class=\"Liste1Nr\" id=\"Par13_Stk1_Num3\">3)</span> afstanden mellem bopæl og arbejdssted medfører en urimelig belastning af den pågældende på grund af transportvanskeligheder eller den tid, der går til transport,</p>\n      <p class=\"Liste1\"><span class=\"Liste1Nr\" id=\"Par13_Stk1_Num4\">4)</span> den pågældende har ret til fravær ved graviditet, barsel og adoption, i det omfang fravær efter bestemmelserne i barselslovens § 6, stk. 1 og 2, § 7, § 8, stk. 1-6 og 8, § 9, § 13 og § 14, stk. 1 og 2, giver ret til dagpenge,</p>\n      <p class=\"Liste1\"><span class=\"Liste1Nr\" id=\"Par13_Stk1_Num5\">5)</span> den pågældende er nødt til at passe sine børn, og der ikke kan anvises anden pasningsmulighed,</p>\n      <p class=\"Liste1\"><span class=\"Liste1Nr\" id=\"Par13_Stk1_Num6\">6)</span> den pågældende modtager støtte efter lov om social service til pasning af handicappet barn eller en døende nærtstående eller efter barselsloven til pasning af alvorligt sygt barn,</p>\n      <p class=\"Liste1\"><span class=\"Liste1Nr\" id=\"Par13_Stk1_Num7\">7)</span> den pågældende er omfattet af en friperiode efter integrationslovens § 24,</p>\n      <p class=\"Liste1\"><span class=\"Liste1Nr\" id=\"Par13_Stk1_Num8\">8)</span> arbejdet er omfattet af en overenskomstmæssig konflikt, eller</p>\n      <p class=\"Liste1\"><span class=\"Liste1Nr\" id=\"Par13_Stk1_Num9\">9)</span> arbejdet omfatter udvikling og fremstilling af krigsmateriel.</p>\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> En udlænding, der er fritaget for rådighedsforpligtelsen efter stk. 1, nr. 2, 4 og 6-8, skal ikke stå til rådighed efter denne bekendtgørelse, mens fritagelsen varer. Er fritagelsesgrunden efter stk. 1 alene knyttet til det konkrete arbejde eller tilbud, skal personen fortsat være til rådighed for et andet tilbud.</p>\n      <p class=\"Kapitel\" id=\"K4\"><span id=\"Kap4\">Kapitel 4</span></p>\n      <p class=\"KapitelOverskrift2\">Rådighedsvurdering</p>\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Kommunalbestyrelsen skal undersøge og vurdere en udlændings rådighed, hvis der opstår tvivl om, hvorvidt udlændingen står til rådighed for arbejdsmarkedet, herunder hvis udlændingen</p>\n      <p class=\"Liste1\"><span class=\"Liste1Nr\" id=\"Par14_Stk1_Num1\">1)</span> afslår et arbejde, som udlændingen er henvist til,</p>\n      <p class=\"Liste1\"><span class=\"Liste1Nr\" id=\"Par14_Stk1_Num2\">2)</span> udebliver fra en job- eller en cv-samtale i jobcentret eller hos en anden aktør eller fra en rådighedsvurdering i jobcentret,</p>\n      <p class=\"Liste1\"><span class=\"Liste1Nr\" id=\"Par14_Stk1_Num3\">3)</span> udebliver fra en opfølgningssamtale i kommunen eller</p>\n      <p class=\"Liste1\"><span class=\"Liste1Nr\" id=\"Par14_Stk1_Num4\">4)</span> undlader at give meddelelse til jobcentret, kommunalbestyrelsen eller arbejdsgiveren om sygdom i tilfælde, hvor den ledige er givet et tilbud efter § 23 i integrationsloven eller skal møde til jobsamtale hos en arbejdsgiver.</p>\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> En kommunalbestyrelse, der på baggrund af en offentlig kontrolaktion modtager oplysninger, som rejser tvivl om, hvorvidt en udlænding opfylder sin rådighedsforpligtelse, skal straks indkalde udlændingen til en individuel samtale, der skal afholdes inden 1 uge fra det tidspunkt, hvor oplysningen er modtaget, jf. integrationslovens § 27, stk. 3.</p>\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Kommunalbestyrelsen skal vurdere en udlændings rådighed, når udlændingen 2 gange har meldt sig syg i forbindelse med samtaler med kommunen, henvisning af arbejde, tilbud som led i introduktionsprogrammet m.v. Rådighedsvurderingen skal herefter foretages, hver gang udlændingen melder sig syg i forbindelse med de nævnte aktiviteter, indtil udlændingen ikke har modtaget hjælp i en periode på 6 sammenhængende måneder.</p>\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Ved vurderingen efter §§ 14-16 skal der foretages en samtidig vurdering af, om udlændingen fortsat modtager introduktionsydelse alene på grund af ledighed.</p>\n      <p class=\"Stk2\"><span class=\"StkNr\" id=\"Par17_Stk2\">Stk. 2.</span> Ved vurderingen efter §§ 14-16 skal kommunalbestyrelsen sikre sig, at udlændingen selv gør en indsats for at komme ud af sin ledighed ved bl.a. at søge arbejde og deltage i tilbud som led i introduktionsprogrammet.</p>\n      <p class=\"Kapitel\" id=\"K5\"><span id=\"Kap5\">Kapitel 5</span></p>\n      <p class=\"KapitelOverskrift2\">Sanktioner</p>\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> Fradrag i eller nedsættelse eller ophør af introduktionsydelsen efter integrationslovens §§ 30-31 er efter integrationslovens § 29, stk. 1, betinget af, at kommunalbestyrelsen samtidig med henvisningen til arbejde, afgivelsen af tilbud, indkaldelsen til samtale m.v. skriftligt har informeret udlændingen om konsekvensen for udbetaling af introduktionsydelsen, hvis den pågældende uden rimelig grund afslår arbejdet, afviser eller udebliver fra tilbuddet, ikke møder til samtalen m.v., og om, hvilke skridt en udlænding, der udebliver, skal tage for igen at blive berettiget til introduktionsydelse.</p>\n      <p class=\"Stk2\"><span class=\"StkNr\" id=\"Par18_Stk2\">Stk. 2.</span> Fradrag i eller nedsættelse eller ophør af hjælpen sker med virkning fra og med den dag, hvor udlændingen uden rimelig grund er udeblevet fra deltagelse i introduktionsprogrammet, jf. integrationslovens § 30 a, stk. 1, eller har undladt at opfylde sine forpligtelser efter integrationslovens §§ 26 og 26 a. Fradrag i og nedsættelse af ydelsen skal ske inden for 3 hele kalendermåneder efter hændelsestidspunktet. Opgørelsen af omfanget af udeblivelse fra tilbud, jf. integrationslovens § 30 a, stk. 1, kan ske samlet en gang om måneden. Partshøring foretages i forbindelse med den samlede månedlige opgørelse.</p>\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19.</span> Kommunalbestyrelsen skal efter § 30, stk. 1, i integrationsloven nedsætte introduktionsydelsen, hvis en udlænding</p>\n      <p class=\"Liste1\"><span class=\"Liste1Nr\" id=\"Par19_Stk1_Num1\">1)</span> uden rimelig grund ophører med sit arbejde,</p>\n      <p class=\"Liste1\"><span class=\"Liste1Nr\" id=\"Par19_Stk1_Num2\">2)</span> uden rimelig grund afviser tilbud om arbejde,</p>\n      <p class=\"Liste1\"><span class=\"Liste1Nr\" id=\"Par19_Stk1_Num3\">3)</span> undlader at give meddelelse om sygdom til jobcentret eller arbejdsgiveren, jf. integrationslovens § 27, stk. 1, nr. 4,</p>\n      <p class=\"Liste1\"><span class=\"Liste1Nr\" id=\"Par19_Stk1_Num4\">4)</span> uden rimelig grund undlader efter krav fra jobcentret at søge konkrete job, jf. integrationslovens § 26 a, stk. 4, 2. pkt.,</p>\n      <p class=\"Liste1\"><span class=\"Liste1Nr\" id=\"Par19_Stk1_Num5\">5)</span> uden rimelig grund undlader at give meddelelse om sygdom til kommunen i tilfælde, hvor den ledige er indkaldt til en sygeopfølgningssamtale eller foranstaltninger som led i sygeopfølgning, jf. integrationslovens § 20 a, eller</p>\n      <p class=\"Liste1\"><span class=\"Liste1Nr\" id=\"Par19_Stk1_Num6\">6)</span> uden rimelig grund ophører med en uddannelse, der er påbegyndt på baggrund af et uddannelsespålæg, jf. integrationslovens § 16 a.</p>\n      <p class=\"Stk2\"><span class=\"StkNr\" id=\"Par19_Stk2\">Stk. 2.</span> Introduktionsydelsen nedsættes efter stk. 1 med følgende beløb pr. hændelse (fastsat i 2010-niveau):</p>\n      <p class=\"Liste1\"><span class=\"Liste1Nr\" id=\"Par19_Stk2_Num1\">1)</span> 385 kr. for udlændinge, der modtager ydelse efter § 28 a, stk. 1. nr. 1-3.</p>\n      <p class=\"Liste1\"><span class=\"Liste1Nr\" id=\"Par19_Stk2_Num2\">2)</span> 235 kr. for udlændinge, der modtager ydelse efter § 28 a, stk. 1, nr. 4.</p>\n      <p class=\"Stk2\"><span class=\"StkNr\" id=\"Par19_Stk3\">Stk. 3.</span> Nedsættelsen sker på grundlag af det beløb, som udlændingen var berettiget til på hændelsestidspunktet. Der kan kun ske nedsættelse en gang pr. kalendermåned.</p>\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\">§ 20.</span> Kommunalbestyrelsen foretager efter integrationslovens § 30 a, stk. 1, fradrag i introduktionsydelsen, hvis en udlænding, der modtager introduktionsydelse, uden rimelig grund udebliver fra deltagelse i en eller flere dele af introduktionsprogrammet, herunder foranstaltninger som led i sygeopfølgning. Fradraget foretages for det antal dage, hvor den pågældende er udeblevet helt eller delvis.</p>\n      <p class=\"Stk2\"><span class=\"StkNr\" id=\"Par20_Stk2\">Stk. 2.</span> Fradrag efter integrationslovens § 30 a, stk. 1, sker med en gennemsnitssats pr. dag, udlændingen er udeblevet fra tilbud m.v. Hvis den månedlige ydelse til en udlænding er nedsat, nedsættes fradraget efter integrationslovens § 30 a, stk. 1, med samme andel. Gennemsnitssatsen fastsættes på grundlag af den årlige introduktionsydelse og fastsættes pr. dag beregnet på grundlag af en 5-dages-uge.</p>\n      <p class=\"Stk2\"><span class=\"StkNr\" id=\"Par20_Stk3\">Stk. 3.</span> Den gennemsnitssats pr. dag, der sker fradag med efter integrationslovens § 30 a, stk. 1, er den sats, der i henhold til § 35, stk. 5, i lov om aktiv socialpolitik er gældende i forhold til personer, der modtager starthjælp.</p>\n      <p class=\"Stk2\"><span class=\"StkNr\" id=\"Par20_Stk4\">Stk. 4.</span> Under deltagelse i virksomhedspraktik, jf. integrationslovens § 23 b, bortfalder beskæftigelsestillægget efter integrationslovens § 23 b, stk. 6, for det antal timer, som udlændingen uden rimelig grund er udeblevet fra.</p>\n      <p class=\"Paragraf\" id=\"P21\"><span class=\"ParagrafNr\" id=\"Par21_Stk1\">§ 21.</span> Kommunalbestyrelsen foretager efter integrationslovens § 30 a, stk. 3, fradrag i introduktionsydelsen, hvis en udlænding, der modtager introduktionsydelse, uden rimelig grund udebliver fra en jobsamtale, herunder en samtale som led i sygeopfølgning, en cv-samtale eller en rådighedsvurdering hos jobcentret eller uden rimelig grund udebliver fra en job- eller cv-samtale hos anden aktør. Fradraget foretages for de dage, der går, fra udlændingen skulle være mødt til jobsamtalen, cv-samtalen eller rådighedsvurderingen, og indtil kontakten til jobcentret er genoprettet. Der foretages fradrag i ydelsen for den dag, hvor samtalen eller rådighedsvurderingen skulle have fundet sted, uanset om udlændingen kontakter jobcentret samme dag.</p>\n      <p class=\"Stk2\"><span class=\"StkNr\" id=\"Par21_Stk2\">Stk. 2.</span> Fradrag sker med en forholdsmæssig andel af månedens introduktionsydelse svarende til antallet af kalenderdage, hvor udlændingen ikke har opfyldt betingelserne for at modtage introduktionsydelse, sat i forhold til månedens samlede antal kalenderdage, jf. integrationslovens § 29, stk. 4.</p>\n      <p class=\"Paragraf\" id=\"P22\"><span class=\"ParagrafNr\" id=\"Par22_Stk1\">§ 22.</span> Kommunalbestyrelsen foretager efter integrationslovens § 30 a, stk. 4, fradrag i introduktionsydelsen, hvis en udlænding, der ikke har problemer ud over ledighed, har undladt at tilmelde sig som arbejdssøgende i jobcentret, jf. § 26 a, stk. 1, 1. pkt., har undladt at bekræfte sin tilmelding, jf. § 26 a, stk. 1, 2. pkt., eller har undladt at lægge sit cv ind i Jobnet senest 3 uger efter tilmeldingen, jf. § 26 a, stk. 2, medmindre den manglende tilmelding, bekræftelse af tilmelding eller indlæggelse af cv ikke skyldes udlændingens egne forhold. Fradrag foretages for de dage, hvor den pågældende ikke har været tilmeldt, ikke har bekræftet sin tilmelding og har været afmeldt, eller hvor cv'et ikke har været lagt ind.</p>\n      <p class=\"Stk2\"><span class=\"StkNr\" id=\"Par22_Stk2\">Stk. 2.</span> Kommunalbestyrelsen skal dog ikke foretage fradrag første og anden gang den pågældende har undladt at bekræfte sin tilmelding inden for 12 måneder, hvis den pågældende bekræfter sin tilmelding inden for en frist fastsat af jobcentret, jf. integrationslovens § 30 a, stk. 5.</p>\n      <p class=\"Stk2\"><span class=\"StkNr\" id=\"Par22_Stk3\">Stk. 3.</span> Fradrag sker med en forholdsmæssig andel af månedens introduktionsydelse svarende til antallet af kalenderdage, hvor udlændingen ikke har opfyldt betingelserne for at modtage introduktionsydelse, sat i forhold til månedens samlede antal kalenderdage, jf. integrationslovens § 29, stk. 4.</p>\n      <p class=\"Paragraf\" id=\"P23\"><span class=\"ParagrafNr\" id=\"Par23_Stk1\">§ 23.</span> Kommunalbestyrelsen skal bestemme, at introduktionsydelsen ophører, hvis udlændingen eller dennes ægtefælle uden rimelig grund afviser at deltage i en eller flere dele af introduktionsprogrammet, herunder foranstaltninger som led i sygeopfølgning, så længe muligheden for at benytte tilbuddet består, jf. integrationslovens § 31, stk.1.</p>\n      <p class=\"Stk2\"><span class=\"StkNr\" id=\"Par23_Stk2\">Stk. 2.</span> Kommunalbestyrelsen skal bestemme, at introduktionsydelsen ophører, hvis udlændingen eller dennes ægtefælle uden rimelig grund har gentagne udeblivelser fra en eller flere dele af introduktionsprogrammet og udeblivelserne har et så betydeligt omfang, at fraværet kan ligestilles med en afvisning af introduktionsprogrammet, jf. integrationslovens § 31, stk. 2.</p>\n      <p class=\"Stk2\"><span class=\"StkNr\" id=\"Par23_Stk3\">Stk. 3.</span> Er der i medfør af integrationslovens § 31, stk. 1, eller 2, truffet beslutning om ophør af introduktionsydelsen, vedvarer denne, så længe grundlaget herfor er til stede. Kommunalbestyrelsen skal senest ved udgangen af hver måned foretage en vurdering heraf.</p>\n      <p class=\"Paragraf\" id=\"P24\"><span class=\"ParagrafNr\" id=\"Par24_Stk1\">§ 24.</span> Kommunalbestyrelsen skal bestemme, at introduktionsydelsen ophører, hvis udlændingen eller dennes ægtefælle uden rimelig grund ikke efterkommer meddelte pålæg eller heraf afledte forpligtelser efter integrationslovens § 16 a, så længe muligheden for at efterkomme pålægget eller forpligtelsen består, jf. integrationslovens § 31, stk. 4.</p>\n      <p class=\"Stk2\"><span class=\"StkNr\" id=\"Par24_Stk2\">Stk. 2.</span> Er der truffet beslutning om ophør af introduktionsydelsen, vedvarer denne, så længe grundlaget herfor er til stede. Kommunalbestyrelsen skal senest ved udgangen af hver måned foretage en vurdering heraf.</p>\n      <p class=\"Kapitel\" id=\"K6\"><span id=\"Kap6\">Kapitel 6</span></p>\n      <p class=\"KapitelOverskrift2\">Oplysningspligt</p>\n      <p class=\"Paragraf\" id=\"P25\"><span class=\"ParagrafNr\" id=\"Par25_Stk1\">§ 25.</span> En udlænding, der er tilmeldt som arbejdssøgende i jobcentret, skal give jobcentret fyldestgørende oplysninger om tidligere beskæftigelse, uddannelse, kvalifikationer og øvrige forhold af betydning for jobcentrets bistand til at finde arbejde. Udlændingen skal endvidere angive mindst ét beskæftigelsesmål inden for områder, hvor der er behov for arbejdskraft.</p>\n      <p class=\"Stk2\"><span class=\"StkNr\" id=\"Par25_Stk2\">Stk. 2.</span> Udlændingen skal løbende ajourføre oplysningerne i Jobnet.</p>\n      <p class=\"Stk2\"><span class=\"StkNr\" id=\"Par25_Stk3\">Stk. 3.</span> Udlændingen skal give jobcentret og kommunen adgang til de oplysninger, som udlændingen har indlagt i Jobnet.</p>\n      <p class=\"Kapitel\" id=\"K7\"><span id=\"Kap7\">Kapitel 7</span></p>\n      <p class=\"KapitelOverskrift2\">Ikrafttrædelse</p>\n      <p class=\"Paragraf\" id=\"P26\"><span class=\"ParagrafNr\" id=\"Par26_Stk1\">§ 26.</span> Bekendtgørelsen træder i kraft den 1. juli 2010.</p>\n      <p class=\"Stk2\"><span class=\"StkNr\" id=\"Par26_Stk2\">Stk. 2.</span> Samtidig ophæves bekendtgørelse nr. 47 af 6. januar 2010 om rådighed og om nedsættelse, eller ophør af eller fradrag i introduktionsydelse.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Ministeriet for Flygtninge, Indvandrere og Integration, den 17. juni 2010</P><P CLASS=SIGN1 ALIGN=\"CENTER\">Birthe Rønn Hornbech</P><P CLASS=SIGN2 ALIGN=\"RIGHT\">/ Frederik Gammeltoft</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/2010"
        },
        {
            "displayName": "Accession",
            "displayValue": "B20100068705"
        },
        {
            "displayName": "Entydig dokumentidentifikation",
            "displayValue": "BC000622"
        },
        {
            "displayName": "Dato for førstegangsindlæggelse",
            "displayValue": "25/06/2010"
        },
        {
            "displayName": "Dato for indlæggelse",
            "displayValue": "25/06/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "687"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "17/06/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Min. for Flygtninge, Invandrere og Integration"
        },
        {
            "displayName": "Ressortministeriets journalnummer",
            "displayValue": "Ministeriet for flygtninge, indvandrere og integration, j.nr. 10/09445"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}