{
    "id": 77545,
    "title": "Bekendtgørelse om statsgaranti for gældssaneringslån til jordbrugere ",
    "documentTypeId": "60",
    "isSagsforlobPeriodValid": false,
    "shortName": "BEK nr 412 af 22/06/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om statsgaranti for  \r\n\r\n gældssaneringslån til jordbrugere </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 2, stk. 2, § 3, stk. 4, § 9 og § 11 i lov nr. 268 af 6. maj  \r\n\r\n 1993 om statsgaranti for gældssaneringslån til jordbrugere fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Kongeriget Danmarks Hypotekbank og  \r\n\r\n Finansforvaltning træffer afgørelse om ydelse af statsgaranti for  \r\n\r\n gældssaneringslån til jordbrugere efter reglerne i loven og denne  \r\n\r\n bekendtgørelse. Hypotekbanken træffer afgørelse efter lovens §§ 6-8 og § 13.  \r\n\r\n</P>  \r\n\r\n<P CLASS=STK> <I>Stk. 2. </I> Dansk Landbrugs Realkreditfond yder  \r\n\r\n gældssaneringslån mod statsgaranti, jf. aftalen mellem Landbrugsministeriet  \r\n\r\n og Dansk Landbrugs Realkreditfond, der er optrykt som bilag til  \r\n\r\n bekendtgørelsen. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ansøgning om statsgaranti og lån skal udfærdiges  \r\n\r\n på et særligt skema med bistand af en særlig sagkyndig, der er godkendt til  \r\n\r\n udfærdigelse af ansøgning og forbedringsplan m.v. efter lov om støtte til  \r\n\r\n forbedring af strukturen og effektiviteten i jordbruget. Ansøgningen skal  \r\n\r\n attesteres af den særlige sagkyndige. </P>  \r\n\r\n<P CLASS=STK> <I>Stk. 2. </I> Ansøgning skal være indgivet til Hypotekbanken  \r\n\r\n inden den 1. januar 1994. </P>  \r\n\r\n<P CLASS=STK> <I>Stk. 3. </I> Der kan kun indgives ansøgning af een ejer pr.  \r\n\r\n bedrift. </P>  \r\n\r\n<P CLASS=STK> <I>Stk. 4. </I> Ansøgningen skal omfatte samtlige de af ansøger  \r\n\r\n helt eller delvis ejede ejendomme. </P>  \r\n\r\n<P CLASS=STK> <I>Stk. 5. </I> Hypotekbanken kan tillade, at ansøgningen ikke  \r\n\r\n omfatter ejendomme, hvor ansøger har en mindre ejerandel samt ejendomme, hvor  \r\n\r\n særlige ejerforhold gør sig gældende. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Der kan ikke ydes statsgaranti for lån til  \r\n\r\n selskaber, herunder stiftelser, foreninger og lignende. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Ved en bedrift forstås en jordbrugsbedrift, der  \r\n\r\n anvendes til landbrug, gartneri, frugtavl, planteskole, skovbrug eller  \r\n\r\n lignende jordbrugsvirksomhed, og som omfatter mindst een ejendom, jf. § 2 i  \r\n\r\n udstykningsloven. Bedriften omfatter alle ejendomme og arealer, der lovligt  \r\n\r\n drives sammen. </P>  \r\n\r\n<P CLASS=STK> <I>Stk. 2. </I> For bedrifter, der drives i et driftsfællesskab  \r\n\r\n eller lignende, kan Hypotekbanken efter ansøgning tillade andre afgrænsninger  \r\n\r\n af bedriften. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Den samlede arbejdsindsats på bedriften beregnes  \r\n\r\n for bedriftens enkelte driftsgrene på grundlag af normtimetal. Ved opgørelse  \r\n\r\n af arbejdsindsatsen, jf. lovens § 2, stk. 1, nr. 1, kan alene medregnes  \r\n\r\n arbejde, der udføres på bedriften af ansøger og dennes husstand. </P>  \r\n\r\n<P CLASS=STK> <I>Stk. 2. </I> Til ansøgers husstand medregnes ansøgers  \r\n\r\n ægtefælle eller samlever samt hjemmeboende børn under 18 år. </P>  \r\n\r\n<P CLASS=STK> <I>Stk. 3. </I> I særlige tilfælde kan Hypotekbanken efter  \r\n\r\n ansøgning tillade afvigelser fra normtimetallet, hvis bedriftens  \r\n\r\n mekaniseringsgrad afviger væsentlig fra det sædvanlige for en bedrift af  \r\n\r\n samme type og størrelse. </P>  \r\n\r\n<P CLASS=STK> <I>Stk. 4. </I> Opfyldelse af kravet om jordbrug som  \r\n\r\n hovederhverv, jf. lovens § 2, stk. 1, nr. 1, opgøres på grundlag af reglerne  \r\n\r\n herom i lov om støtte til forbedring af strukturen og effektiviteten i  \r\n\r\n jordbruget, jf. lovbekendtgørelse nr. 955 af 4. december 1992, og de i medfør  \r\n\r\n af den nævnte lov fastsatte regler. </P>  \r\n\r\n<P CLASS=STK> <I>Stk. 5. </I> Betingelsen vedrørende arbejdsindsats på  \r\n\r\n bedriften eller jordbrug som hovederhverv skal være opfyldt på  \r\n\r\n ansøgningstidspunktet og i lånets løbetid. </P>  \r\n\r\n<P CLASS=STK> <I>Stk. 6. </I> Hvis driften helt eller delvist forestås af et  \r\n\r\n selskab, der er etableret med henblik på driften af ejendommen, anses  \r\n\r\n betingelsen om arbejdsindsats på mindst 900 timer årligt eller jordbrug som  \r\n\r\n hovederhverv for opfyldt, hvis ansøger har en bestemmende indflydelse i  \r\n\r\n selskabet og selv deltager aktivt i driften i et omfang, der svarer til  \r\n\r\n kravet i lovens § 2, stk. 1, nr. 1. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Ansøgers gældsprocent, jf. lovens § 2, stk. 1,  \r\n\r\n nr. 2, opgøres som forholdet mellem den samlede gæld og de samlede  \r\n\r\n formueaktiver, opgjort i overensstemmelse med skattelovgivningens regler. De  \r\n\r\n skattemæssigt opgjorte aktiver opgøres før formuenedslag, men efter  \r\n\r\n nedskrivning af varelager og besætning. Opgørelse foretages på grundlag af  \r\n\r\n den seneste af skattemyndighederne foretagne slutligning. </P>  \r\n\r\n<P CLASS=STK> <I>Stk. 2. </I> Hvis formue- og gældsforhold på  \r\n\r\n ansøgningstidspunktet afviger væsentligt fra det grundlag, som gældsprocenten  \r\n\r\n er opgjort efter, opgøres gældsprocenten på grundlag af en aktuel status.  \r\n\r\n</P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Kravet om økonomisk overlevelsesevne, jf. lovens  \r\n\r\n § 2, stk. 1, nr. 3, anses for opfyldt, såfremt det godtgøres, at </P>  \r\n\r\n<UL CLASS=PLAIN-LIST>  \r\n\r\n<LI>1) ansøger kan forrente og afdrage gælden, </LI>  \r\n\r\n<LI>2) ansøger og dennes husstand kan opnå økonomisk balance (positiv  \r\n\r\n konsolidering), og </LI>  \r\n\r\n<LI>3) ansøger i øvrigt kan tilvejebringe den for driften nødvendige  \r\n\r\n likviditet. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Hvis der i 1991 (1991/92) og 1992 (1992/93) har  \r\n\r\n været økonomisk balance, vil regnskaber normalt være tilstrækkelig  \r\n\r\n dokumentation for, at kravet om økonomisk overlevelsesevne kan anses for  \r\n\r\n opfyldt. Kravet om økonomisk balance anses for opfyldt, hvis der har været  \r\n\r\n positiv konsolidering i de pågældende år opgjort efter sædvanlige  \r\n\r\n driftsøkonomiske principper. </P>  \r\n\r\n<P CLASS=STK> <I>Stk. 3. </I> Ved afgørelsen, af om ansøger og dennes  \r\n\r\n husstand kan opnå økonomisk balance, tages udgangspunkt i regnskabet for 1990  \r\n\r\n (1990/91) eller 1991 (1991/92) opgjort efter sædvanlige driftsøkonomiske  \r\n\r\n principper. Hvis ansøger har erhvervet ejendommen efter 1990, og der ikke  \r\n\r\n foreligger et regnskab for et helt regnskabsår for 1991 (1991/92), kan der  \r\n\r\n tages udgangspunkt i et regnskab for et senere år eller, hvis et sådant ikke  \r\n\r\n foreligger, i et budget. Oplysningerne i regnskabet korrigeres for den  \r\n\r\n rentelettelse, der opnås ved optagelse af gældssaneringslånet, eventuel  \r\n\r\n omprioritering, samt en eventuel kreditorordning. Oplysningerne i regnskabet  \r\n\r\n skal endvidere korrigeres for ekstraordinære formueudgifter og -indtægter  \r\n\r\n samt for den beregnede skat af de foretagne korrektioner. </P>  \r\n\r\n<P CLASS=STK> <I>Stk. 4. </I> Hypotekbanken kan godkende, at posterne i  \r\n\r\n regnskabet korrigeres for ekstraordinære forhold i forbindelse med sygdom,  \r\n\r\n sygdom i besætning, høsttab og indkøringstab i forbindelse med investeringer.  \r\n\r\n Det er en betingelse, at de ekstraordinære forhold dokumenteres. </P>  \r\n\r\n<P CLASS=STK> <I>Stk. 5. </I> Den økonomiske overlevelsesevne skal endvidere  \r\n\r\n godtgøres på baggrund af regnskaber og flerårige drifts- og  \r\n\r\n likviditetsbudgetter. Vurderingen af økonomisk overlevelsesevne sker i øvrigt  \r\n\r\n på grundlag af ansøgers og dennes ægtefælles eller samlevers samlede økonomi,  \r\n\r\n herunder andre indtægter, privatforbrug og skat, og opgørelsen sker efter  \r\n\r\n sædvanlige driftsøkonomiske regnskabsprincipper, herunder driftsmæssige  \r\n\r\n afskrivninger, beregnet skat og værdiansættelse af besætning og beholdninger.  \r\n\r\n</P>  \r\n\r\n<P CLASS=STK> <I>Stk. 6. </I> Ansøges der om et gældssaneringslån, der ydes  \r\n\r\n som et nominelt forrentet annuitetslån, skal den økonomiske overlevelsesevne  \r\n\r\n godtgøres ved anvendelse af en afdragsprofil som for et tilsvarende serielån.  \r\n\r\n</P>  \r\n\r\n<P CLASS=STK> <I>Stk. 7. </I> Hvis ansøgers ægtefælles eller samlevers  \r\n\r\n indtægter eller økonomiske forhold i øvrigt er af væsentlig betydning for  \r\n\r\n opfyldelsen af betingelsen om økonomisk overlevelsesevne, kan det kræves, at  \r\n\r\n den pågældende ved påtegning på pantebrevet tegner selvskyldnerkaution for  \r\n\r\n lånet. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Hvis en ejendom ejes af flere i fællesskab, skal  \r\n\r\n såvel ansøger som ejerne tilsammen opfylde kravene i lovens § 2, stk. 1, nr.  \r\n\r\n 2 og 3. Medejerne skal underskrive pantebrevet som låntagere. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Ved ejendommens kontantværdi, jf. lovens § 3,  \r\n\r\n stk. 1, § 4, stk. 2 og 3, § 6 og § 7, stk. 4, forstås den værdi, der ansættes  \r\n\r\n ved vurdering til låneefterretning for Dansk Landbrugs Realkreditfond. </P>  \r\n\r\n<P CLASS=STK> <I>Stk. 2. </I> Vurderingen skal være foretaget mindre end 12  \r\n\r\n måneder forud for ansøgningstidspunktet og skal afspejle ejendommens aktuelle  \r\n\r\n tilstand. </P>  \r\n\r\n<P CLASS=STK> <I>Stk. 3. </I> Hvis der i ejendommens kontantværdi indgår  \r\n\r\n investeringer, der er foretaget efter den 15. marts 1993, skal ejendommens  \r\n\r\n kontantværdi ved beregningen af garanti- og lånebeløbet, jf. lovens § 3, stk.  \r\n\r\n 1, korrigeres for merværdien af investeringen. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Hvis ansøgningen, jf. § 2, stk. 4, omfatter  \r\n\r\n flere ejendomme, kan lånet højst udgøre 30 pct. af ejendommenes samlede  \r\n\r\n kontantværdi. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Ved opgørelse af restgælden, jf. lovens § 3,  \r\n\r\n stk. 1, kan medregnes gæld, som ansøger har stiftet senest den 15. marts  \r\n\r\n 1993. Til restgælden medregnes restancer, ikke betalte påløbne renter og  \r\n\r\n faktureret ikke afregnet merværdiafgift den 15. marts 1993. </P>  \r\n\r\n<P CLASS=STK> <I>Stk. 2. </I> Ved opgørelse af værdien af restgælden omregnes  \r\n\r\n nominel restgæld til kontantværdi ved anvendelse af Realkreditrådets  \r\n\r\n omregningstabeller, der er gældende på tidspunktet for ansøgningens  \r\n\r\n indgivelse. </P>  \r\n\r\n<P CLASS=STK> <I>Stk. 3. </I> Til erhvervsmæssig gæld, der ikke er pantsikret  \r\n\r\n i fast ejendom, kan kun medregnes gæld, der er stiftet i forbindelse med  \r\n\r\n jordbrugsvirksomhed på bedriften. </P>  \r\n\r\n<P CLASS=STK> <I>Stk. 4. </I> Godkendte sags- og låneomkostninger omfatter  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) sædvanlige sagsomkostninger for bistand fra konsulent, revisor og  \r\n\r\n advokat, </LI>  \r\n\r\n<LI>2) sædvanlige omkostninger til pengeinstitut i forbindelse med  \r\n\r\n låneformidling, </LI>  \r\n\r\n<LI>3) gebyrer m.v. ved lånesagens behandling i Dansk Landbrugs  \r\n\r\n Realkreditfond. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Låneprovenuet, jf. lovens § 3, stk. 3, skal  \r\n\r\n anvendes til </P>  \r\n\r\n<UL CLASS=PLAIN-LIST>  \r\n\r\n<LI>1) indfrielse af gæld, som ikke er lån i realkreditinstitutter eller  \r\n\r\n Dansk Landbrugs Realkreditfond, og </LI>  \r\n\r\n<LI>2) betaling af kontantdividende i en af Hypotekbanken godkendt  \r\n\r\n kreditorordning. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Provenuet kan ikke anvendes til indfrielse  \r\n\r\n eller bortakkordering af selskabers gæld. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Lånet skal normalt sikres i samtlige de af  \r\n\r\n ansøger ejede ejendomme, og lånet skal være sikret inden for ejendommenes  \r\n\r\n samlede kontantværdi. </P>  \r\n\r\n<P CLASS=STK> <I>Stk. 2. </I> Ved beregningen af lånets pantesikkerhed skal  \r\n\r\n foranstående pantehæftelsers nominelle værdi omregnes til kontantværdi ved  \r\n\r\n anvendelse af Realkreditrådets omregningstabeller, som er gældende på  \r\n\r\n tidspunktet for ansøgningens indgivelse. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Lånet er sikret i hele løbetiden ved  \r\n\r\n statsgaranti. Garantien dækker tab på lån, hvor låntager misligholder  \r\n\r\n forpligtelsen til at indfri lånet. </P>  \r\n\r\n<P CLASS=STK> <I>Stk. 2. </I> Hypotekbanken godkender opgørelse af tab på  \r\n\r\n lånet m.v., jf. lovens § 9. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Hypotekbanken foretager det eftersyn, som er  \r\n\r\n nævnt i lovens § 12. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Hypotekbankens afgørelser efter denne  \r\n\r\n bekendtgørelse kan ikke indbringes for anden administrativ myndighed. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Efter lovens § 15, stk. 1, straffes den, der  \r\n\r\n til brug for afgørelser, der træffes i henhold til regler i denne  \r\n\r\n bekendtgørelse, giver urigtige eller vildledende oplysninger eller fortier  \r\n\r\n oplysninger af betydning for afgørelsen, med bøde, medmindre højere straf er  \r\n\r\n forskyldt efter anden lovgivning. Det samme gælder den, der handler i strid  \r\n\r\n med vilkår, der er fastsat i en sådan afgørelse, eller som forsøger herpå.  \r\n\r\n</P>  \r\n\r\n<P CLASS=STK> <I>Stk. 2. </I> Efter lovens § 15, stk. 2, straffes den, der i  \r\n\r\n øvrigt undlader at give oplysninger, som den pågældende har pligt til at give  \r\n\r\n i henhold til regler i denne bekendtgørelse, med bøde. Det samme gælder den,  \r\n\r\n som afgiver urigtige eller vildledende oplysninger om sådanne forhold,  \r\n\r\n medmindre højere straf er forskyldt efter straffeloven. </P>  \r\n\r\n<P CLASS=STK> <I>Stk. 3. </I> Er overtrædelsen begået af et aktieselskab,  \r\n\r\n anpartsselskab, andelsselskab eller lignende, kan der efter lovens § 15, stk.  \r\n\r\n 5, pålægges selskabet som sådant bødeansvar. </P>  \r\n\r\n<P CLASS=STK> <I>Stk. 4. </I> Skønnes en overtrædelse ikke at ville medføre  \r\n\r\n højere straf end bøde, kan landbrugsministeren tilkendegive, at sagen kan  \r\n\r\n afgøres uden retslig forfølgning. Det er en betingelse herfor, at den, der  \r\n\r\n har begået overtrædelsen, erklærer sig skyldig i overtrædelsen og erklærer  \r\n\r\n sig rede til inden for en nærmere angivet frist, der efter begæring kan  \r\n\r\n forlænges, at betale en i tilkendegivelsen angivet bøde. </P>  \r\n\r\n<P CLASS=STK> <I>Stk. 5. </I> For så vidt angår den i stk. 4 nævnte  \r\n\r\n tilkendegivelse finder bestemmelsen om tiltalerejsning i retsplejelovens §  \r\n\r\n 930, jf. § 926, tilsvarende anvendelse. </P>  \r\n\r\n<P CLASS=STK> <I>Stk. 6. </I> Betales bøden i rette tid, eller bliver den  \r\n\r\n efter vedtagelsen inddrevet eller afsonet, bortfalder videre forfølgning.  \r\n\r\n</P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Bekendtgørelsen træder i kraft den 1. juli  \r\n\r\n 1993. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 22. juni 1993  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Bjørn Westh </P>  \r\n\r\n<P CLASS=MINISTER ALIGN=RIGHT>/ Jens Ernholtz </P>  \r\n\r\n</DIV>  \r\n\r\n<P> <B>Bilag </B></P>  \r\n\r\n<P>AFTALE </P>  \r\n\r\n<P>I henhold til § 10, i lov nr. 268 af 6. maj 1993 om statsgaranti for  \r\n\r\n gældssaneringslån til jordbrugere, har Landbrugsministeriet og Dansk  \r\n\r\n Landbrugs Realkreditfond indgået følgende aftale: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Fonden yder lån mod statsgaranti efter lovens  \r\n\r\n regler og gennemførelsesbestemmelser for loven i en bekendtgørelse fra  \r\n\r\n Landbrugsministeriet med fondens tilslutning. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Der udfærdiges af aftaleparterne nærmere  \r\n\r\n administrative retningslinier for udbetaling af lån, tilbagerykning etc.,  \r\n\r\n indløsning og administration af nødlidende panter, dækning af tab omfattet af  \r\n\r\n statsgarantien m.v. samt vedrørende indbetaling af den i lovens § 5, stk. 2,  \r\n\r\n omhandlede 1. pct.-afgift til statskassen. Disse retningslinier vil være en  \r\n\r\n integreret del af nærværende aftale. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Der etableres et løbende samarbejde mellem Dansk  \r\n\r\n Landbrugs Realkreditfond og Hypotekbanken til drøftelse af konkrete og  \r\n\r\n generelle spørgsmål vedrørende ordningen. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Aftalen gælder for garantier for lån, der er  \r\n\r\n bevilget i henhold til ansøgning, indgivet til Hypotekbanken inden den 1.  \r\n\r\n januar 1994. Landbrugsministeriet kan med fondens tilslutning fastsætte en  \r\n\r\n seneste dato for udbetaling af lån. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Lån, for hvilke der er ydet statsgaranti,  \r\n\r\n forfalder i henhold til gældende bestemmelser i lov og bekendtgørelse samt  \r\n\r\n pantebrev, men kan ikke derudover opsiges af kreditor. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 18. juni 1993 </I> </P>  \r\n\r\n<P CLASS=UNDERSKREVET-AF ALIGN=CENTER>Dansk Landbrugs Realkreditfond </P>  \r\n\r\n<P ALIGN=CENTER>Landbrugsministeriet </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/06/1993"
        },
        {
            "displayName": "Accession",
            "displayValue": "B19930041205"
        },
        {
            "displayName": "Entydig dokumentidentifikation",
            "displayValue": "CM036754"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "31/12/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "412"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "22/06/1993"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Landbrugsmin., 1. afd., 3. kt. j.nr. 93-473/s88-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}