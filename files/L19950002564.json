{
    "id": 49614,
    "title": "Bekendtgørelse af aftale af 1. juni 1994 mellem Miljøministeriet, Kongeriget Danmark og Miljøministeriet, Republikken Bulgarien om samarbejde på miljøområdet ",
    "documentTypeId": "220",
    "isSagsforlobPeriodValid": false,
    "shortName": "BKI nr 25 af 09/03/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af aftale af 1. juni 1994 mellem  \r\n\r\n Miljøministeriet, Kongeriget Danmark og Miljøministeriet, Republikken  \r\n\r\n Bulgarien om samarbejde på miljøområdet </H1>  \r\n\r\n<P></P>  \r\n\r\n<BR>  \r\n\r\n<P>Der er den 1. juni 1994 i København indgået en aftale mellem Danmark og  \r\n\r\n Bulgarien om samarbejde på miljøområdet. </P>  \r\n\r\n<P>Aftalen har følgende ordlyd: </P>  \r\n\r\n<P> <B>AFTALE </B></P>  \r\n\r\n<P>MELLEM </P>  \r\n\r\n<P>MILJØMINISTERIET, </P>  \r\n\r\n<P>KONGERIGET DANMARK </P>  \r\n\r\n<P>OG </P>  \r\n\r\n<P>MILJØMINISTERIET, </P>  \r\n\r\n<P>REPUBLIKKEN BULGARIEN </P>  \r\n\r\n<P>OM </P>  \r\n\r\n<P>SAMARBEJDE PÅ MILJØOMRÅDET </P>  \r\n\r\n<P>Miljøministeriet, Kongeriget Danmark </P>  \r\n\r\n<P>og </P>  \r\n\r\n<P>Miljøministeriet, Republikken Bulgarien </P>  \r\n\r\n<P>herefter benævnt som &#187;de to parter&#171; er enedes om følgende: </P>  \r\n\r\n<P>Artikel 1 </P>  \r\n\r\n<P>Parterne vil, med henblik på at reducere grænseoverskridende forurening,  \r\n\r\n udvikle og fremme samarbejdet om særlige projekter vedrørende overførsel af  \r\n\r\n viden og teknologi på miljøområdet. </P>  \r\n\r\n<P>Samarbejdet baseres på direkte bilateralt samarbejde mellem de involverede  \r\n\r\n myndigheder og andre interesserede parter, herunder virksomheder,  \r\n\r\n institutioner og private organisationer. </P>  \r\n\r\n<P>Samarbejdet vil primært koncentrere sig om analyse af de miljømæssige  \r\n\r\n påvirkninger, fælles bestræbelser på at udvikle forslag til forbedring af den  \r\n\r\n miljømæssige tilstand, løsning af spørgsmål om miljøbeskyttelse og  \r\n\r\n miljømæssig bæredygtig udnyttelse af naturressourcer. </P>  \r\n\r\n<P>Artikel 2 </P>  \r\n\r\n<P>Samarbejdet vil især omfatte emnerne: </P>  \r\n\r\n<P>- luftforurening fra industri og energiproduktion </P>  \r\n\r\n<P>- vandmiljø og grundvandsforurening </P>  \r\n\r\n<P>- affaldshåndtering </P>  \r\n\r\n<P>- naturbeskyttelse </P>  \r\n\r\n<P>- træning, uddannelse og videnskabeligt samarbejde på miljøområdet </P>  \r\n\r\n<P>- lovgivningsmæssige, institutionelle og økonomiske forhold vedrørende  \r\n\r\n miljøbeskyttelse. </P>  \r\n\r\n<P>Projekter udenfor de anførte emner vil ligeledes kunne komme i  \r\n\r\n betragtning. </P>  \r\n\r\n<P>Projekter der sigter på at forebygge miljømæssige problemer, eller  \r\n\r\n afhjælpe allerede eksisterende miljøproblemer, er omfattet af denne aftale.  \r\n\r\n</P>  \r\n\r\n<P>På miljøbeskyttelsesområdet vil der blive lagt særlig vægt på at  \r\n\r\n introducere og udbrede anvendelsen af ny/renere teknologi, der kan reducere  \r\n\r\n forurening af miljøet. </P>  \r\n\r\n<P>Artikel 3 </P>  \r\n\r\n<P>Parterne vil støtte og fremme samarbejdet mellem institutioner,  \r\n\r\n organisationer og virksomheder. </P>  \r\n\r\n<P>Indenfor rammerne af denne aftale kan der etableres særlige aftaler om  \r\n\r\n samarbejde vedrørende programmer og/eller projekter på  \r\n\r\n miljøbeskyttelsesområdet mellem danske og bulgarske virksomheder,  \r\n\r\n institutioner og organisationer. </P>  \r\n\r\n<P>Artikel 4 </P>  \r\n\r\n<P>Med henblik på at sikre en effektiv gennemførelse af denne aftales  \r\n\r\n bestemmelser, nedsætter parterne en permanent dansk-bulgarsk arbejdsgruppe.  \r\n\r\n</P>  \r\n\r\n<P>Parterne informerer senest 3 måneder efter underskrivelsen af denne aftale  \r\n\r\n hinanden om valg af formand og sekretær for arbejdsgruppen. </P>  \r\n\r\n<P>Arbejdsgruppen vil samtidig være forum for drøftelse af miljøspørgsmål,  \r\n\r\n der ikke er relaterede til specifikke projekter. Møder i arbejdsgruppen vedr.  \r\n\r\n emner af gensidig interesse afholdes i Danmark eller Bulgarien efter behov.  \r\n\r\n</P>  \r\n\r\n<P>Artikel 5 </P>  \r\n\r\n<P>Regelmæssige møder i arbejdsgruppen fastlægges efter gensidig forudgående  \r\n\r\n overenskomst mellem Parterne. </P>  \r\n\r\n<P>Udgifter til rejser i forbindelse med eksperters deltagelse i  \r\n\r\n arbejdsgruppens møder afholdes af den sendende part, med mindre andet  \r\n\r\n aftales. Udgifter til ophold og transport i værtslandet afholdes af  \r\n\r\n værtslandet. </P>  \r\n\r\n<P>Artikel 6 </P>  \r\n\r\n<P>Alle yderligere drøftelser, der måtte være nødvendige for gennemførelsen  \r\n\r\n af denne aftale varetages for Kongeriget Danmark af Miljøministeriet i  \r\n\r\n København og for Republikken Bulgarien af Miljøministeriet i Sofia, der hver  \r\n\r\n især bemyndiger sine repræsentanter. </P>  \r\n\r\n<P>Artikel 7 </P>  \r\n\r\n<P>Denne aftale træder i kraft ved underskrift og forbliver i kraft i 5 år.  \r\n\r\n Aftalen kan fornys eller ændres efter skriftlig overenskomst mellem Parterne.  \r\n\r\n</P>  \r\n\r\n<P>Underskrevet i København d. 1. juni 1994, i 2 eksemplarer, hver på  \r\n\r\n henholdsvis dansk, bulgarsk og engelsk, idet der er enighed om, at den  \r\n\r\n engelske version vil være bestemmende. </P>  \r\n\r\n<P>For </P>  \r\n\r\n<P>Miljøministeriet </P>  \r\n\r\n<P>Republikken Bulgarien </P>  \r\n\r\n<P> <B>Valentin Bossevski</B>  </P>  \r\n\r\n<P>Minister </P>  \r\n\r\n<P>For </P>  \r\n\r\n<P>Miljøministeriet </P>  \r\n\r\n<P>Kongeriget Danmark </P>  \r\n\r\n<P> <B>Svend Auken</B>  </P>  \r\n\r\n<P>Minister </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 9. marts 1995  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Niels Helveg Petersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/03/1995"
        },
        {
            "displayName": "Accession",
            "displayValue": "L19950002564"
        },
        {
            "displayName": "Entydig dokumentidentifikation",
            "displayValue": "CM008425"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "25"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "09/03/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Miljøministeriet"
        },
        {
            "displayName": "Ressortministeriets journalnummer",
            "displayValue": "Miljømin. j.nr. M 1034-0038"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}