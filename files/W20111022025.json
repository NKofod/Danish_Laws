{
    "id": 153520,
    "title": "Ankestyrelsens principafgørelse 186-11 om sygedagpenge - afgørelse - anden aktør - kompetence",
    "documentTypeId": "240",
    "isSagsforlobPeriodValid": true,
    "shortName": "KEN nr 10220 af 01/11/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 186-11 om sygedagpenge - afgørelse - anden aktør - kompetence</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsens Beskæftigelsesudvalg fandt, at envikaraftale mellem en kommune og et vikarbureau var en entydig vikaraftale, hvori der ikke var tale om overdragelse af opgavevaretagelse fra kommunen til vikarbureauet. Vikaren, der i sagen havde truffet afgørelse om retten til sygedagpenge, havde derfor truffet afgørelsen på kommunens vegne som en kommunalt ansat vikar.</p>\r\n   <p class=\"TekstGenerel\">Kommunen havdeogså indgået en samarbejdsaftale med et privat firma om reduktion af udgifterne til sygedagpenge. Denne aftale var indgået senere end vikaraftalen.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sygedagpenge - lovbekendtgørelse nr. 920 af 22. august 2011 - § 19 og § 68</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>A Kommune har klaget over Beskæftigelsesankenævnets afgørelse af 14. februar 2011 om ovennævntes ret til sygedagpenge efter den 16. september 2009.</p>\r\n<p>Ankestyrelsen har antaget sagen for at afklare, om afgørelsen af 14. september 2009 om NNs ret til sygedagpenge er truffet af anden aktør.</p>\r\n<p>Ankestyrelsens Beskæftigelsesudvalg har i møde truffet afgørelse i sagen.</p>\r\n<p>Resultatet er</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Afgørelsen af 14. september 2009 anses for truffet af A Kommune</p>\r\n</p>\r\n<p>Det betyder, at afgørelsen af 14. september 2009 om NNs ret til sygedagpenge ikke er ugyldig. Sagen hjemvises derfor til Beskæftigelsesankenævnet, der skal tage stilling til NNs klage over afgørelsen af 14. september 2009.</p>\r\n<p>Ankestyrelsens Beskæftigelsesudvalg er således - på grundlag af de nye oplysninger, som A Kommune har afgivet under sagens behandling i Ankestyrelsen - kommet til et andet resultat end Beskæftigelsesankenævnet i Statsforvaltningen Y.</p>\r\n<p>Ankestyrelsens Beskæftigelsesudvalg finder det i den forbindelse stærkt kritisabelt, at A Kommune ikke sendte den korrekte vikaraftale til Beskæftigelsesankenævnet, således at nævnet havde haft det rette grundlag for deres afgørelse. Det findes endvidere kritisabelt, at aftalegrundlaget ikke blev ajourført, når der skete forlængelser og nyansættelser.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Delegation af kompetencen til at træffe afgørelse om retten til sygedagpenge til et privat firma kræver klar lovhjemmel. En sådan hjemmel findes ikke i sygedagpengeloven.</p>\r\n<p>Ankestyrelsens Beskæftigelsesudvalg lægger til grund for afgørelsen,</p>\r\n<p>at sagsbehandleren, der har truffet afgørelsen om retten til sygedagpenge, er ansat hos X, og</p>\r\n<p>at A Kommune og Z i september 2009 har indgået en samarbejdsaftale, efter princippet no cure no pay, om varig reduktion af udgifterne til sygedagpenge.</p>\r\n<p>Beskæftigelsesudvalget finder, at det er afgørende, om aftalegrundlaget for sagsbehandlerens arbejde i A Kommune er en aftale om opgavevaretagelsen eller en aftale om at levere en vikar, der skal indgå i A Kommunes medarbejderstab på samme vilkår som andre ansatte.</p>\r\n<p>Udvalget finder ikke grundlag for at tilsidesætte de nye oplysninger fra A Kommune, hvorefter en tidligere aftale fra januar 2009 mellem A Kommune og X om én konkret vikar efterfølgende er anvendt til at gælde for senere vikarer, når kommunen fik behov for yderligere vikarbistand. Udvidelsen af vikaraftalens rækkevidde skete mundtligt og via mail, uden at der blev udarbejdet særskilt vikaraftale.</p>\r\n<p>Det er Beskæftigelsesudvalget vurdering, at aftalen fra januar 2009 er en entydig vikaraftale, hvori der ikke er tale om overdragelse af opgavevaretagelsen fra A Kommune til X. Der er efter udvalgets vurdering tale om en aftale om formidling af én vikar, der skal indgå i kommunens medarbejderstab på lige vilkår med kommunens øvrige ansatte, og kommunen anfører, at denne aftale var grundlaget for de øvrige vikarer fra X.</p>\r\n<p>Udvalget finder det efter aftalen utvivlsomt, at vikaren alene var underlagt kommunens instruktionsret og tilsyn, og at kommunen havde ansvaret for, at vikaren kendte til interne forskrifter, samt at vikaren var sikret angående arbejdsskade. Vikaren skulle udarbejde en timeseddel vedrørende timetallet, der dagligt var arbejdet for kommunen, og denne blev efter attest fra sygedagpengeafdelingens leder sendt til vikarbureauet, hvorefter afregningen mellem kommunen og X alene på baggrund af timeforbruget.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>De oplysninger, som forelå, da Beskæftigelsesankenævnet traf afgørelse i sagen</p>\r\n<p>Beskæftigelsesankenævnets afgørelse af 14. februar 2011</p>\r\n<p>Klagen til Ankestyrelsens Beskæftigelsesudvalg af 10. marts 2011</p>\r\n<p>Beskæftigelsesankenævnets genvurdering</p>\r\n<p>Kommunes mail af 7. juni 2011 til Ankestyrelsen</p>\r\n<p>Kommunes supplerende indlæg af 18. august 2011</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>A Kommune traf i brev af 14. september 2009 afgørelse om standsning af udbetaling af sygedagpenge til NN med sidste udbetalingsdato den 16. september 2009, da der ikke var yderligere forlængelsesgrundlag efter sygedagpengelovens § 27, stk. 1, nr. 1-7.</p>\r\n<p>NN klagede over afgørelsen. Kommunen fastholdt afgørelsen og klagen blev sendt til behandling i Beskæftigelsesankenævnet i Statsforvaltningen Y.</p>\r\n<p>Beskæftigelsesankenævnet blev under behandlingen af klagesagen opmærksom på, at A Kommune havde indgået en samarbejdsaftale med Z, der varetager opgaver som anden aktør for kommunen. Ankenævnet bad kommunen redegøre for samarbejdsaftalen, samt for eventuelle andre samarbejdsaftaler, som kommunen måtte have indgået med andre private aktører.</p>\r\n<p>A Kommune redegjorde den 28. november 2010 for samarbejdet med Z. Kommunen oplyste, at de havde indgået en 3-årig samarbejdsaftale fra den 14. september 2009. Samarbejdsaftalen byggede på et ønske om at skabe grundlaget for, at der kunne ske en varig reduktion af det langvarige sygefravær i sygedagpengesager.</p>\r\n<p>Kommunen oplyste, at Z fungerede som ekstern konsulent og rådgiver kommunen på overordnet niveau på sygedagpengeområdet. Der var ikke medarbejdere fra Z, der indgik i den daglige sagsbehandling. Der var hovedfokus i samarbejdsaftalen på at sikre flere medarbejdere på sygedagpengeområde, så der leveres en yderlige kvalitet i sagsbehandlingen og rettes mere fokus på den virksomhedsvendte del af indsatsen.</p>\r\n<p>Kommunen oplyste videre, at kommunen har hyret vikarer fra vikarbureauer. Vikarerne var underlagt kommunens instruktionsbeføjelser og refererede i det daglige til ledelsen i sygedagpengeafdelingen, hvor de også fysisk var placeret. Arbejdet anvistes, planlagdes og kvalitetssikredes af ledelsen i sygedagpengeafdelingen</p>\r\n<p>Kommunen anførte i redegørelsen, at samarbejdsaftalen alene regulerede det overordnede samarbejde mellem kommunen og Z. Samarbejdet med vikarbureauerne var reguleret af de underliggende konkrete aftaler.</p>\r\n<p>Om de faktiske forhold omkring vikarernes arbejde i kommunen har kommunen i redegørelsen beskrevet, at vikarerne fulgte de interne procedurer i afdelingen i forbindelse med, at de traf afgørelse om retten til sygedagpenge. En vikar fik en normal sagsstamme, og sagerne blev løst på samme måde som af kommunens egne ansatte. Betalingen for vikarerne var ikke knyttet op på antal sager eller resultater og var ikke afhængig af afregningsmodellen efter samarbejdsaftalen.</p>\r\n<p>Beskæftigelsesankenævnet modtog udover redegørelsen kopi af samarbejdsaftalen med Z og vikaraftalen med X.</p>\r\n<p>Beskæftigelsesankenævnet hjemviste ved afgørelse af 14. februar 2011 sagen til fornyet behandling og afgørelse i kommunen. Kommunens afgørelse blev ophævet som ugyldig.</p>\r\n<p>Det betød, at kommunens afgørelse ikke længere gjaldt, og at kommunen skulle behandle sagen på ny og vurdere, om der var grundlag for forlængelse af sygedagpengeperioden efter den 16. september 2009. Afgørelsen betød ikke, at der umiddelbart var grundlag for at genoptage udbetalingen af sygedagpenge til NN, da fortsat udbetaling af sygedagpenge forudsatte, at der var grundlag for at forlænge sygedagpengeperioden, men at kommunen på ny skulle vurdere, om sygedagpengeperioden burde have været forlænget efter sygedagpengelovens § 27, stk. 1, nr. 1-7.</p>\r\n<p>Beskæftigelsesankenævnet begrundede afgørelsen med, at afgørelsen er truffet af anden aktør.</p>\r\n<p>Beskæftigelsesankenævnet lagde vægt på, at der ikke var tale om ansættelse af vikar på lige vilkår med andre ansatte under instruktion af kommunen. Vikaren fra X fandtes at være ansat af Z, som led i opfyldelsen af samarbejdsaftalen mellem Z og A Kommune. Instruktionsbeføjelsen overfor vikaren var primært tillagt Z, selvom kommunen også i et vist omfang havde instruktionsbeføjelse</p>\r\n<p>A Kommune klagede over nævnets afgørelse.</p>\r\n<p>I klagen til Ankestyrelsen var det anført, at vikaraftalen med X overholdt gældende retningslinier for brug af vikarer, herunder Arbejdsmarkedsstyrelsens notat om andre aktører i sygedagpengeopfølgningen.</p>\r\n<p>Kommunen anførte, at det, at vikaraftalen var indgået af en konsulent, ikke kunne tillægges afgørende betydning. Der var tale om en konsulent i forbindelse med en samarbejdsaftale. Kommunen opnåede en administrativ lettelse, og det var klart for alle parter, at det var kommunen, der var kunden i relation til vikarbureauet.</p>\r\n<p>Kommune henviste til EU's vikardirektiv, hvorefter, der skal sondres mellem brugervirksomhed og betalervirksomhed. At der bruges et mellemled har arbejdsretligt ingen betydning for aftalerelationen mellem bruger og vikarbureau. Det var derfor i strid med de arbejdsretlige regler om vikartjeneste, at nævnet tillagde det betydning, at vikaraftalen er indgået med Z på kommunes vegne.</p>\r\n<p>Beskæftigelsesankenævnet fastholdt ved genvurderingen sin afgørelse. Det blev bemærket, at nævnet ikke havde stillet spørgsmålstegn ved kontrakternes lovlighed, men alene havde taget stilling til, om der var sket overdragelse af myndigheds-udøvelsen til anden aktør. Nævnet havde helle ikke stillet spørgsmålstegn ved vikarernes faglige kvalifikationer</p>\r\n<p>A Kommune oplyste i mail af 7. juni 2011 til Ankestyrelsen, at der ikke var indgået en vikaraftale mellem Z og X. Den vikaraftale, der blev refereret til i kommunens redegørelse af 28. november 2010 var et udkast til en aftale, der imidlertid aldrig blev indgået. De vikarer fra X, som var ansat i A Kommune var blevet ansat i henhold til et samarbejde, som kommunen havde med X inden samarbejdet med Z.</p>\r\n<p>I supplerende indlæg af 18. august 2011 til Ankestyrelsen oplyste A Kommune, at de den 27. januar 2009 indgik en vikaraftale med X. Aftalen angik en vikar. Kommunen oplyste, at det i princippet var det den aftale, der blev udvidet med flere vikarer, efterhånden som kommunens behov opstod, idet kommunen ikke kunne rekrutterer på opslåede stillinger. Også efter, at kommunen indgik samarbejdsaftalen med Z, blev vikarer fra X hyret i henhold til den aftale. Kommunen oplyste videre, at der ikke siden januar 2009 blev lavet supplerende eller nye kontrakter med X og kontakten mellem kommunen og X foregik pr. telefon eller mail.</p>\r\n<p>I det supplerende indlæg anførte kommunen, at nævnets afgørelse om, at vikaren fra X var anden aktør, var behæftet med en væsentlig fejl, da afgørelsen var baseret på et forkert aftalegrundlag.</p>\r\n<p>Kommunen fremsendte kopi af vikaraftalen med X, som dannede grundlag for samtlige vikaransættelser herfra. Af aftalen fremgik, at A Kommunen i januar 2009 indgik en vikaraftale med X om levering af en vikar, der har erfaring med sygedagpengelovgivningen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111022025"
        },
        {
            "displayName": "Entydig dokumentidentifikation",
            "displayValue": "BS006322"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10220"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "01/11/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 7200246-11"
        },
        {
            "displayName": "Stikord",
            "displayValue": "186-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}