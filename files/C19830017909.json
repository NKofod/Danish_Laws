{
    "id": 49103,
    "title": "Cirkulære om ændring af bekendtgørelse om tilsyn med spildevandsanlæg og med forurening af vandområder. (Til samtlige kommunalbestyrelser, amtsråd samt Hovedstadsrådet) ",
    "documentTypeId": "170",
    "isSagsforlobPeriodValid": false,
    "shortName": "CIR nr 179 af 10/11/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af bekendtgørelse om tilsyn  \r\n\r\n med spildevandsanlæg og med forurening af vandområder. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommunalbestyrelser,  \r\n\r\n amtsråd samt Hovedstadsrådet) </P>  \r\n\r\n<BR>  \r\n\r\n<P>Vedlagt følger til orientering miljøministeriets bekendtgørelse nr. 446 af  \r\n\r\n 9. september 1983 om ændring af bekendtgørelse om tilsyn med spildevandsanlæg  \r\n\r\n og med forurening af vandområder. </P>  \r\n\r\n<P>Bekendtgørelsen, der er et led i opfølgningen af rapporten fra det af  \r\n\r\n miljøministeriet den 14. oktober 1982 nedsatte udvalg vedrørende  \r\n\r\n omprioritering af tilsyns- og kontrolarbejdet på de kommunale miljø- og  \r\n\r\n levnedsmiddelkontrolenheder, ændrer § 5 i bekendtgørelse nr. 177 af 29. marts  \r\n\r\n 1974 om tilsyn med spildevandsanlæg og med forurening af vandområder. </P>  \r\n\r\n<P>Bekendtgørelsen er trådt i kraft den 1. oktober 1983. </P>  \r\n\r\n<P>Dette cirkulære knytter sig til ændringsbekendtgørelsen og skal således  \r\n\r\n anvendes som et supplement til kapitel 6 i miljøministeriets cirkulære af 17.  \r\n\r\n april 1974 om spildevand. </P>  \r\n\r\n<P>Med ændringsbekendtgørelsen sker der ikke ændringer i den hidtidige  \r\n\r\n kompetencefordeling i tilsynsspørgsmål, ligesom der fortsat henstår pligt til  \r\n\r\n for den for spildevandsanlægget ansvarlige gennem en driftskontrol  \r\n\r\n (egenkontrol) at dokumentere, at anlægget, herunder renseanlægget, fungerer  \r\n\r\n som forudsat i tilladelsen. </P>  \r\n\r\n<P>Tilsynsmyndighederne vil derfor også fortsat have til opgave gennem en  \r\n\r\n stikprøvekontrol at konstatere, bl.a. hvorvidt de for udledningen gældende  \r\n\r\n krav opfyldes. </P>  \r\n\r\n<P>Ændringsbekendtgørelsen tilsigter alene at åbne mulighed for gennem en  \r\n\r\n mere optimal udnyttelse at reducere de ressourcer, der anvendes ved tilsyn og  \r\n\r\n kontrol med spildevandsanlæg. Som grundlag herfor er den tidligere  \r\n\r\n bestemmelse om, at tilsynsmyndigheden normalt 2 gange årligt udtager prøver i  \r\n\r\n såvel tilløb til som afløb fra det til spildevandsanlægget hørende renseanlæg  \r\n\r\n ophævet. I stedet vil der fremtidigt skulle foretages en stikprøvekontrol  \r\n\r\n efter et behovskriterium, hvori indgår overvejelser om recipientens  \r\n\r\n sårbarhed, renseanlæggets størrelse og funktion samt den aktuelle  \r\n\r\n driftskontrol. </P>  \r\n\r\n<P>I behovsvurderingen indgår endvidere foreliggende oplysninger om, hvordan  \r\n\r\n målingerne kan forventes at ligge i forhold til de stillede vilkår. Såfremt  \r\n\r\n der er en væsentlig risiko for overskridelse af vilkår, bør tilsynet være  \r\n\r\n mere intensivt end i de tilfælde, hvor man ved, at spildevandsanlæggets  \r\n\r\n belastning ligger langt under den godkendte kapacitet. Vedrørende sådanne  \r\n\r\n vurderinger kan man finde retningslinier i Dansk Ingeniørforenings anvisning  \r\n\r\n for vandforureningskontrol. </P>  \r\n\r\n<P>For så vidt angår særskilte udledninger fra virksomheder omfattet af  \r\n\r\n miljøbeskyttelseslovens kapitel 5, vil det i praksis kun i enkelte tilfælde  \r\n\r\n og i meget begrænset omfang være muligt og forsvarligt at reducere  \r\n\r\n ressourceforbruget, idet det her vil være nødvendigt at tage hensyn til  \r\n\r\n naturligt forekommende produktionsvariationers mulige effekt på  \r\n\r\n renseprocessen samt den betydeligt større kompleksitet, der knytter sig til  \r\n\r\n rensning af industrispildevand og de heraf afledte miljøeffekter. </P>  \r\n\r\n<P>Som angivet i ændringsbekendtgørelsen, vil der endvidere fremtidigt skulle  \r\n\r\n opereres med en kontrolperiode, hvis varighed ikke er fastlagt i  \r\n\r\n bekendtgørelsen, men vil variere afhængig af de i udledningstilladelsen for  \r\n\r\n det enkelte anlæg fastsatte vilkår om driftskontrol (egenkontrol). </P>  \r\n\r\n<P>Ved udøvelsen af tilsynet med anlæg, hvor der ikke i forbindelse med  \r\n\r\n udledningstilladelsen er fastsat vilkår om driftskontrol (egenkontrol), vil  \r\n\r\n tilsynsmyndigheden således ikke skulle tage udgangspunkt i en specifik  \r\n\r\n kontrolperiode, men vil kunne tilrettelægge tilsynsvirksomheden efter en  \r\n\r\n konkret behovsvurdering. </P>  \r\n\r\n<P>Opmærksomheden henledes på, at det kan være hensigtsmæssigt, at amtsrådet  \r\n\r\n efter nærmere aftale med vedkommende kommunalbestyrelse overtager  \r\n\r\n kommunalbestyrelsens besigtigelse af recpienten omkring udløbsstedet for  \r\n\r\n private spildevandsanlæg, som et led i amtsrådets løbende recipienttilsyn.  \r\n\r\n</P>  \r\n\r\n<P>Overtagelsen kan ske ved, at amtsrådet påtager sig at yde  \r\n\r\n kommunalbestyrelsen teknisk bistand ved løsningen af den pågældende  \r\n\r\n tilsynsopgave. Amtsrådet vil imidlertid også kunne påtage sig opgaven som led  \r\n\r\n i en aftale med kommunalbestyrelsen efter lovens § 49 a, hvorefter  \r\n\r\n kommunalbestyrelsen i konkrete tilfælde kan aftale med amtsrådet  \r\n\r\n (Hovedstadsrådet), at dette fører tilsyn med virksomheder, anlæg eller  \r\n\r\n indretninger, hvor beføjelsen til at meddele godkendelse efter lovens kapitel  \r\n\r\n 5 er henlagt til amtsrådet (Hovedstadsrådet). Er en aftale efter § 49 a  \r\n\r\n indgået, overtager amtsrådet (Hovedstadsrådet) beføjelserne efter lovens § 44  \r\n\r\n over for virksomheden, anlægget eller indretningen samt beføjelsen efter  \r\n\r\n lovens § 49, stk. 2. </P>  \r\n\r\n<P>Amtsrådet overtagelse af besigtigelsesopgaven vil endvidere kunne være af  \r\n\r\n væsentlig betydning for en hensigtsmæssig ressourceudnyttelse i forbindelse  \r\n\r\n med amtsrådets tilsyn med nærområder omkring spildevandsudledninger.  \r\n\r\n Karakteren af dette tilsyn er nærmere beskrevet i miljøstyrelsens  \r\n\r\n vejledninger nr. 1 og 2/1983 om recipientkvalitetsplanlægning. </P>  \r\n\r\n<P>Om tilrettelæggelsen af det behovsorienterede tilsyn kan der iøvrigt peges  \r\n\r\n på de retningslinier, der er indeholdt i kapitel 4 i miljøstyrelsens  \r\n\r\n vejledning nr. 5/1983 om besparelser på driften af spildevandsanlæg. </P>  \r\n\r\n<P>Opmærksomheden henledes i denne forbindelse på, at en behovsvurdering  \r\n\r\n tillige bør finde anvendelse i forbindelse med fastsættelse af vilkår om  \r\n\r\n driftskontrol (egenkontrol) i forbindelse med meddelelse af nye  \r\n\r\n udledningstilladelser samt i forbindelse med ændringer og revisioner af  \r\n\r\n udledningstilladelser eller meddelelse af påbud efter miljøbeskyttelseslovens  \r\n\r\n § 25. Samtidig bør det tilstræbes, at der som led i driftskontrollen  \r\n\r\n (egenkontrollen) og myndighedernes tilsynskontrol alene udtages det antal  \r\n\r\n spildevandsprøver, som samlet tilfredsstiller behovet herfor. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljøstyrelsen, den 10. november 1983  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Jens Kampmann </P>  \r\n\r\n<P CLASS=MINISTER ALIGN=RIGHT>/ Poul Erik Sørensen </P>  \r\n\r\n</DIV>  \r\n\r\n<P>Bilag </P>  \r\n\r\n<P>Bekendtgørelse nr. 446 af 9. september 1983 om ændr. af bekendtgørelse om  \r\n\r\n tilsyn med spildevandsanlæg og med forurening af vandområder </P>  \r\n\r\n<P>(Udelades her) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/02/1984"
        },
        {
            "displayName": "Accession",
            "displayValue": "C19830017909"
        },
        {
            "displayName": "Entydig dokumentidentifikation",
            "displayValue": "CM007912"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "03/08/2005"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "179"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "10/11/1983"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Miljøstyr. j.nr. 2003-34"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}