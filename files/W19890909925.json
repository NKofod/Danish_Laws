{
    "id": 156728,
    "title": "Ankestyrelsens principafgørelse O-82-89 om kontanthjælp - ansøgningstidspunkt - opholdskommune - folkeregistertilmelding - flytning",
    "documentTypeId": "240",
    "isSagsforlobPeriodValid": true,
    "shortName": "KEN nr 9099 af 15/12/1989",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-82-89 om kontanthjælp - ansøgningstidspunkt - opholdskommune - folkeregistertilmelding - flytning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ved bedømmelsen af, hvor en person havde opholdskommune, var folkeregisteradressen ikke i sig selv afgørende. I et tilfælde, hvor ansøgers tilstedeværelse i B kommune alene var af et omfang, som var nødvendigt for at skaffe arbejde og bolig, fandtes hun ikke at have taget egentligt ophold i kommunen, selv om hun havde tilmeldt sig folkeregistret. Opholdskommune var derfor fortsat A kommune.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>28-05-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 10</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets cirkulære nr. 140 af 15. august 1975 om bistandslovens almindelige bestemmelser - pkt. 19</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>K, der boede i A kommune, fik den 19. september 1988 ved henvendelse til arbejdsformidlingen i B kommune tilbud om arbejde fra 23. september 1988.</p>\r\n<p>K fik samme dag tilbud om en lejlighed i B kommune, og hun tilmeldte sig folkeregisteret i kommunen med virkning fra 20. september 1988.</p>\r\n<p>Den 21. september 1988 lejede K imidlertid i stedet et værelse i B kommune.</p>\r\n<p>Hun tog samme dag tilbage til A kommune.</p>\r\n<p>Den 22. september 1988 søgte hun socialforvaltningen i A kommune, hvor hun stadig opholdt sig, om hjælp til betaling af depositum og husleje.</p>\r\n<p>Samme aften tog K til B kommune, hvor hun overnattede hos en søster.</p>\r\n<p>Den 24. september 1988 flyttede hun til det lejede værelse.</p>\r\n<p>Det sociale udvalg i A kommune afviste at behandle K's ansøgning under henvisning til, at K, ifølge oplysninger fra folkeregisteret, ikke var tilmeldt A, men B kommune.</p>\r\n<p>Amtsankenævnet fandt, at det sociale udvalg i A kommune ikke havde været berettiget til at afvise at behandle K's ansøgning om hjælp til depositum og husleje.</p>\r\n<p>Nævnet hjemviste derfor sagen til behandling i det sociale udvalg i A kommune, som måtte anses for at være K's opholdskommune på ansøgningstidspunktet.</p>\r\n<p>Nævnet fandt således, at K på ansøgningstidspunktet stadig havde ophold i A kommune, og at folkeregisteradressen ikke i sig selv var afgørende.</p>\r\n<p>Nævnet henviste endvidere til, at K's tilstedeværelse i B kommune alene var af et omfang, som var nødvendigt for at skaffe arbejde og bolig, og at hun derfor først fik egentlig ophold i B kommune efter ansøgningstidspunktet den 22. september 1988.</p>\r\n<p>Det sociale udvalg i A kommune måtte derfor tage stilling til, om K opfyldte betingelserne i henhold til bistandslovens § 46, herunder de økonomiske, for hjælp til de ansøgte udgifter.</p>\r\n<p>Sagen blev anket af det sociale udvalg i A kommune, der fandt, at en persons folkeregistermæssige forhold måtte være afgørende for, hvor pågældende var tilhørende. Da K på ansøgningstidspunktet den 22. september 1988 var tilmeldt folkeregisteret i B kommune, blev hun henvist til at søge B kommune om dækning af udgifter.</p>\r\n<p>Sagen antaget til principiel behandling med henblik på afklaring af folkeregisteradressens betydning ved flytning mellem kommuner. ___________________________________________________________________________________</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Uanset folkeregistertilmeldingen den 20. september 1988 i B kommune måtte K på ansøgningstidspunktet den 22. september 1988 anses for fortsat at have ophold i A kommune. Ankestyrelsen tiltrådte således amtsankenævnets afgørelse med den givne begrundelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19890909925"
        },
        {
            "displayName": "Entydig dokumentidentifikation",
            "displayValue": "BS009518"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9099"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "15/12/1989"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20094-89"
        },
        {
            "displayName": "Stikord",
            "displayValue": "O-82-89"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}