{
    "id": 112984,
    "title": "1986 LSF 127   FORSLAG TIL LOV OM TILSKUD TIL PRODUKTUDVIKLING I FORARBEJDNING M.V. AF   JORDBRUGSPRODUKTER ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 127",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 127 </P>  \r\n\r\n<P></P>  \r\n\r\n<P>Forslag til Lov om tilskud til produktudvikling i forarbejdning m.v. af  \r\n\r\n jordbrugsprodukter </P>  \r\n\r\n<P></P>  \r\n\r\n<P>Fremsat af landbrugsministeren (Britta Schall Holberg) </P>  \r\n\r\n<P></P>  \r\n\r\n<P>den 10. december 1986 </P>  \r\n\r\n<P></P>  \r\n\r\n<P>Vedtaget ved tredjebehandling den 14. maj 1987 </P>  \r\n\r\n<P></P>  \r\n\r\n<P><a href=\"document.aspx?accn=A19870036530\"> Lov nr 365 af 10/06/1987</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Der kan i årene 1987-1991, jf. dog stk. 2, inden for </P>  \r\n\r\n<P>beløbsrammer fastsat på finansloven efter ansøgning gives tilsagn </P>  \r\n\r\n<P>om tilskud til at gennemføre projekter til produktudvikling i </P>  \r\n\r\n<P>forarbejdning og forædling af jordbrugsprodukter samt aktiviteter, </P>  \r\n\r\n<P>som er nødvendige forudsætninger for en erhvervsmæssig udnyttelse </P>  \r\n\r\n<P>af resultaterne af udviklingsarbejdet. </P>  \r\n\r\n<P>Stk. 2. Udnyttes en beløbsramme som nævnt i stk. 1 ikke fuldt ud i </P>  \r\n\r\n<P>finansåret, kan det resterende rammebeløb overføres til senere </P>  \r\n\r\n<P>finansår, dog ikke ud over finansåret 1992. Ansøgning om tilskud </P>  \r\n\r\n<P>skal indgives senest 31. december 1991. </P>  \r\n\r\n<P>Stk. 3. Landbrugsministeren fastsætter nærmere regler om, hvilke </P>  \r\n\r\n<P>projekter der kan opnå tilskud efter denne lov. </P>  \r\n\r\n<P>§ 2. Tilskud kan ydes til private erhvervsvirksomheder og til </P>  \r\n\r\n<P>grupper af private erhvervsvirksomheder m.v., og tilskud kan ydes </P>  \r\n\r\n<P>til forsknings- og forsøgsinstitutioner samt til forsknings- og </P>  \r\n\r\n<P>forsøgsprojekter. </P>  \r\n\r\n<P>§ 3. Det er en betingelse for ydelse af tilskud, </P>  \r\n\r\n<P>1) at tilskuddet er af væsentlig betydning for projektets </P>  \r\n\r\n<P>gennemførelse, </P>  \r\n\r\n<P>2) at projektet har en reel nyhedsværdi for jordbruget, og </P>  \r\n\r\n<P>3) at projektet betyder en forøgelse af ansøgers samlede </P>  \r\n\r\n<P>udviklingsaktivitet. </P>  \r\n\r\n<P>§ 4. Tilskud, der ydes i henhold til § 2, kan, hvor private </P>  \r\n\r\n<P>virksomheder indgår i projektet, udgøre indtil 40 pct. af </P>  \r\n\r\n<P>meromkostningerne i forbindelse med produktudviklingen. </P>  \r\n\r\n<P>Omkostningerne opgøres med fradrag af merværdiafgift. </P>  \r\n\r\n<P>Stk. 2. Der kan ikke ydes tilskud til projekter, hvor de </P>  \r\n\r\n<P>tilskudsberettigede omkostninger udgør mindre end 100.000 kr. </P>  \r\n\r\n<P>§ 5. Projekter skal gennemføres på de vilkår og inden for de </P>  \r\n\r\n<P>tidsfrister, som fastsættes i en tilskudsaftale. </P>  \r\n\r\n<P>Stk. 2. Tilskud ydes kun, hvis virkningerne af projektet kan påregnes </P>  \r\n\r\n<P>inden for en periode på 5 år fra projektets påbegyndelse. Dette </P>  \r\n\r\n<P>gælder dog ikke, når særlige omstændigheder taler derfor. </P>  \r\n\r\n<P>Stk. 3. Tilskud ydes ikke til omkostninger, som ansøgeren har afholdt </P>  \r\n\r\n<P>eller påtaget sig at afholde, inden tilsagn om tilskud er givet. </P>  \r\n\r\n<P>Stk. 4. Landbrugsministeren fastsætter regler om udbetaling af </P>  \r\n\r\n<P>tilskudsbeløb, herunder forskudsbeløb. </P>  \r\n\r\n<P>§ 6. Landbrugsministeren kan fastsætte regler om, hvilken betydning </P>  \r\n\r\n<P>det har for ydelse af støtte efter denne lov, at ansøgeren </P>  \r\n\r\n<P>tidligere har modtaget støtte efter denne eller anden lov eller </P>  \r\n\r\n<P>har mulighed for at modtage støtte efter anden lov. </P>  \r\n\r\n<P>§ 7. Landbrugsministeren fastsætter regler om, at ydede tilskud kan </P>  \r\n\r\n<P>kræves tilbagebetalt i tilfælde, hvor det udviklede produkt eller </P>  \r\n\r\n<P>den udviklede produktionsmetode </P>  \r\n\r\n<P>1) opnår beskyttelse efter patentlovgivningen eller anden </P>  \r\n\r\n<P>eneretslovgivning, og </P>  \r\n\r\n<P>2) det økonomiske udbytte af projektet for ansøgeren i væsentlig grad </P>  \r\n\r\n<P>overstiger tilskudsbeløbet. </P>  \r\n\r\n<P>§ 8. Landbrugsministeren nedsætter et bevillingsnævn, der træffer </P>  \r\n\r\n<P>afgørelse om tildeling af tilskud. </P>  \r\n\r\n<P>Stk. 2. Bevillingsnævnet består af 11 medlemmer, der beskikkes af </P>  \r\n\r\n<P>landbrugsministeren. Eet medlem beskikkes efter indstilling fra </P>  \r\n\r\n<P>Landbrugsrådet. Tre medlemmer beskikkes efter fælles indstilling </P>  \r\n\r\n<P>fra de berørte brancheorganisationer. Eet medlem beskikkes efter </P>  \r\n\r\n<P>indstilling fra Arbejderbevægelsens Erhvervsråd. Personer, der er </P>  \r\n\r\n<P>tilknyttet enkelte virksomheder, kan ikke beskikkes som medlemmer </P>  \r\n\r\n<P>af bevillingsnævnet. </P>  \r\n\r\n<P>Stk. 3. Landbrugsministeren udpeger nævnets formand. </P>  \r\n\r\n<P>Stk. 4. Landbrugsministeren afgør i tvivlstilfælde, hvilke </P>  \r\n\r\n<P>brancheorganisationer der skal afgive fælles indstilling efter </P>  \r\n\r\n<P>stk. 2. </P>  \r\n\r\n<P>Stk. 5. For medlemmerne beskikkes en suppleant efter reglerne i stk. </P>  \r\n\r\n<P>2-4. </P>  \r\n\r\n<P>§ 9. Landbrugsministeren fastsætter bevillingsnævnets </P>  \r\n\r\n<P>forretningsorden og de nærmere regler for nævnets arbejde, </P>  \r\n\r\n<P>herunder sekretariatsbetjening for nævnet. </P>  \r\n\r\n<P>Stk. 2. Landbrugsministeren kan endvidere fastsætte regler om, at </P>  \r\n\r\n<P>nævnet i visse sager kan bemyndige formanden til at træffe </P>  \r\n\r\n<P>afgørelser. </P>  \r\n\r\n<P>§ 10. Bevillingsnævnet træffer afgørelse om tilbagebetaling af </P>  \r\n\r\n<P>tilskud efter reglerne fastsat i henhold til § 7. </P>  \r\n\r\n<P>§ 11. Bevillingsnævnet kan bestemme, at tilsagn om tilskud </P>  \r\n\r\n<P>bortfalder helt eller delvis, og at udbetalte tilskud skal </P>  \r\n\r\n<P>tilbagebetales, hvis </P>  \r\n\r\n<P>1) ansøgeren ikke længere opfylder betingelserne for at få tilskud, </P>  \r\n\r\n<P>2) ansøgeren har givet urigtige eller vildledende oplysninger eller </P>  \r\n\r\n<P>fortiet oplysninger af betydning for tildeling af tilskud, eller </P>  \r\n\r\n<P>3) vilkårene for tildelingen af tilskuddet ikke opfyldes. </P>  \r\n\r\n<P>§ 12. Ansøgeren har efter anmodning pligt til at give nærmere </P>  \r\n\r\n<P>oplysning om, hvorvidt de vilkår, der er fastsat i </P>  \r\n\r\n<P>tilskudsaftalen, opfyldes. Til brug ved bedømmelse af dette </P>  \r\n\r\n<P>spørgsmål har bevillingsnævnet eller den, nævnet bemyndiger </P>  \r\n\r\n<P>hertil, til enhver tid uden retskendelse og mod behørig </P>  \r\n\r\n<P>legitimation adgang til de virksomheder, hvortil der er ydet </P>  \r\n\r\n<P>tilskud, for at foretage eftersyn af virksomheden samt regnskaber </P>  \r\n\r\n<P>og forretningsbøger m.m. </P>  \r\n\r\n<P>§ 13. Inden for de i § 1 nævnte rammebeløb afholdes udgifter til </P>  \r\n\r\n<P>administration, oplysnings-, vejlednings- og </P>  \r\n\r\n<P>undersøgelsesvirksomhed i forbindelse med denne lov. </P>  \r\n\r\n<P>§ 14. Bevillingsnævnets afgørelser efter denne lov kan ikke </P>  \r\n\r\n<P>indbringes for anden administrativ myndighed. </P>  \r\n\r\n<P>§ 15. Landbrugsministeren fastsætter nærmere regler om lovens </P>  \r\n\r\n<P>administration. </P>  \r\n\r\n<P>§ 16. Landbrugsministeren fastsætter tidspunktet for lovens </P>  \r\n\r\n<P>ikrafttræden. </P>  \r\n\r\n<P>§ 17. Loven gælder ikke for Færøerne og Grønland. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 308 </P>  \r\n\r\n<P>§ 1. Der kan i årene 1987-1991, jfr. dog stk. 2, inden for </P>  \r\n\r\n<P>beløbsrammer fastsat på finansloven efter ansøgning gives tilsagn </P>  \r\n\r\n<P>om tilskud til at gennemføre projekter til produktudvikling i </P>  \r\n\r\n<P>forarbejdning og forædling af jordbrugsprodukter, samt aktiviteter </P>  \r\n\r\n<P>som er nødvendige forudsætninger for en erhvervsmæssig udnyttelse </P>  \r\n\r\n<P>af resultaterne af udviklingsarbejdet. </P>  \r\n\r\n<P>Stk. 2. Udnyttes en beløbsramme som nævnt i stk. 1 ikke fuldt ud i </P>  \r\n\r\n<P>finansåret, kan det resterende rammebeløb overføres til senere </P>  \r\n\r\n<P>finansår, dog ikke ud over finansåret 1992. Ansøgning om tilskud </P>  \r\n\r\n<P>skal indgives senest 31. december 1991. </P>  \r\n\r\n<P>Stk. 3. Landbrugsministeren fastsætter nærmere regler om, hvilke </P>  \r\n\r\n<P>projekter der kan opnå tilskud efter denne lov. </P>  \r\n\r\n<P>§ 2. Tilskud kan ydes til private erhvervsvirksomheder og til </P>  \r\n\r\n<P>grupper af private erhvervsvirksomheder m.v. </P>  \r\n\r\n<P>§ 3. Tilskud efter denne lov kan kun ydes, hvis ansøgeren </P>  \r\n\r\n<P>sandsynliggør, at projektet vil øge ansøgerens samlede </P>  \r\n\r\n<P>udviklingsaktivitet. </P>  \r\n\r\n<P>§ 4. Tilskud ydes med indtil 40 pct. af meromkostningerne i </P>  \r\n\r\n<P>forbindelse med produktudviklingen. Omkostningerne opgøres med </P>  \r\n\r\n<P>fradrag af merværdiafgift. </P>  \r\n\r\n<P>Stk. 2. Der kan ikke ydes tilskud til projekter, hvor de </P>  \r\n\r\n<P>tilskudsberettigede omkostninger udgør mindre end 100.000 kr. </P>  \r\n\r\n<P>§ 5. Projekter skal gennemføres på de vilkår og inden for </P>  \r\n\r\n<P>tidsfrister, som fastsættes i en tilskudsaftale. </P>  \r\n\r\n<P>Stk. 2. Tilskud ydes kun, hvis virkningerne af projektet kan påregnes </P>  \r\n\r\n<P>inden for en periode på 5 år fra projektets påbegyndelse. Dette </P>  \r\n\r\n<P>gælder dog ikke, når særlige omstændigheder taler derfor. </P>  \r\n\r\n<P>Stk. 3. Tilskud ydes ikke til omkostninger, som ansøgeren har afholdt </P>  \r\n\r\n<P>eller påtaget sig at afholde, inden tilsagn om tilskud er givet. </P>  \r\n\r\n<P>Stk. 4. Landbrugsministeren fastsætter regler om udbetaling af </P>  \r\n\r\n<P>tilskudsbeløb, herunder forskudsbeløb. </P>  \r\n\r\n<P>§ 6. Landbrugsministeren kan fastsætte regler om, hvilken betydning </P>  \r\n\r\n<P>det har for ydelse af støtte efter denne lov, at ansøgeren </P>  \r\n\r\n<P>tidligere har modtaget støtte efter denne eller anden lov eller </P>  \r\n\r\n<P>har mulighed for at modtage støtte efter anden lov. </P>  \r\n\r\n<P>§ 7. Landbrugsministeren fastsætter regler om, at ydede tilskud kan </P>  \r\n\r\n<P>kræves tilbagebetalt i tilfælde, hvor det udviklede produkt eller </P>  \r\n\r\n<P>den udviklede produktionsmetode </P>  \r\n\r\n<P>1) opnår beskyttelse efter patentlovgivningen eller anden </P>  \r\n\r\n<P>eneretslovgivning, og </P>  \r\n\r\n<P>2) det økonomiske udbytte af projektet for ansøgeren i væsentlig grad </P>  \r\n\r\n<P>overstiger tilskudsbeløbet. </P>  \r\n\r\n<P>§ 8. Landbrugsministeren nedsætter et bevillingsnævn, der træffer </P>  \r\n\r\n<P>afgørelse om tildeling af tilskud. </P>  \r\n\r\n<P>Stk. 2. Bevillingsnævnet består af 10 medlemmer, der beskikkes af </P>  \r\n\r\n<P>landbrugsministeren. Et medlem beskikkes efter indstilling fra </P>  \r\n\r\n<P>Landbrugsrådet. Tre medlemmer beskikkes efter fælles indstilling </P>  \r\n\r\n<P>fra de berørte brancheorganisationer. </P>  \r\n\r\n<P>Stk. 3. Landbrugsministeren udpeger nævnets formand. </P>  \r\n\r\n<P>Stk. 4. Landbrugsministeren afgør i tvivlstilfælde, hvilke </P>  \r\n\r\n<P>brancheorganisationer der skal afgive fælles indstilling efter </P>  \r\n\r\n<P>stk. 2. </P>  \r\n\r\n<P>Stk. 5. For medlemmerne beskikkes en suppleant efter reglerne i stk. </P>  \r\n\r\n<P>2-4. </P>  \r\n\r\n<P>§ 9. Landbrugsministeren fastsætter bevillingsnævnets </P>  \r\n\r\n<P>forretningsorden og de nærmere regler for nævnets arbejde, </P>  \r\n\r\n<P>herunder sekretariatsbetjening for nævnet. </P>  \r\n\r\n<P>Stk. 2. Landbrugsministeren kan endvidere fastsætte regler om, at </P>  \r\n\r\n<P>nævnet i visse sager kan bemyndige formanden til at træffe </P>  \r\n\r\n<P>afgørelser. </P>  \r\n\r\n<P>§ 10. Bevillingsnævnet træffer afgørelse om tilbagebetaling af </P>  \r\n\r\n<P>tilskud efter reglerne fastsat i henhold til § 7. </P>  \r\n\r\n<P>§ 11. Bevillingsnævnet kan bestemme, at tilsagn om tilskud </P>  \r\n\r\n<P>bortfalder helt eller delvis, og at udbetalte tilskud skal </P>  \r\n\r\n<P>tilbagebetales, hvis </P>  \r\n\r\n<P>1) ansøgeren ikke længere opfylder betingelserne for at få tilskud, </P>  \r\n\r\n<P>2) ansøgeren har givet urigtige eller vildledende oplysninger eller </P>  \r\n\r\n<P>fortiet oplysninger af betydning for tildeling af tilskud, eller </P>  \r\n\r\n<P>3) vilkårene for tildelingen af tilskuddet ikke opfyldes. </P>  \r\n\r\n<P>§ 12. Ansøgeren har efter anmodning pligt til at give nærmere </P>  \r\n\r\n<P>oplysning om, hvorvidt de vilkår, der er fastsat i </P>  \r\n\r\n<P>tilskudsaftalen, opfyldes. Til brug ved bedømmelse af dette </P>  \r\n\r\n<P>spørgsmål har bevillingsnævnet eller den, nævnet bemyndiger </P>  \r\n\r\n<P>hertil, til enhver tid uden retskendelse og mod behørig </P>  \r\n\r\n<P>legitimation adgang til de virksomheder, hvortil der er ydet </P>  \r\n\r\n<P>tilskud, for at foretage eftersyn af virksomheden samt regnskaber </P>  \r\n\r\n<P>og forretningsbøger m.m. </P>  \r\n\r\n<P>§ 13. Inden for de i § 1 nævnte rammebeløb afholdes udgifter til </P>  \r\n\r\n<P>administration, oplysnings-, vejlednings- og </P>  \r\n\r\n<P>undersøgelsesvirksomhed i forbindelse med denne lov. </P>  \r\n\r\n<P>§ 14. Bevillingsnævnets afgørelser efter denne lov kan ikke </P>  \r\n\r\n<P>indbringes for anden administrativ myndighed. </P>  \r\n\r\n<P>§ 15. Landbrugsministeren fastsætter nærmere regler om lovens </P>  \r\n\r\n<P>administration. </P>  \r\n\r\n<P>§ 16. Landbrugsministeren fastsætter tidspunktet for lovens </P>  \r\n\r\n<P>ikrafttræden. </P>  \r\n\r\n<P>§ 17. Loven gælder ikke for Færøerne og Grønland. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>1. Baggrund </P>  \r\n\r\n<P>Lovforslaget er et led i regeringens erhvervspolitiske strategi for </P>  \r\n\r\n<P>jordbrugserhvervene, således som denne er fremlagt i den </P>  \r\n\r\n<P>landbrugspolitiske redegørelse. </P>  \r\n\r\n<P>Efter forslaget etableres for en 5-årig forsøgsperiode (1987-1991) en </P>  \r\n\r\n<P>tilskudsordning til produktudvikling i jordbrugets forarbejdnings- </P>  \r\n\r\n<P>og forædlingssektorer. </P>  \r\n\r\n<P>Det internationale marked for jordbrugsprodukter har ændret sig </P>  \r\n\r\n<P>markant i de senere år, hvilket har medført en mærkbar forværring </P>  \r\n\r\n<P>af de pris- og markedsmæssige forhold. Udviklingen inden for EF's </P>  \r\n\r\n<P>landbrugspolitik, der er karakteriseret ved overproduktion af en </P>  \r\n\r\n<P>række traditionelle landbrugsprodukter og af en stram </P>  \r\n\r\n<P>budgetpolitik, vil endvidere påvirke såvel afsætningsvilkårene som </P>  \r\n\r\n<P>indkomsterne i dansk jordbrug i de kommende år. </P>  \r\n\r\n<P>På denne baggrund er der behov for en intensiv produktudvikling - </P>  \r\n\r\n<P>ikke blot i det primære jordbrug, men også i forædlings- og </P>  \r\n\r\n<P>forarbejdningssektoren. Det må imidlertid konstateres, at </P>  \r\n\r\n<P>indsatsen inden for jordbrugets forarbejdnings- og </P>  \r\n\r\n<P>forædlingsvirksomheder i denne henseende ikke har været </P>  \r\n\r\n<P>tilstrækkelig. Det er derfor regeringens opfattelse, at en </P>  \r\n\r\n<P>styrkelse af af disse sektorers udviklingsaktivitetet ikke mindst </P>  \r\n\r\n<P>i den nuværende økonomiske situation er påkrævet, og at offentlig </P>  \r\n\r\n<P>støtte gennem en årrække vil være en forudsætning for at opnå den </P>  \r\n\r\n<P>nødvendige aktivitetsforøgelse. </P>  \r\n\r\n<P>Loven om statstilskud til produktudvikling (46/ 85), der vedrører </P>  \r\n\r\n<P>industri, håndværk og service, er kun i begrænset omfang afpasset </P>  \r\n\r\n<P>de særlige forhold, der gælder inden for forarbejdning og </P>  \r\n\r\n<P>afsætning af landbrugsprodukter. Den nævnte lov omfatter ikke </P>  \r\n\r\n<P>primærjordbruget. Regeringen har samtidig med nærværende </P>  \r\n\r\n<P>lovforslag fremsat forslag til lov om tilskud til produktudvikling </P>  \r\n\r\n<P>i jordbruget. Lovforslagene må ses i sammenhæng under hensyn til </P>  \r\n\r\n<P>samspillet og vekselvirkningen mellem primær- og </P>  \r\n\r\n<P>sekundærsektorerne i jordbruget. Det er regeringens opfattelse, at </P>  \r\n\r\n<P>de 2 foreslåede love i væsentlig grad vil kunne stimulere </P>  \r\n\r\n<P>produktudviklingen i begge sektorer. </P>  \r\n\r\n<P>Der skabes herved et lovkompleks, der er afpasset landbrugsproduktets </P>  \r\n\r\n<P>særlige behov. </P>  \r\n\r\n<P>Det er hensigten gennem den administrative tilrettelæggelse at sikre </P>  \r\n\r\n<P>den nødvendige koordination mellem de foreslåede ordninger og </P>  \r\n\r\n<P>eksisterende ordninger. Det er derfor i § 6 foreslået at udelukke </P>  \r\n\r\n<P>støtte til samme projekt fra flere sider. Der vil endvidere på </P>  \r\n\r\n<P>grundlag af bemyndigelsesbestemmelsen i § 1, stk. 3, blive </P>  \r\n\r\n<P>fastlagt nærmere regler, om hvilke projekter der kan opnå støtte </P>  \r\n\r\n<P>efter nærværende lovforslag. Denne afgrænsning tænkes foretaget </P>  \r\n\r\n<P>med udgangspunkt i bilag II til Traktaten om Det Europæiske </P>  \r\n\r\n<P>Økonomiske Fællesskab, idet dog også udvikling af produkter, der </P>  \r\n\r\n<P>under anvendelse af jordbrugsprodukter er udtryk for en </P>  \r\n\r\n<P>forarbejdning til varer uden for bilag II, under visse betingelser </P>  \r\n\r\n<P>vil kunne opnå støtte efter lovforslaget. Den nærmere afgrænsning </P>  \r\n\r\n<P>vil ske efter forhandling med Industriministeriet, idet det vil </P>  \r\n\r\n<P>blive tilsigtet at åbne mulighed for støtte til produktudvikling i </P>  \r\n\r\n<P>produkter, der </P>  \r\n\r\n<P>- er biprodukter opnået ved forarbejdning af basisjordbrugsprodukter, </P>  \r\n\r\n<P>og som indebærer en bedre udnyttelse af basisprodukterne, således </P>  \r\n\r\n<P>at indtægterne for producenterne af de pågældende basisprodukter </P>  \r\n\r\n<P>øges, </P>  \r\n\r\n<P>- er nye produkter, der væsenlig øger afsætningsmulighederne for de </P>  \r\n\r\n<P>pågældende basisprodukter, eller </P>  \r\n\r\n<P>- medfører nye afsætningsmuligheder af væsentlig betydning for de </P>  \r\n\r\n<P>pågældende basisprodukter. </P>  \r\n\r\n<P>Ved afgrænsningen er det endvidere hensigten at lægge vægt på, om </P>  \r\n\r\n<P>produktudviklingen vedrører et produkt på basis af </P>  \r\n\r\n<P>jordbrugsprodukter eller inventar, maskiner og lign., der indgår i </P>  \r\n\r\n<P>produktionsprocessen. </P>  \r\n\r\n<P>Produktudviklingens sigte efter nærværende lovforslag kan </P>  \r\n\r\n<P>sammenfattes i følgende hovedbetragtninger: </P>  \r\n\r\n<P>- Der bør gennem produktudvikling ske en tilpasning af de </P>  \r\n\r\n<P>forarbejdede jordbrugsprodukter til forbrugernes behov, specielt </P>  \r\n\r\n<P>med henblik på at reducere betydningen af prisen som </P>  \r\n\r\n<P>konkurrencefaktor. </P>  \r\n\r\n<P>- Der bør udvikles et tæt samspil mellem primær- og </P>  \r\n\r\n<P>sekundærsektorerne med henblik på nye anvendelsesmuligheder af </P>  \r\n\r\n<P>traditionelle produkter. </P>  \r\n\r\n<P>Forslaget er udarbejdet i overensstemmelse med de </P>  \r\n\r\n<P>hovedretningslinjer, som den af landbrugsministeren nedsatte </P>  \r\n\r\n<P>arbejdsgruppe om produktudvikling og forædling har foreslået i en </P>  \r\n\r\n<P>rapport af oktober 1986. </P>  \r\n\r\n<P>Forslaget hviler på en forudsætning om en væsentlig forøgelse af </P>  \r\n\r\n<P>produktudviklingsaktiviteten gennem et samarbejde mellem det </P>  \r\n\r\n<P>offentlige, brancherne og de enkelte virksomheder. Det er i den </P>  \r\n\r\n<P>nævnte arbejdsgrupperapport antaget, at der anvendes omkring 300 </P>  \r\n\r\n<P>mill. kr. årligt til markedsorienteret produktudvikling i </P>  \r\n\r\n<P>forarbejdning af jordbrugsprodukter. Gennem lovforslaget tilsigtes </P>  \r\n\r\n<P>over nogle år at nå en fordobling af denne aktivitet. </P>  \r\n\r\n<P>Hovedelementerne i dette samarbejde kan sammenfattes således: </P>  \r\n\r\n<P>- Et af brancherne givet tilsagn om i højere grad at satse på </P>  \r\n\r\n<P>produktudvikling. </P>  \r\n\r\n<P>- Skabelse af egentlige produktudviklere i de enkelte virksomheder. </P>  \r\n\r\n<P>- At ikke blot det offentlige og den enkelte virksomhed men også de </P>  \r\n\r\n<P>enkelte brancher, hvor dette er muligt, yder bidrag til de enkelte </P>  \r\n\r\n<P>virksomheders produktudviklingsaktivitet. </P>  \r\n\r\n<P>- At støtte til produktudvikling kun ydes i tilfælde, hvor der er </P>  \r\n\r\n<P>tale om en reel forøgelse af en virksomheds </P>  \r\n\r\n<P>produktudviklingsaktivitet. </P>  \r\n\r\n<P>Også på det administrative område forudsættes et samarbejde mellem </P>  \r\n\r\n<P>det offentlige og brancherne. Afgørelsen om ydelse af statstilskud </P>  \r\n\r\n<P>træffes af et bevillingsnævn, der ved sin sammensætning sikrer </P>  \r\n\r\n<P>alsidighed og nytænkning (jfr. de særlige bemærkninger til § 8). I </P>  \r\n\r\n<P>henhold til ovennævnte rapport af oktober 1986 forudsætter det, at </P>  \r\n\r\n<P>de berørte brancheorganisationer opretter branchenævn, som dels </P>  \r\n\r\n<P>træffer beslutning om tildeling af branchestøtte og dels kan </P>  \r\n\r\n<P>foretage en vurdering og indstilling til bevillingsnævnet med </P>  \r\n\r\n<P>hensyn til ydelse af statstilskud, jfr. nærmere under punkt 2. </P>  \r\n\r\n<P>Bevillingsnævnets kompetence berøres ikke af indstillingerne. </P>  \r\n\r\n<P>2. DEN FORESLÅEDE TILSKUDSORDNING </P>  \r\n\r\n<P>Efter forslaget (§ 1, stk. 1,) kan der ydes tilskud til gennemførelse </P>  \r\n\r\n<P>af projekter til produktudvikling i forarbejdning og forædling </P>  \r\n\r\n<P>m.v. af jordbrugsprodukter. Herved sigtes på markedsorienteret </P>  \r\n\r\n<P>videreudvikling, forbedring og nyudvikling inden for nævnte </P>  \r\n\r\n<P>område. I den forbindelse skal fremhæves udvikling og anvendelse </P>  \r\n\r\n<P>af ny teknologi i produktionsprocessen for at fremme produktets </P>  \r\n\r\n<P>kvalitet og nyhedsværdi. </P>  \r\n\r\n<P>Tilskuddet ydes efter forslaget (§ 4) med indtil 40 pct. af </P>  \r\n\r\n<P>meromkostningerne ved udviklingsarbejdet. Det er hensigten i det </P>  \r\n\r\n<P>normale tilfælde at yde 40 pct. i tilskud. </P>  \r\n\r\n<P>De tilskudsberettigede omkostninger tænkes opgjort som de </P>  \r\n\r\n<P>meromkostninger i form af direkte løn, konsulentbistand, </P>  \r\n\r\n<P>materialer, særligt udstyr m.v., der kan henføres til projektet. </P>  \r\n\r\n<P>Omkostningerne tænkes også at omfatte udgifter til undersøgelse af </P>  \r\n\r\n<P>markedsbehov og afsætningsmuligheder, samt udvikling af </P>  \r\n\r\n<P>markedsføringsstrategier, planlægning af markedsføring, </P>  \r\n\r\n<P>testmarkedsføring og lancering, hvorimod tilskud ikke kan ydes til </P>  \r\n\r\n<P>almindelige afsætningsforanstaltninger. Tilskud til bygnings- og </P>  \r\n\r\n<P>inventarinvesteringer vil kun blive ydet, i det omfang disse er </P>  \r\n\r\n<P>nødvendige forudsætninger for gennemførelsen af projektets </P>  \r\n\r\n<P>forsøgs- og udviklingsfaser. Bortset herfra vil tilskud til </P>  \r\n\r\n<P>anlægsinvesteringer, andel i afskrivninger, generelle drifts- og </P>  \r\n\r\n<P>serviceudgifter m.v. derimod ikke blive givet. Det samme gælder </P>  \r\n\r\n<P>for tabt produktion på arealer eller lokaler, hvor </P>  \r\n\r\n<P>udviklingsarbejdet gennemføres. De nævnte retningslinjer for </P>  \r\n\r\n<P>beregning af tilskudsberettigede meromkostninger agtes optaget i </P>  \r\n\r\n<P>de administrative gennemførelsesbestemmelser for den foreslåede </P>  \r\n\r\n<P>lov. </P>  \r\n\r\n<P>Der kan ikke ydes tilskud til projekter, hvor de tilskudsberettigede </P>  \r\n\r\n<P>omkostninger udgør mindre end 100.000 kr. </P>  \r\n\r\n<P>Det forventes, at brancherne, hvor det er muligt, stiller midler til </P>  \r\n\r\n<P>rådighed for produktudvikling, der mindst svarer til halvdelen af </P>  \r\n\r\n<P>det statslige tilskud. De resterende omkostninger skal afholdes af </P>  \r\n\r\n<P>vedkommende virksomhed eller virksomhedsgruppe. Det er dog ikke en </P>  \r\n\r\n<P>betingelse for statstilskuddet, at der i det enkelte tilfælde ydes </P>  \r\n\r\n<P>branchetilskud. </P>  \r\n\r\n<P>Efter forslagets § 8 nedsættes der et bevillingsnævn, der træffer </P>  \r\n\r\n<P>afgørelse om tildeling af tilskud. </P>  \r\n\r\n<P>Det er hensigten at henlægge sekretariatsbetjeningen af </P>  \r\n\r\n<P>bevillingsnævnet til Jordbrugsdirektoratet, og at bemyndige </P>  \r\n\r\n<P>Jordbrugsdirektoratet til at effektuerer afgørelser om tildeling </P>  \r\n\r\n<P>af tilskud m.m. Da også administrationen af den samtidigt </P>  \r\n\r\n<P>foreslåede lov om tilskud til produktudvikling i jordbruget agtes </P>  \r\n\r\n<P>henlagt til Jordbrugsdirektoratet, vil det være muligt at opbygge </P>  \r\n\r\n<P>en hensigtsmæssig administrativ enhed på produktudviklingsområdet. </P>  \r\n\r\n<P>I henhold til den under punkt 1 nævnte rapport af oktober 1986 tænkes </P>  \r\n\r\n<P>der af brancheorganisationerne nedsat 3 branchenævn, eet for </P>  \r\n\r\n<P>slagterisektoren, eet for mejerisektoren og eet for øvrige </P>  \r\n\r\n<P>sektorer. Branchenævnenes opgave vil være på producenternes vegne </P>  \r\n\r\n<P>at give tilsagn om producenttilskud samt at yde sagkyndig bistand </P>  \r\n\r\n<P>og at afgive indstilling til bevillingsnævnet om ydele af </P>  \r\n\r\n<P>statstilskud. Fastsættelsen af reglerne for bevillingsnævnets </P>  \r\n\r\n<P>arbejde (§ 9, stk. 1,) vil kunne omfatte regler og retningslinier </P>  \r\n\r\n<P>for samarbejdet mellem bevillingsnævnet og branchenævnene. </P>  \r\n\r\n<P>3. LOVFORSLAGETS ØKONOMISKE OG ADMINISTRATIVE KONSEKVENSER </P>  \r\n\r\n<P>Tilsagn om og udbetaling af tilskud og administrationen af den </P>  \r\n\r\n<P>foreslåede lov forventes under forudsætning af, at der i årene </P>  \r\n\r\n<P>1987-1991 gives tilsagn om tilskud på henholdsvis 30, 60, 90 120 </P>  \r\n\r\n<P>og 120 mill. kr., at medføre udgifter som anført i følgende skema </P>  \r\n\r\n<P>(mill. kr.): </P>  \r\n\r\n<P>År Tilsagn Udbetaling 1987 1988 1989 1990 1991 1992 1993 </P>  \r\n\r\n<P>1987 30 10 10 10 </P>  \r\n\r\n<P>1988 60 20 20 20 </P>  \r\n\r\n<P>1989 90 30 30 30 </P>  \r\n\r\n<P>1990 120 40 40 40 </P>  \r\n\r\n<P>1991 120 40 40 40 </P>  \r\n\r\n<P>Tilskud ialt 420 10 30 60 90 110 80 40 </P>  \r\n\r\n<P>Administra </P>  \r\n\r\n<P>tionsomkostn. 1,61 1,31 1,53 1,53 1,53 0,77 0,48 </P>  \r\n\r\n<P>I alt 11.61 31,31 61,53 91,53 111,53 80,77 40,48 </P>  \r\n\r\n<P>Ordningens løbetid forudsættes i skemaet at være 5 år, men </P>  \r\n\r\n<P>udbetalingerne forventes at ville strække sig frem til 1993. Det </P>  \r\n\r\n<P>forventes, at ordningen finanasieret med bidrag fra staten, </P>  \r\n\r\n<P>brancherne og virksomhederne vil kunne medføre en forøgelse af den </P>  \r\n\r\n<P>hidtidige produktudviklingsaktivitet med godt 1 mia. kr. i hele </P>  \r\n\r\n<P>perioden og en fordobling af den nuværende aktivitet efter nogle </P>  \r\n\r\n<P>år. </P>  \r\n\r\n<P>Lovforslagets administration forventes at kræve lønudgifter svarende </P>  \r\n\r\n<P>til 4 årsværk (2 AC+2 HK) anslået til 760.000 kr., dog 5 årsværk </P>  \r\n\r\n<P>(3 AC+2 HK) fra 1989. Herudover vil påløbe udgifter til </P>  \r\n\r\n<P>kontorhold, bevillingsnævn, konsulentbistand, </P>  \r\n\r\n<P>informationsvirksomhed m.v. ca. 550.000 kr. Endvidere vil der i </P>  \r\n\r\n<P>1987 være udgifter til anskaffelse af kontormaskiner, inventar </P>  \r\n\r\n<P>m.v. anslået til 300.000 kr. </P>  \r\n\r\n<P>Den foreslåede lov vil ikke medføre udgifter for kommunerne. </P>  \r\n\r\n<P>4. NOTIFIKATION FOR EF-KOMMISSIONEN </P>  \r\n\r\n<P>Lovforslaget skal notificeres for EF-Kommissionen. </P>  \r\n\r\n<P>5. HØRING </P>  \r\n\r\n<P>Landbrugsrådet, De danske Landboforeninger, Danske </P>  \r\n\r\n<P>Husmandsforeninger, Dansk Erhvervsgartnerforening og </P>  \r\n\r\n<P>Arbejderbevægelsens Erhvervsråd er hørt over lovforslaget. </P>  \r\n\r\n<P>BEMÆRKNINGER TIL DE ENKELTE BESTEMMELSER </P>  \r\n\r\n<P>Til § 1 </P>  \r\n\r\n<P>Efter paragraffens stk. 3 kan landbrugsministeren fastsætte regler </P>  \r\n\r\n<P>om, hvilke projekter der er omfattet af loven. Der henvises til </P>  \r\n\r\n<P>almindelige bemærkninger punkt 1. </P>  \r\n\r\n<P>Det er endvidere tanken at stille krav om, at projeket skal have en </P>  \r\n\r\n<P>reel nyhedsværdi. Nyhedværdien skal ikke blot ses i forhold til </P>  \r\n\r\n<P>eksisterende produkter og produktionsformer, men også i forhold </P>  \r\n\r\n<P>til andre projekter, hvortil der ydes støtte efter lovforslaget. </P>  \r\n\r\n<P>TIL § 4 </P>  \r\n\r\n<P>Det forventes, jfr. de almindelige bemærkninger punkt 2, at </P>  \r\n\r\n<P>producenterne repræsenteret ved brancherne normalt skal yde et </P>  \r\n\r\n<P>tilskud mindst svarende til halvdelen af statens tilskud, medens </P>  \r\n\r\n<P>de resterende omkostninger skal afholdes af vedkommende </P>  \r\n\r\n<P>virksomhed. Det er dog ikke en betingelse for statstilskud, at der </P>  \r\n\r\n<P>i det enkelte tilfælde ydes branchetilskud. </P>  \r\n\r\n<P>TIL § 5 </P>  \r\n\r\n<P>I den i paragraffens stk. 1 nævnte tilskudsaftale kan der, når </P>  \r\n\r\n<P>særlige forhold taler derfor, indsættes vilkår om offentliggørelse </P>  \r\n\r\n<P>af resultater m.v. af det pågældende projekt. Der vil herved blive </P>  \r\n\r\n<P>foretaget en afvejning af hensynet til udbredelse af kendskabet </P>  \r\n\r\n<P>til vellykkede resultater af projektet og hensynet til </P>  \r\n\r\n<P>tilskudsmodtagerens konkurrencemæssige interesser, herunder i </P>  \r\n\r\n<P>forhold til eneretslovgivningen m.m. </P>  \r\n\r\n<P>TIL § 6 </P>  \r\n\r\n<P>Der agtes fastsat regler om, at tilskud efter lovforslaget er </P>  \r\n\r\n<P>betinget af, at der ikke ydes støtte til projektudgifterne efter </P>  \r\n\r\n<P>lov om &#187;Fondet til fremme af teknisk og industriel udvikling&#171;  \r\n\r\n</P>  \r\n\r\n<P>(104/ 70), lov om statstilskud til produktudvikling (46/ 85) og </P>  \r\n\r\n<P>lov om Danmarks erhvervsfond (145/ 65). </P>  \r\n\r\n<P>TIL § 8 </P>  \r\n\r\n<P>Landbrugsministeren nedsætter et bevillingsnævn, der træffer </P>  \r\n\r\n<P>afgørelser om tildeling af tilskud m.m. Nævnet består af 10 </P>  \r\n\r\n<P>medlemmer. Et medlem indstilles af Landbrugsrådet. Tre medlemmer </P>  \r\n\r\n<P>indstilles af de berørte brancheorganisationer i fællesskab. De </P>  \r\n\r\n<P>resterende seks medlemmer vil, foruden repræsentanter for </P>  \r\n\r\n<P>Landbrugsministeriet og Industriministeriet, fortrinsvis omfatte </P>  \r\n\r\n<P>uafhængige erhvervspersoner. </P>  \r\n\r\n<P>TIL § 16 </P>  \r\n\r\n<P>Da lovforslaget skal notificeres for EF-Kommissionen, fastsætter </P>  \r\n\r\n<P>landbrugsministeren efter forslaget tidspunktet for lovens </P>  \r\n\r\n<P>ikrafttræden. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00127"
        },
        {
            "displayName": "Entydig dokumentidentifikation",
            "displayValue": "CL005473"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "127"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}