{
    "id": 141938,
    "title": "Bekendtgørelse om tilskud til kommunernes udredning af boringsnære beskyttelsesområder omkring indvindingsboringer til almene vandforsyningsanlæg",
    "documentTypeId": "60",
    "isSagsforlobPeriodValid": true,
    "shortName": "BEK nr 686 af 15/06/2012",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om tilskud til kommunernes udredning af boringsnære beskyttelsesområder omkring indvindingsboringer til almene vandforsyningsanlæg</p>\r\n<p class=\"Indledning2\">I medfør af tekstanmærkning nr. 106 til § 23 på finansloven for 2012 fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Miljøministeren kan yde tilskud til kommunerne til udredning af behovet for boringsnære beskyttelsesområder omkring indvindingsboringer til almene vandforsyningsanlæg</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Formål</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Tilskudsordningen har til formål at styrke drikkevandsbeskyttelse gennem kommunernes udpegning af boringsnære beskyttelsesområder, jf. Miljøstyrelsens vejledning nr. 2 fra 2007, Boringsnære beskyttelsesområder – BNBO, i medfør af § 24 i miljøbeskyttelsesloven. Ordningen administreres af Naturstyrelsen.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Definitioner</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> boringsnært beskyttelsesområde: det område, der pålægges rådighedsindskrænkninger, jf. Miljøstyrelsens vejledning nr. 2 fra 2007, Boringsnære beskyttelsesområder – BNBO,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> nødvendige tekniske vurderinger: afgrænsning af de arealer omkring indvindingsboringer til almene vandforsyningsanlæg, som afgrænses efter retningslinjerne i Miljøstyrelsens vejledning nr. 2 fra 2007, Boringsnære beskyttelsesområder – BNBO, samt vurdering af faren for forurening af bestående eller fremtidige anlæg til indvinding af grundvand.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> kommunens nødvendige arbejde: det arbejde, kommunen udfører som sagsbehandler, til og med udstedelse af påbud. Kommunens eventuelle efterfølgende arbejde, anses ikke for at være nødvendigt arbejde i denne bekendtgørelse.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Ydelse af tilskud</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Naturstyrelsen yder tilskud til kommuners nødvendige tekniske vurderinger af behovet for boringsnære beskyttelsesområder eller projekter, der støtter kommuners etablering af boringsnære beskyttelsesområder.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Tilskud efter stk. 1 ydes til</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num1\">1)</span> nødvendige tekniske vurderinger,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num2\">2)</span> kommunens nødvendige arbejde i forbindelse med udpegning af boringsnære beskyttelsesområder,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num3\">3)</span> udgifter til beregning af eventuel erstatning til berørte lodsejere og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num4\">4)</span> udvikling eller videreudvikling af tekniske modeller mv. til kommuners arbejde med boringsnære beskyttelsesområder, der stilles vederlagsfrit til rådighed for alle kommuner.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Der ydes ikke tilskud til</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk3_Num1\">1)</span> erstatning til berørte lodsejere,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk3_Num2\">2)</span> behandling af erstatningsspørgsmål ved taksationsmyndighederne, jf. miljøbeskyttelsesloven § 63, jf. § 61,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk3_Num3\">3)</span> behandling af påbud ved klagenævn og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk3_Num4\">4)</span> behandling af påbud og erstatning ved domstolene.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Naturstyrelsen træffer afgørelse om tilsagn om tilskud, jf. stk. 1, herunder tilskuddets størrelse. Der kan ikke gives tilsagn om tilskud til arbejde udført forud for indgivelse af ansøgning til Naturstyrelsen.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Modtagerkreds</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Tilskud kan ydes til kommuner og sammenslutninger af kommuner.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Ansøgning om tilskud</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Naturstyrelsen fastsætter retningslinjer for indkaldelse af ansøgninger om tilskud til projekter og for krav til ansøgningerne. Retningslinjerne offentliggøres på Naturstyrelsens hjemmeside (www.nst.dk).</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Samtidig med indkaldelse af ansøgninger offentliggør Naturstyrelsen, hvilke forhold ansøgeren skal redegøre for i ansøgningen samt ansøgningsskema. Ansøgningsskemaet kan findes på www.nst.dk.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Ansøgning om tilskud skal sendes elektronisk til Naturstyrelsen, nst@nst.dk, efter indkaldelse som nævnt i stk. 1.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Indberetning til Danmarks Miljøportal</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Modtagere af tilskud, jf. § 4, er forpligtet til at indberette data til Danmarks Miljøportal i overensstemmelse med den af Naturstyrelsen udarbejdede datamodel for indberetning. Hvilke data, der skal indberettes, vil fremgå af tilsagnsskrivelsen.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Dokumentation</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Udbetaling af tilskud, jf. § 4, er betinget af, at tilskudsmodtager fremlægger dokumentation for afholdelsen af de tilskudsberettigede udgifter. Det er en betingelse for udbetaling, at projektet gennemføres i overensstemmelse med de af Naturstyrelsen stillede tilsagnsvilkår. Overstiger tilsagnet beløbsmæssigt de faktiske udgifter, reduceres tilskuddet tilsvarende.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Som fyldestgørende dokumentation anses regnskab, jf. § 10, samt rapport, hvori der som minimum redegøres for kommunernes overvejelser om antal boringer i kommunen, kommunens samlede indvinding, antal boringer omfattet af ansøgningen og tilsagnet og indvindingsmængderne for disse, særlige geologiske forhold, særlige forsyningsmæssige forhold, geografisk placering og arealanvendelsen omkring boringen. Tidsfrist for rapport og regnskab vil fremgå af tilsagnsskrivelsen.</p>\r\n<p class=\"ParagrafGruppeOverskrift\">\r\n   <span id=\"Kap0_X9\">Underretningspligt</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Tilskudsmodtager er forpligtet til at underrette Naturstyrelsen om ethvert forhold, der har betydning for meddelelse af tilsagn og udbetaling af tilskud, eller for Naturstyrelsens kontrol med, at fastsatte vilkår overholdes.</p>\r\n<p class=\"ParagrafGruppeOverskrift\">\r\n   <span id=\"Kap0_X10\">Tilsyn</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Naturstyrelsen fører tilsyn og kontrol med, at tilskudsmodtageren overholder vilkårene for tilsagnet. Modtagere af tilskud skal aflægge særskilt regnskab for de tildelte midler.</p>\r\n<p class=\"ParagrafGruppeOverskrift\">\r\n   <span id=\"Kap0_X11\">Bortfald og tilbagebetaling af tilskud</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Tilskud i henhold til denne bekendtgørelse bortfalder helt eller delvist, hvis</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num1\">1)</span> tilskudsmodtageren har afgivet urigtige eller vildledende oplysninger eller fortiet oplysninger af betydning for afgørelsen om tilsagn og udbetaling af tilskud, jf. § 4, eller under projektforløbet,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num2\">2)</span> vilkår for tilsagn, jf. § 4, ikke opfyldes, eller</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num3\">3)</span> projektet ikke afsluttes inden for den frist, der er fastsat i afgørelsen om tilsagn, jf. § 4.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Naturstyrelsen kan bestemme, at udbetalte tilskud skal tilbagebetales helt eller delvist, såfremt udbetalingen er sket i strid med stk. 1,</p>\r\n<p class=\"ParagrafGruppeOverskrift\">\r\n   <span id=\"Kap0_X12\">Klage</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Naturstyrelsens afgørelse om tilsagn og udbetaling af tilskud, jf. § 4, kan ikke påklages til anden administrativ myndighed.</p>\r\n<p class=\"ParagrafGruppeOverskrift\">\r\n   <span id=\"Kap0_X13\">Ikrafttræden</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Bekendtgørelsen træder i kraft den 1. juli 2012.</p><div class=\"Givet\" id=\"Givet\"><p class=\"Givet\" align=\"center\">Miljøministeriet, den 15. juni 2012</p><p class=\"Sign1\" align=\"center\">Ida Auken</p><p class=\"Sign2\" align=\"right\">/ Helle Pilsgaard</p></div>",
    "isHistorical": true,
    "editorialNotes": [],
    "alternativeMedia": [
        "Denne bekendtgørelse er erstattet af bkg. nr. 104 af 31. januar 2013 om tilskud til kommunernes udredning af boringsnære beskyttelsesområder omkring indvindingsboringer til almene vandforsyningsanlæg."
    ],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/06/2012"
        },
        {
            "displayName": "Accession",
            "displayValue": "B20120068605"
        },
        {
            "displayName": "Entydig dokumentidentifikation",
            "displayValue": "AL002623"
        },
        {
            "displayName": "Dato for førstegangsindlæggelse",
            "displayValue": "29/06/2012"
        },
        {
            "displayName": "Dato for indlæggelse",
            "displayValue": "13/03/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "686"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "15/06/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Naturstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.,<br />Naturstyrelsen, j.nr. NST-4604-00012"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}