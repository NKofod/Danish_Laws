{
    "id": 106221,
    "title": "1986 BSF 108   FORSLAG TIL FOLKETINGSBESLUTNING OM FORBEDRING AF TRAFIKFORHOLDENE FOR   HANDICAPPEDE OG ÆLDRE ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 108",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 108 </P>  \r\n\r\n<P></P>  \r\n\r\n<P>Forslag til folketingsbeslutning om forbedring af trafikforholdene for  \r\n\r\n handicappede og ældre </P>  \r\n\r\n<P></P>  \r\n\r\n<P>Fremsat af Joanna Rønn (S) Ole Vagn Christensen (S) Erenbjerg (S) J. K.  \r\n\r\n Hansen (S) Lerke (S) Helge Mortensen (S) Jimmy Stahr (S) Søgaard (S) </P>  \r\n\r\n<P></P>  \r\n\r\n<P>den 29. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen inden årets udgang at fremlægge </P>  \r\n\r\n<P>forslag til handlingsplan på kortere og længere sigt, der </P>  \r\n\r\n<P>forbedrer trafikforholdene for handicappede og ældre. </P>  \r\n\r\n<P>Handlingsplanen skal indeholde følgende punkter: </P>  \r\n\r\n<P>1. Der etableres et udvalg med repræsentanter for de handicappedes </P>  \r\n\r\n<P>organisationer og Ministeriet for Offentlige Arbejder. </P>  \r\n\r\n<P>2. Der igangsættes en kampagne med det formål at udbrede kendskabet </P>  \r\n\r\n<P>til handicappede og deres forhold i trafikken. </P>  \r\n\r\n<P>3. Banegårde og andre offentlige bygninger samt apoteker og lignende </P>  \r\n\r\n<P>skal være tilgængelige for handicappede. </P>  \r\n\r\n<P>4. De offentlige transportmidler (busser, tog og færger) skal være </P>  \r\n\r\n<P>handicapegnede. </P>  \r\n\r\n<P>5. Telebussystem og kørselsordninger for handicappede udbygges. </P>  \r\n\r\n<P>6. Udformning af gader, veje, gadekryds, parkeringspladser m.v. </P>  \r\n\r\n<P>- amtskommuner og kommuner skal forpligtes til at opsætte akustiske </P>  \r\n\r\n<P>signaler m.v. med henblik på at lette handicappedes muligheder for </P>  \r\n\r\n<P>at krydse vejnettet, </P>  \r\n\r\n<P>- ved nyanlæg af veje og stier m.v. må der indføres retningslinjer i </P>  \r\n\r\n<P>forbindelse med programmering og projektering, som tilgodeser </P>  \r\n\r\n<P>handicappede og ældre, </P>  \r\n\r\n<P>- eksisterende vejnet må gennemgås med henblik på ændringer, og </P>  \r\n\r\n<P>- antallet af parkeringspladser for handicappede skal øges. </P>  \r\n\r\n<P>Parkeringspladserne skal have en størrelse, der svarer til </P>  \r\n\r\n<P>invalidevognskørerens behov. </P>  \r\n\r\n<P>7. Alle offentlige myndigheder skal forpligtes til at indhente </P>  \r\n\r\n<P>udtalelse fra handicappedes organisationer, når der skal laves </P>  \r\n\r\n<P>offentlige trafikanlæg. </P>  \r\n\r\n<P>8. Forskning med henblik på at forbedre handicappedes vilkår i </P>  \r\n\r\n<P>trafikken styrkes. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>Socialpolitikkens mål er, at borgere med fysisk og/eller psykisk </P>  \r\n\r\n<P>handicap skal integreres i det almindelige samfund, dvs. skal </P>  \r\n\r\n<P>kunne bo og færdes i nærmiljøet og samfundet som helhed. </P>  \r\n\r\n<P>Målet er ligeledes, at de ældre skal kunne forblive i eget hjem, så </P>  \r\n\r\n<P>længe de selv ønsker det og de sociale vilkår er </P>  \r\n\r\n<P>tilfredsstillende. </P>  \r\n\r\n<P>Der bliver flere og flere ældre og herunder et stigende antal over 80 </P>  \r\n\r\n<P>år. Med stigende alder kommer forskellige skavanker, bl.a. </P>  \r\n\r\n<P>gangbesvær. Det er utrolig vigtigt, at ældre og handicappede ikke </P>  \r\n\r\n<P>isoleres på grund af fysiske barrierer. </P>  \r\n\r\n<P>En væsentlig forudsætning for, at de nævnte mål kan opfyldes, er, at </P>  \r\n\r\n<P>samfundet er handicapEGNET. Det vil kort og godt sige: </P>  \r\n\r\n<P>- at boligerne indrettes, så de er funktionsdygtige for handicappede, </P>  \r\n\r\n<P>- at der ved den fysiske planlægning altid tages højde for, at </P>  \r\n\r\n<P>handicappede og gangbesværede kan færdes eksempelvis ved niveaufri </P>  \r\n\r\n<P>indgange til offentlige bygninger, institutioner, forretninger </P>  \r\n\r\n<P>m.v. og adgang til elevatorer, </P>  \r\n\r\n<P>- at der etableres ramper til op- og nedkørsel, og </P>  \r\n\r\n<P>- at de kollektive transportmidler indrettes, så de er tilgængelige </P>  \r\n\r\n<P>for handicappede, og således at det er muligt uden større besvær </P>  \r\n\r\n<P>at medtage kørestolsbrugere. </P>  \r\n\r\n<P>Det er overordentlig vigtigt, at alle fysiske barrierer for </P>  \r\n\r\n<P>handicappedes bevægelsesfrihed søges fjernet eller i det mindste </P>  \r\n\r\n<P>minimeret. </P>  \r\n\r\n<P>Det kræver en god fantasi fra planlæggernes side, men også en god </P>  \r\n\r\n<P>portion omtanke at kunne afbøde de værste ulemper. </P>  \r\n\r\n<P>Der bør gøres en stor indsats for at udbrede kendskabet til vilkårene </P>  \r\n\r\n<P>for vore ældre og handicappede medborgere. </P>  \r\n\r\n<P>Det kan bl.a. ske ved </P>  \r\n\r\n<P>- øget forskning </P>  \r\n\r\n<P>- oplysningskampagner </P>  \r\n\r\n<P>- undervisning om ældres og handicappedes vilkår på uddannelsessteder </P>  \r\n\r\n<P>for arkitekter, byplanlæggere, trafikplanlæggere, ingeniører </P>  \r\n\r\n<P>m.fl., der har indflydelse på samfundets indretning. </P>  \r\n\r\n<P>Det internationale handicapår i 1981 var med til at sætte gang i </P>  \r\n\r\n<P>udviklingen med henblik på at fremme forbedringer af handicappedes </P>  \r\n\r\n<P>vilkår. Ministeriets udvalgsarbejde, som blev afsluttet i oktober </P>  \r\n\r\n<P>1983 med afgivelse af rapport, har ligeledes bidraget til </P>  \r\n\r\n<P>forbedringer. </P>  \r\n\r\n<P>Der er imidlertid brug for en vedvarende og målrettet indsats på alle </P>  \r\n\r\n<P>fronter og en prioritering af aktiviteterne. Derfor opfordres </P>  \r\n\r\n<P>regeringen til at udarbejde en handlingsplan på kortere og længere </P>  \r\n\r\n<P>sigt. Samtidig må det overvejes, hvordan bestræbelserne for at </P>  \r\n\r\n<P>skabe handicapegnede trafik- og kommunikationsforhold kan </P>  \r\n\r\n<P>videreføres på de felter, hvor amtskommuner og kommuner er </P>  \r\n\r\n<P>ansvarlige myndigheder. </P>  \r\n\r\n<P>Vore handicappede medborgere har krav på et topmål af solidaritet. </P>  \r\n\r\n<P>Dertil kommer, at foranstaltninger til gavn for handicappede </P>  \r\n\r\n<P>sædvanligvis også vil være et gode for ikkehandicappede, bl.a. </P>  \r\n\r\n<P>ældre og gangbesværede. Og der bliver som nævnt flere og flere </P>  \r\n\r\n<P>ældre i stigende alder, som bliver i deres egen bolig. </P>  \r\n\r\n<P>BEMÆRKNINGER TIL DE ENKELTE PUNKTER </P>  \r\n\r\n<P>AD 1 </P>  \r\n\r\n<P>Der nedsættes et udvalg med repræsentanter for de handicappedes </P>  \r\n\r\n<P>organisationer og Ministeriet for Offentlige Arbejder. </P>  \r\n\r\n<P>Udvalgets opgave er at fremkomme med forslag til at forbedre </P>  \r\n\r\n<P>handicappedes og ældres muligheder inden for trafik- og </P>  \r\n\r\n<P>kommunikationssektoren. </P>  \r\n\r\n<P>F.eks. kan udvalget gennemgå de indkomne forslag fra ministeriets </P>  \r\n\r\n<P>trafikkonference med henblik på at vurdere, hvilke forslag der kan </P>  \r\n\r\n<P>gennemføres. </P>  \r\n\r\n<P>Udvalgets arbejde kan ligeledes tage udgangspunkt i den rapport, der </P>  \r\n\r\n<P>blev udarbejdet om handicappedes vilkår i trafik- og </P>  \r\n\r\n<P>kommunikationssektoren i oktober 1983. </P>  \r\n\r\n<P>Der kan nedsættes ad hoc-udvalg efter behov. </P>  \r\n\r\n<P>AD 2 </P>  \r\n\r\n<P>Formålet med kampagnen er at udbrede kendskabet til handicappedes </P>  \r\n\r\n<P>vilkår og skabe større forståelse for deres behov. </P>  \r\n\r\n<P>Kampagnen skal målrettes mod: </P>  \r\n\r\n<P>- befolkningen som helhed, </P>  \r\n\r\n<P>- relevante faggrupper, der planlægger trafik- og samfundsforhold, </P>  \r\n\r\n<P>samt faggrupper, der betjener ældre og handicappede, og </P>  \r\n\r\n<P>- handels- og erhvervsliv. </P>  \r\n\r\n<P>Det er vigtigt, at alle faggrupper, der planlægger eller arbejder </P>  \r\n\r\n<P>sammen med handicappede, har den nødvendige viden og uddannelse </P>  \r\n\r\n<P>til at tilgodese handicappedes behov. </P>  \r\n\r\n<P>Derfor bør der gives orientering om handicappedes vilkår inden for </P>  \r\n\r\n<P>alle relevante uddannelser, f.eks. arkitekter, byplanlæggere, </P>  \r\n\r\n<P>trafikplanlæggere, buschauffører, togpersonale m.fl. </P>  \r\n\r\n<P>Der må også sættes ind med mere oplysning til befolkningen som </P>  \r\n\r\n<P>helhed. Det kan ske via Statens Informationstjeneste, radio, tv, </P>  \r\n\r\n<P>undervisning i skole og fritid m.v. </P>  \r\n\r\n<P>Også handels- og erhvervslivet må inddrages. </P>  \r\n\r\n<P>Tit kan dagligdagen for ældre og handicappede lettes ved lidt omtanke </P>  \r\n\r\n<P>i forbindelse med planlægning og indretning af faciliteterne. </P>  \r\n\r\n<P>Et enkelt eksempel kan være opsætning af en stol ved en forretning på </P>  \r\n\r\n<P>et gadestrøg eller på trappen i en etageejendom. </P>  \r\n\r\n<P>AD 3 </P>  \r\n\r\n<P>Det er målet, at alle banegårde, andre offentlige bygninger samt </P>  \r\n\r\n<P>vigtige forretninger og lign., eksempelvis apoteker, er </P>  \r\n\r\n<P>tilgængelige for handicappede. Der bør satses på niveaufri </P>  \r\n\r\n<P>indgangspartier, køreramper, elevatorer samt etablering af </P>  \r\n\r\n<P>handicapegnede toiletter. </P>  \r\n\r\n<P>Ved nyopførelse bør der stilles præcise krav om, at adgangsforholdene </P>  \r\n\r\n<P>for handicappede skal være i orden. Eksisterende banegårde og </P>  \r\n\r\n<P>andre offentlige bygninger m.v. gennemgås med henblik på at bedre </P>  \r\n\r\n<P>forholdene for handicappede. Det gælder alle former for handicap, </P>  \r\n\r\n<P>eksempelvis syns- og hørehæmmede, hvor der må sættes ind med bedre </P>  \r\n\r\n<P>afmærkning, orientering om togafgange m.v. </P>  \r\n\r\n<P>Hvor det er umuligt at etablere handicapegnede adgangsforhold, bør </P>  \r\n\r\n<P>det overvejes at opsætte &#187;Servolink&#171; (kaldesystem), så </P>  \r\n\r\n<P>handicappede kan tilkalde ekspeditionspersonale fra gaden. </P>  \r\n\r\n<P>Systemet kendes bl.a. fra benzinstationer og banker. Det koster </P>  \r\n\r\n<P>ca. 1.400 kr. at installere. Sender kan bevilges som hjælpemiddel </P>  \r\n\r\n<P>under henvisning til bistandslovens § 58. </P>  \r\n\r\n<P>AD 4 </P>  \r\n\r\n<P>Målet er, at de kollektive trafikmidler skal kunne benyttes af alle. </P>  \r\n\r\n<P>Forskning må sættes ind på at skabe busser og tog med minimal </P>  \r\n\r\n<P>indstigningshøjde og egnede indretningshensyn, så kørestolsbrugere </P>  \r\n\r\n<P>også kan benytte disse trafikmidler. </P>  \r\n\r\n<P>Videreudvikling af tekniske hjælpemidler i form af etablering af </P>  \r\n\r\n<P>kørestolslifte og ramper bør fremmes. </P>  \r\n\r\n<P>Der skal kunne tilkaldes personale til at hjælpe ved ind- og </P>  \r\n\r\n<P>udstigning af tog. </P>  \r\n\r\n<P>Stoppesteder og læskure m.v. skal udformes, så de er funktionelle for </P>  \r\n\r\n<P>handicappede og ældre. </P>  \r\n\r\n<P>AD 5 </P>  \r\n\r\n<P>Et effektivt telebussystem er målet på længere sigt. Det vil især </P>  \r\n\r\n<P>være en fordel for de områder, hvor andre former for trafik er </P>  \r\n\r\n<P>begrænset. På længere sigt kan telebussystemet tænkes at give </P>  \r\n\r\n<P>besparelser, da der kun køres, når der er kunder. </P>  \r\n\r\n<P>Telebusserne skal naturligvis kunne medtage kørestolsbrugere. </P>  \r\n\r\n<P>Oprettelse af telebusser bør ske gennem koordineret planlægning af </P>  \r\n\r\n<P>hele trafiksystemet. </P>  \r\n\r\n<P>Uanset hvor god den kollektive trafik bliver, vil der dog være </P>  \r\n\r\n<P>forskellige handicappede, der ikke vil kunne benytte den </P>  \r\n\r\n<P>kollektive trafik. </P>  \r\n\r\n<P>Derfor bør kørselsordningen for handicappede etableres i alle egne af </P>  \r\n\r\n<P>landet. </P>  \r\n\r\n<P>Effektive betjenings- og bestillingssystemer skal kunne modsvare </P>  \r\n\r\n<P>handicappedes forskellige kørselsbehov. </P>  \r\n\r\n<P>Det er vigtigt, at der også skabes mulighed for &#187;spontankørsel&#171;  \r\n\r\n</P>  \r\n\r\n<P>(kørsel uden forudgående tidsbestilling). </P>  \r\n\r\n<P>Forsøgsordningen må snarest igangsættes. </P>  \r\n\r\n<P>Der må sikres størst mulig valgfrihed og uafhængighed. </P>  \r\n\r\n<P>Også plejehjemsbeboere skal kunne benytte telebussystem og </P>  \r\n\r\n<P>kørselsordning. </P>  \r\n\r\n<P>AD 6 </P>  \r\n\r\n<P>Udformningen af gader, veje, stier, gadekryds, vejbroer, tunneler </P>  \r\n\r\n<P>m.v. er ligeledes væsentlig. Der bør stilles krav til de </P>  \r\n\r\n<P>ansvarlige myndigheder - stat, amtskommuner og kommuner - om at </P>  \r\n\r\n<P>tilgodese handicappede i forbindelse med nyanlæg. Der bør </P>  \r\n\r\n<P>udarbejdes bindende retningslinjer i forbindelse med planlægning </P>  \r\n\r\n<P>og projektering. </P>  \r\n\r\n<P>Eksisterende anlæg bør gennemgås med henblik på at udarbejde forslag </P>  \r\n\r\n<P>til ændringer. </P>  \r\n\r\n<P>Det er af uvurderlig betydning, at handicappede og ældre kan færdes i </P>  \r\n\r\n<P>trafikken og i rekreative områder, og derfor må foranstaltningerne </P>  \r\n\r\n<P>være sammenhængende. Også trafik til og fra rekreative områder bør </P>  \r\n\r\n<P>være tilrettelagt under hensyntagen til handicappedes behov. </P>  \r\n\r\n<P>Borde og bænke på rastepladser bør placeres og udformes, så de kan </P>  \r\n\r\n<P>benyttes af handicappede personer. Der bør naturligvis forefindes </P>  \r\n\r\n<P>handicapegnede toiletter ved alle rastepladser. </P>  \r\n\r\n<P>Antallet af parkeringspladser for invalidevognsbrugere øges. Det er </P>  \r\n\r\n<P>vigtigt, at parkeringspladsen er tilstrækkelig bred, så ind- og </P>  \r\n\r\n<P>udstigning kan foregå uhindret, selv om nabobilen holder til </P>  \r\n\r\n<P>kanten af stregen. </P>  \r\n\r\n<P>Naturligvis må det være muligt for handicappede at benytte den </P>  \r\n\r\n<P>kollektive trafik og de etablerede kørselsordninger overalt i </P>  \r\n\r\n<P>landet på de gældende vilkår. Denne ret må sikres ved samarbejde </P>  \r\n\r\n<P>mellem de ansvarlige myndigheder. </P>  \r\n\r\n<P>AD 7 </P>  \r\n\r\n<P>Det er vigtigt, at handicappede tages med på råd, når offentlige </P>  \r\n\r\n<P>myndigheder planlægger og etablerer trafikanlæg. For at sikre </P>  \r\n\r\n<P>handicappedes indflydelse forpligtes offentlige myndigheder til at </P>  \r\n\r\n<P>indhente udtalelser fra handicappedes organisationer. </P>  \r\n\r\n<P>AD 8 </P>  \r\n\r\n<P>Der må satses på øget og systematisk forskning samt ideeudvikling </P>  \r\n\r\n<P>inden for alle områder, der drejer sig om ældres og handicappedes </P>  \r\n\r\n<P>forhold i trafikken. </P>  \r\n\r\n<P>Forskningen skal medvirke til at opfylde de mål, der er skitseret </P>  \r\n\r\n<P>under de øvrige punkter. Det kunne overvejes at reservere en vis </P>  \r\n\r\n<P>procentdel af forskningsmidlerne til ovennævnte formål. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00108"
        },
        {
            "displayName": "Entydig dokumentidentifikation",
            "displayValue": "CL005045"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "108"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}