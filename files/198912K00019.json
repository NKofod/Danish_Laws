{
    "id": 110025,
    "title": "1989 LSF 19   FORSLAG TIL LOV OM OPHÆVELSE AF VISSE LOVE UNDER LANDBRUGSMINISTERIET OG   OM ÆNDRING AF LOV OM BEKÆMPELSE AF MULDVARPE SAMT OM ÆNDRING AF LOV OM   FRIKOMMUNER (AFBUREAUKRATISERING M.V.) ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 19",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 19 </P>  \r\n\r\n<P></P>  \r\n\r\n<P>Forslag til Lov om ophævelse af visse love under Landbrugsministeriet og  \r\n\r\n om ændring af lov om bekæmpelse af muldvarpe samt om ændring af lov om  \r\n\r\n frikommuner (Afbureaukratisering m.v.) </P>  \r\n\r\n<P></P>  \r\n\r\n<P>Fremsat af landbrugsministeren (Tørnæs) </P>  \r\n\r\n<P></P>  \r\n\r\n<P>den 5. oktober 1989 </P>  \r\n\r\n<P></P>  \r\n\r\n<P>Vedtaget ved tredjebehandling den 15. december 1989 </P>  \r\n\r\n<P></P>  \r\n\r\n<P><a href=\"document.aspx?accn=A19890084830\"> Lov nr. 848 af 20/12/1989</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>Følgende love ophæves: </P>  \r\n\r\n<P>1) Lov nr. 29 af 3. februar 1960 om statstilskud til landbrugskursus m.m.,  \r\n\r\n</P>  \r\n\r\n<P>2) lov nr. 383 af 4. december 1963 om salg af skind og huder ved offentlig  \r\n\r\n auktion og </P>  \r\n\r\n<P>3) lov om voldgift i tvistigheder angående krydsbefrugtning i frøavl og  \r\n\r\n sygdomssmitte på markafgrøder, jf. lovbekendtgørelse nr. 797 af 11. december  \r\n\r\n 1987. </P>  \r\n\r\n<P>§ 2 </P>  \r\n\r\n<P>I lov om frikommuner, jf. lovbekendtgørelse nr. 583 af 31. august 1989,  \r\n\r\n foretages følgende ændring: </P>  \r\n\r\n<P>§ 23 ophæves. </P>  \r\n\r\n<P>§ 3 </P>  \r\n\r\n<P>I lov om bekæmpelse af muldvarpe, jf. lovbekendtgørelse nr. 338 af 26.  \r\n\r\n juli 1967, foretages følgende ændringer: </P>  \r\n\r\n<P>1. Lovens <I>titel</I> affattes således: </P>  \r\n\r\n<P>&#187;Lov om bekæmpelse af muldvarpe og mosegrise&#171;. </P>  \r\n\r\n<P>2. <I>§ 1</I> affattes således: </P>  \r\n\r\n<P>&#187; <B>§ 1.</B> Kommunerne kan varetage bekæmpelse af muldvarpe og  \r\n\r\n mosegrise. Bekæmpelsen kan finansieres ved betaling, der opkræves hos ejerne  \r\n\r\n af de ejendomme, hvorpå bekæmpelsen gennemføres.&#171; </P>  \r\n\r\n<P>3. <I>§§ 2-4</I> og <I>24-25</I> ophæves. </P>  \r\n\r\n<P>4. <I>§ 26, stk. 1,</I> affattes således: </P>  \r\n\r\n<P>&#187;Denne lov gælder ikke for Færøerne og Grønland.&#171; </P>  \r\n\r\n<P>§ 4 </P>  \r\n\r\n<P>Stk. 1. Loven træder i kraft den 1. januar 1990. </P>  \r\n\r\n<P>Stk. 2. Frikommuneregulativer, der er godkendt efter den hidtidige  \r\n\r\n udformning af § 23 i lov om frikommuner, bevarer deres gyldighed. </P>  \r\n\r\n<P>Oprindeligt fremsat forslag </P>  \r\n\r\n<P>§ 1 </P>  \r\n\r\n<P>Følgende love ophæves: </P>  \r\n\r\n<P>1) Lov nr. 29 af 3. februar 1960 om statstilskud til landbrugskursus m.m.,  \r\n\r\n</P>  \r\n\r\n<P>2) lov nr. 383 af 4. december 1963 om salg af skind og huder ved offentlig  \r\n\r\n auktion, </P>  \r\n\r\n<P>3) lov om bekæmpelse af muldvarpe, jf. lovbekendtgørelse nr. 338 af 26.  \r\n\r\n juli 1967, og </P>  \r\n\r\n<P>4) lov om voldgift i tvistigheder angående krydsbefrugtning i frøavl og  \r\n\r\n sygdomssmitte på markafgrøder. </P>  \r\n\r\n<P>§ 2 </P>  \r\n\r\n<P>I lov om frikommuner, jf. lovbekendtgørelse nr. 583 af 31. august 1989,  \r\n\r\n foretages følgende ændringer: </P>  \r\n\r\n<P>1. <I>§ 23, stk. 1,</I> affattes således: </P>  \r\n\r\n<P>&#187;Landbrugsministeren kan godkende regler for frikommuneforsøg,  \r\n\r\n hvorefter en frikommune kan varetage bekæmpelse af muldvarpe og mosegrise.  \r\n\r\n Bekæmpelsen finansieres ved afgifter, der opkræves hos ejerne af de faste  \r\n\r\n ejendomme i kommunen.&#171;. </P>  \r\n\r\n<P>2. <I>§ 23, stk. 2,</I> ophæves. </P>  \r\n\r\n<P>Stk. 3 bliver herefter stk. 2. </P>  \r\n\r\n<P>3. I <I>§ 23, stk. 3,</I> der bliver stk. 2, udgår: &#187;og 2&#171;. </P>  \r\n\r\n<P>§ 3 </P>  \r\n\r\n<P>Stk. 1. Loven træder i kraft den 1. januar 1990. </P>  \r\n\r\n<P>Stk. 2. Frikommuneregulativer, der er godkendt efter den hidtidige  \r\n\r\n udformning af § 23 i lov om frikommuner, bevarer deres gyldighed. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Lovene foreslås ophævet som led i regeringens igangværende bestræbelser på  \r\n\r\n at afbureaukratisere det danske samfund. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Lov om statstilskud til landbrugskursus m.m. bemyndiger  \r\n\r\n landbrugsministeren til at anvende indtil 200.000 kr. årligt som tilskud til  \r\n\r\n ubemidlede deltagere i skolekursus og til kursus afholdt af landboforeninger  \r\n\r\n og husmandsforeninger. Det forudsættes, at emnerne for kurserne har  \r\n\r\n tilknytning til landbruget. </P>  \r\n\r\n<P>Tilskudsordningen administreres af 5 landsdelskursusudvalg, og  \r\n\r\n Landbrugsministeriet yder tilskud til denne administration inden for et beløb  \r\n\r\n på 50.000 kr. årligt, svarende til 25 pct. af det samlede tilskudsbeløb. </P>  \r\n\r\n<P>Tilskud til de omhandlede kursus vil kunne opnås gennem bl.a. lovgivningen  \r\n\r\n om støtte til fritidsundervisning samt - til visse af kurserne - efter loven  \r\n\r\n om tilskud til efteruddannelse inden for jordbrugserhvervene. </P>  \r\n\r\n<P>Lovens ophævelse har ingen personalemæssige konsekvenser for staten eller  \r\n\r\n kommunerne. </P>  \r\n\r\n<P>Lovens ophævelse indebærer en besparelse på 250.000 kr. pr. år. </P>  \r\n\r\n<P>Lovens tekst er optrykt som bilag 1. </P>  \r\n\r\n<P>Lov om salg af skind og huder ved offentlig auktion var en videreførelse  \r\n\r\n af lov nr. 178 af 7. juni 1958 om afholdelse af frivillig offentlig auktion  \r\n\r\n over indenlandske pelsdyrskind og huder. Denne lov gennemførtes for at give  \r\n\r\n pelsdyravlerne mulighed for at afholde auktioner uden betaling af  \r\n\r\n auktionsafgift og uden at betale for medvirken af en beskikket auktionsleder  \r\n\r\n for at kunne konkurrere på lige fod med det afgiftsfrie auktionssalg i  \r\n\r\n Sverige, Norge, Finland og England. </P>  \r\n\r\n<P>I 1963 blev loven udvidet til også at omfatte salg af udenlandske huder og  \r\n\r\n skind, og Landbrugsministeriet har med hjemmel i lov nr. 383/1963 ved  \r\n\r\n skrivelse af 31. juli 1974 meddelt bevilling efter lovens § 1, stk. 2, til  \r\n\r\n Danske Pelsdyrauktioner, Glostrup, til afholdelse af auktion som nævnt. </P>  \r\n\r\n<P>Auktionsafgifterne for frivillige offentlige auktioner bortfaldt ved lov  \r\n\r\n nr. 207 af 21. maj 1969 om ændring af forskellige lovbestemmelser om  \r\n\r\n retsafgift m.v. </P>  \r\n\r\n<P>Danske Pelsauktioner, der er den eneste auktionsvirksomhed af denne art  \r\n\r\n her i landet, har i skrivelse af 12. april 1989 meddelt Landbrugsministeriet,  \r\n\r\n at Justitsministeriet den 11. november 1988 har beskikket virksomhedens  \r\n\r\n administrerende direktør som auktionsleder i Glostrup retskreds i henhold til  \r\n\r\n lov om offentlig auktion ved auktionsledere, jf. lovbekendtgørelse nr. 191 af  \r\n\r\n 9. april 1986. </P>  \r\n\r\n<P>Lov nr. 383/1963 er herefter indholdsløs og kan ophæves. </P>  \r\n\r\n<P>Lovens ophævelse har ikke økonomiske eller personalemæssige konsekvenser  \r\n\r\n for staten eller kommunerne. </P>  \r\n\r\n<P>Lovens tekst er optrykt som bilag 2. </P>  \r\n\r\n<P>Lov om bekæmpelse af muldvarpe, § 1, stk. 1, bemyndiger  \r\n\r\n landbrugsministeren til efter indstilling fra landbo- og husmandsforeninger  \r\n\r\n eller kommunalbestyrelser at pålægge enhver kommunalbestyrelse at gennemføre  \r\n\r\n en bekæmpelse af muldvarpe. </P>  \r\n\r\n<P>Efter aftale med Kommunernes Landsforening og efter henstilling fra  \r\n\r\n Indenrigsministeriet har bemyndigelsen ikke været benyttet i en lang årrække,  \r\n\r\n da sådanne pålæg ville modarbejde statens betsræbelser på at reducere statens  \r\n\r\n bloktilskud til kommunerne. </P>  \r\n\r\n<P>Lovens § 1, stk. 3 og 4, bemyndiger kommunalbestyrelserne til selv at  \r\n\r\n iværksætte en bekæmpelse, og ophævelse af loven vil derfor begrænse  \r\n\r\n kommunernes adgang til at iværksætte en bekæmpelse af muldvarpe til de  \r\n\r\n tilfælde, hvor der er en særlig kommunal interesse heri. </P>  \r\n\r\n<P>Lovens ophævelse har ingen økonomiske eller personalemæssige konsekvenser  \r\n\r\n for staten eller kommunerne. </P>  \r\n\r\n<P>Lovens tekst er optrykt som bilag 3. </P>  \r\n\r\n<P>Lov om voldgift i tvistigheder angående krydsbefrugtning i frøavl og  \r\n\r\n sygdomssmitte på markafgrøder blev vedtaget i 1948 og byggede på en  \r\n\r\n betænkning af 18. januar 1935 afgivet af et udvalg nedsat af  \r\n\r\n Landbrugsministeriet den 26. februar 1931. </P>  \r\n\r\n<P>Ved loven etableredes et voldgiftssystem, der skulle tage stilling til  \r\n\r\n erstatningsager vedrørende sygdomssmitte i markafgrøder, og det var især  \r\n\r\n smitte med meldug og rust fra vinterbyg til vårbyg, man havde i tankerne.  \r\n\r\n Herudover skulle sager om foranstaltninger til forebyggelse af skader i  \r\n\r\n frøavlen som følge af krydsbefrugtning kunne afgøres ved voldgift. </P>  \r\n\r\n<P>For at sikre, at der blev tale om et hurtigt og smidigt system, fastsattes  \r\n\r\n ved lovens §§ 3-4 bestemmelser for den formelle fremgangsmåde, hvis man  \r\n\r\n ønskede at rejse en voldgiftssag. </P>  \r\n\r\n<P>Erfaringerne har imidlertid vist, at de nævnte procedureforskrifter og  \r\n\r\n især bestemmelserne i § 4, stk. 2, om de formelle frister for rejsning af en  \r\n\r\n voldgiftssag har ført til afvisning af velbegrundede sager, fordi de  \r\n\r\n fastsatte frister ikke var overholdt. </P>  \r\n\r\n<P>Formændene for de 2 voldgiftskredse har oplyst, at der i de seneste 10 år  \r\n\r\n i alt har foreligget 2 sager om krydsbefrugtning og 1 sag om sygdomssmitte  \r\n\r\n til behandling. </P>  \r\n\r\n<P>For så vidt angår sager om krydsbefrugtning kan det oplyses, at Dansk  \r\n\r\n Frøhandlerforening og De samvirkende danske Frøavlerforeninger som et tillæg  \r\n\r\n til standardfrøavlskontrakten har indført retningslinier for løsning af  \r\n\r\n krydsbefrugtningsproblemer. De to foreninger finder herefter ikke behov for,  \r\n\r\n at 1948-loven opretholdes, for så vidt angår bestemmelserne om  \r\n\r\n krydsbefrugtning i frøavl. </P>  \r\n\r\n<P>Tilsvarende har De danske Landboforeninger, Danske Husmandsforeninger,  \r\n\r\n Statens Planteavlsudvalg og Plantesundhedsrådet tiltrådt, at loven ophæves,  \r\n\r\n for så vidt angår sygdomssmitte i markafgrøder. </P>  \r\n\r\n<P>Det skal i øvrigt bemærkes, at sager angående tab forårsaget af  \r\n\r\n krydsbefrugtning eller sygdomssmitte efter lovens ophævelse vil kunne  \r\n\r\n indbringes for domstolene efter almindelige civilretlige erstatningsregler.  \r\n\r\n</P>  \r\n\r\n<P>Lovforslaget har ingen økonomiske eller personalemæssige konsekvenser for  \r\n\r\n staten eller kommunerne. </P>  \r\n\r\n<P>Lovens tekst er optrykt som bilag 4. </P>  \r\n\r\n<P>Til § 2 </P>  \r\n\r\n<P>Til nr. 1 og 2 </P>  \r\n\r\n<P>Ved ophævelsen af lov om bekæmpelse af muldvarpe bortfalder hjemmelen til  \r\n\r\n kommunal bekæmpelse af muldvarpe hos private grundejere. Efter almindelige  \r\n\r\n kommunalretlige regler må det herefter antages, at sådan bekæmpelse fremover  \r\n\r\n kun vil kunne ske i ekstraordinære tilfælde, hvor der foreligger en særlig  \r\n\r\n kommunal interesse heri. Efter § 3 i den nuværende lov om bekæmpelse af  \r\n\r\n muldvarpe udredes udgifterne ved kommunal muldvarpebekæmpelse af  \r\n\r\n kommunekassen. </P>  \r\n\r\n<P>Efter den nuværende § 23, stk. 1, i lov om frikommuner kan  \r\n\r\n landbrugsministeren godkende frikommuneforsøg, hvorved kommunal bekæmpelse af  \r\n\r\n muldvarpe finansieres ved opkrævning af afgift hos kommunens grundejere. I  \r\n\r\n nr. 1 foreslås, at landbrugsministeren fortsat skal kunne godkende sådanne  \r\n\r\n forsøg. Bestemmelsen er af redaktionelle årsager sammenskrevet med hjemmelen  \r\n\r\n i den nuværende § 23, stk. 2, om forsøg med kommunal bekæmpelse af mosegrise.  \r\n\r\n</P>  \r\n\r\n<P>Bilag 1 </P>  \r\n\r\n<P>Lov nr. 29 af 3. februar 1960. </P>  \r\n\r\n<P>Bilag 2 </P>  \r\n\r\n<P>Lov nr. 383 af 4. december 1963. </P>  \r\n\r\n<P>Bilag 3 </P>  \r\n\r\n<P>Landbrugsministeriets lovbekendtgørelse nr. 338 af 26. juli 1967. </P>  \r\n\r\n<P>Bilag 4 </P>  \r\n\r\n<P>Landbrugsministeriets lovbekendtgørelse nr. 797 af 11. december 1987. </P>  \r\n\r\n<P>Efter 2. behandling den 13. december 1989 </P>  \r\n\r\n<P>§ 1 </P>  \r\n\r\n<P>Følgende love ophæves: </P>  \r\n\r\n<P>1) Lov nr. 29 af 3. februar 1960 om statstilskud til landbrugskursus m.m.,  \r\n\r\n</P>  \r\n\r\n<P>2) lov nr. 383 af 4. december 1963 om salg af skind og huder ved offentlig  \r\n\r\n auktion, </P>  \r\n\r\n<P>3) lov om bekæmpelse af muldvarpe, jf. lovbekendtgørelse nr. 338 af 26.  \r\n\r\n juli 1967, og </P>  \r\n\r\n<P>4) lov om voldgift i tvistigheder angående krydsbefrugtning i frøavl og  \r\n\r\n sygdomssmitte på markafgrøder, jf. lovbekendtgørelse nr. 797 af 11. december  \r\n\r\n 1987. </P>  \r\n\r\n<P>§ 2 </P>  \r\n\r\n<P>I lov om frikommuner, jf. lovbekendtgørelse nr. 583 af 31. august 1989,  \r\n\r\n foretages følgende ændringer: </P>  \r\n\r\n<P>1. <I>§ 23, stk. 1,</I> affattes således: </P>  \r\n\r\n<P>&#187;Landbrugsministeren kan godkende regler for frikommuneforsøg,  \r\n\r\n hvorefter en kommune kan varetage bekæmpelse af muldvarpe og mosegrise.  \r\n\r\n Bekæmpelsen finansieres ved afgifter, der opkræves hos ejerne af de faste  \r\n\r\n ejendomme i kommunen.&#171;. </P>  \r\n\r\n<P>2. <I>§ 23, stk. 2,</I> ophæves. </P>  \r\n\r\n<P>Stk. 3 bliver herefter stk. 2. </P>  \r\n\r\n<P>3. I <I>§ 23, stk. 3,</I> der bliver stk. 2, udgår &#187;og 2&#171;. </P>  \r\n\r\n<P>§ 3 </P>  \r\n\r\n<P>Stk. 1. Loven træder i kraft den 1. januar 1990. </P>  \r\n\r\n<P>Stk. 2. Frikommuneregulativer, der er godkendt efter den hidtidige  \r\n\r\n udformning af § 23 i lov om frikommuner, bevarer deres gyldighed. </P>  \r\n\r\n<P>Ændringsforslag </P>  \r\n\r\n<P>Af <I>landbrugsministeren: </I></P>  \r\n\r\n<P>Til titlen </P>  \r\n\r\n<P>1) Titlen affattes således: </P>  \r\n\r\n<P>&#187;Forslag til lov om ophævelse af visse love under  \r\n\r\n Landbrugsministeriet og om ændring af lov om bekæmpelse af muldvarpe samt om  \r\n\r\n ændring af lov om frikommuner (Afbureaukratisering m.v.)&#187;. </P>  \r\n\r\n<P>Til § 1 </P>  \r\n\r\n<P>2) <I>Nr. 3</I> udgår. </P>  \r\n\r\n<P>Nr. 4 bliver herefter nr. 3. </P>  \r\n\r\n<P>Til § 2 </P>  \r\n\r\n<P>3) Paragraffen affattes således: </P>  \r\n\r\n<P>&#187;§ 2 </P>  \r\n\r\n<P>I lov om frikommuner, jf. lovbekendtgørelse nr. 583 af 31. august 1989,  \r\n\r\n foretages følgende ændring: </P>  \r\n\r\n<P>§ 23 ophæves.&#171; </P>  \r\n\r\n<P>Ny paragraf </P>  \r\n\r\n<P>4) Efter § 2 indsættes som ny paragraf: </P>  \r\n\r\n<P>&#187;§ 01 </P>  \r\n\r\n<P>I lov om bekæmpelse af muldvarpe, jf. lovbekendtgørelse nr. 338 af 26.  \r\n\r\n juli 1967, foretages følgende ændringer: </P>  \r\n\r\n<P>1. Lovens <I>titel</I> affattes således: </P>  \r\n\r\n<P>&#187;Lov om bekæmpelse af muldvarpe og mosegrise&#171;. </P>  \r\n\r\n<P>2. <I>§ 1</I> affattes således: </P>  \r\n\r\n<P>&#187;§ 1. Kommunerne kan varetage bekæmpelse af muldvarpe og mosegrise.  \r\n\r\n Bekæmpelsen kan finansieres ved betaling, der opkræves hos ejerne af de  \r\n\r\n ejendomme, hvorpå bekæmpelsen gennemføres.&#171; </P>  \r\n\r\n<P>3. <I>§§ 2-4</I> og <I>§§ 24-25</I> ophæves. </P>  \r\n\r\n<P>4. <I>§ 26, stk. 1,</I> affattes således: </P>  \r\n\r\n<P>&#187;Denne lov gælder ikke for Færøerne og Grønland.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 1-4 </P>  \r\n\r\n<P>Ved ændringsforslagene tilvejebringes en generel hjemmel for alle kommuner  \r\n\r\n til at varetage bekæmpelse af muldvarpe og mosegrise. Kommunernes udgifter  \r\n\r\n ved en sådan bekæmpelse kan finansieres ved betaling, der opkræves hos ejerne  \r\n\r\n af de ejendomme, hvor bekæmpelsen foretages. </P>  \r\n\r\n<P>Ændringsforslagene skal ses som et led i regeringens fortsatte  \r\n\r\n bestræbelser på at afbureaukratisere og decentralisere det danske samfund.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/02/1990"
        },
        {
            "displayName": "Accession",
            "displayValue": "198912K00019"
        },
        {
            "displayName": "Entydig dokumentidentifikation",
            "displayValue": "CL003583"
        },
        {
            "displayName": "Dato for førstegangsindlæggelse",
            "displayValue": "09/02/1990"
        },
        {
            "displayName": "Dato for indlæggelse",
            "displayValue": "09/02/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "19"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}