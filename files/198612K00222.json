{
    "id": 113078,
    "title": "1986 LSF 222   FORSLAG TIL LOV OM ÆNDRING AF LOV OM VURDERING AF LANDETS FASTE EJENDOMME   OG LOV OM SKATTEMYNDIGHEDERNES ORGANISATION OG OM KLAGEADGANG M.M.   (SKATTESTYRELSESLOVEN) (KLAGERET FOR LEJERE) ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 222",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 222 </P>  \r\n\r\n<P></P>  \r\n\r\n<P>Forslag til Lov om ændring af lov om vurdering af landets faste ejendomme  \r\n\r\n og lov om skattemyndighedernes organisation og om klageadgang m.m.  \r\n\r\n (skattestyrelsesloven) (Klageret for lejere) </P>  \r\n\r\n<P></P>  \r\n\r\n<P>Fremsat af Thoft (SF) Lenger (SF) Ruth Olsen (SF) Ebba Strange (SF) </P>  \r\n\r\n<P></P>  \r\n\r\n<P>den 24. marts 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om vurdering af landets faste ejendomme, jf. lovbekendtgørelse </P>  \r\n\r\n<P>nr. 437 af 14. august 1984, foretages følgende ændring: </P>  \r\n\r\n<P>I § 42 ophæves STK. 1, og i stedet indsættes: </P>  \r\n\r\n<P>&#187;Klager over vurderingsrådenes ansættelser og fordelinger samt over  \r\n\r\n</P>  \r\n\r\n<P>vurderingsrådenes afgørelser om ejendommenes benyttelse indgives </P>  \r\n\r\n<P>til skyldrådet. Resultatet af de årlige reguleringer af </P>  \r\n\r\n<P>ansættelserne og fordelingerne, der foretages i medfør af § 2 A, </P>  \r\n\r\n<P>kan ikke påklages. </P>  \r\n\r\n<P>Stk. 2. Klage kan indgives af ejendommens ejer. En ejer kan også </P>  \r\n\r\n<P>påklage ansættelsen m.v. af andres ejendom, når ejeren har en </P>  \r\n\r\n<P>retlig og økonomisk interesse heri. I de i § 8, stk. 3, 3. pkt., </P>  \r\n\r\n<P>omhandlede tilfælde kan hver af parterne i salget påklage </P>  \r\n\r\n<P>ansættelsen m.v. </P>  \r\n\r\n<P>Stk. 3. Hvis ejendommen eller en del af denne er udlejet, kan klage </P>  \r\n\r\n<P>indgives af mindst halvdelen af lejerne. Klage kan endvidere </P>  \r\n\r\n<P>indgives af beboerrepræsentanter eller en talsmand, der er valgt </P>  \r\n\r\n<P>efter reglerne i kapitel XI i lov om leje.&#171; </P>  \r\n\r\n<P>Stk. 2-4 bliver herefter stk. 4-6. </P>  \r\n\r\n<P>§ 2 </P>  \r\n\r\n<P>I lov om skattemyndighedernes organisation og om </P>  \r\n\r\n<P>klageadgang(skattestyrelsesloven), jf. lovbekendtgørelse nr. 573 </P>  \r\n\r\n<P>af 14. november 1984, foretages følgende ændring: </P>  \r\n\r\n<P>§ 26 affattes således: </P>  \r\n\r\n<P>&#187;§ 26. Klager over de af skyldrådene og ligningsrådet foretagne </P>  \r\n\r\n<P>vurderinger m.v. kan indgives af ejendommens ejer. En ejer kan </P>  \r\n\r\n<P>også påklage ansættelsen m.v. af andres ejendom, når ejeren har en </P>  \r\n\r\n<P>retlig og økonomisk interesse heri. I de i § 8, stk. 3, 3. pkt., i </P>  \r\n\r\n<P>lov om vurdering af landets faste ejendomme omhandlede tilfælde </P>  \r\n\r\n<P>kan hver af parterne i salget påklage ansættelsen m.v. </P>  \r\n\r\n<P>Stk. 2. Hvis ejendommen eller en del af denne er udlejet, kan klage </P>  \r\n\r\n<P>endvidere indgives af mindst halvdelen af lejerne. Klage kan </P>  \r\n\r\n<P>endvidere indgives af beboerrepræsentanter eller en talsmand, der </P>  \r\n\r\n<P>er valgt efter reglerne i kapitel XI i lov om leje.&#171; </P>  \r\n\r\n<P>§ 3 </P>  \r\n\r\n<P>Stk. 1. Loven træder i kraft dagen efter bekendtgørelsen i </P>  \r\n\r\n<P>Lovtidende. </P>  \r\n\r\n<P>Stk. 2. Lejere, beboerrepræsentanter og talsmænd kan uden hensyn til </P>  \r\n\r\n<P>de i øvrigt fastsatte klagefrister klage over ansættelser m.v. ved </P>  \r\n\r\n<P>18. alm. vurdering pr. 1. januar 1986 indtil 8 uger efter lovens </P>  \r\n\r\n<P>ikrafttræden. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>Hensigten med lovforslaget er at give lejere adgang til at klage over </P>  \r\n\r\n<P>ejendomsvurderingerne. </P>  \r\n\r\n<P>Ejendomsskatterne indgår direkte i beregningen af den </P>  \r\n\r\n<P>omkostningsbestemte leje. Lejeloven giver endvidere ejeren adgang </P>  \r\n\r\n<P>til med omgående virkning at overvælte enhver stigning i </P>  \r\n\r\n<P>ejendomsskatterne på lejerne. Lejerne har således en meget </P>  \r\n\r\n<P>væsentlig interesse i ejendommens vurdering. </P>  \r\n\r\n<P>Ejere af udlejningsejendomme har derimod ingen større interesse i </P>  \r\n\r\n<P>ansættelsen af grundværdien. Ejeren skal i realiteten ikke betale </P>  \r\n\r\n<P>ejendomsskat. Ejeren har derfor ingen konkret interesse i at </P>  \r\n\r\n<P>påklage en eventuelt forkert ansat grundværdi. </P>  \r\n\r\n<P>På denne baggrund finder forslagsstillerne det helt urimeligt, at </P>  \r\n\r\n<P>lejerne ikke efter gældende lovgivning har mulighed for at klage </P>  \r\n\r\n<P>over vurderingen. Det foreslås derfor, at vurderingsloven ændres </P>  \r\n\r\n<P>således, at også lejerne i en udlejningsejendom får ret til at </P>  \r\n\r\n<P>klage over vurderingen. </P>  \r\n\r\n<P>Efter lovforslaget skal klage kunne indgives af mindst halvdelen af </P>  \r\n\r\n<P>ejendommens lejere. I ejendomme, hvor der efter lejelovens regler </P>  \r\n\r\n<P>er valgt beboerrepræsentanter, skal klage endvidere kunne indgives </P>  \r\n\r\n<P>af beboerrepræsentanterne. En enkelt lejer i en større </P>  \r\n\r\n<P>udlejningsejendom vil ikke kunne indgive klage efter lovforslaget. </P>  \r\n\r\n<P>Den aktuelle baggrund for fremsættelsen af lovforslaget er de meget </P>  \r\n\r\n<P>betydelige stigninger i grundværdierne for udlejningsejendomme ved </P>  \r\n\r\n<P>18. alm. vurdering pr. 1. januar 1986. </P>  \r\n\r\n<P>Stigningen i grundværdierne - og dermed stigningen i </P>  \r\n\r\n<P>ejendomsskatterne - har ved 18. alm vurdering i de fleste tilfælde </P>  \r\n\r\n<P>været langt større for udlejningsejendomme end for enfamiliehuse </P>  \r\n\r\n<P>og rækkehuse. </P>  \r\n\r\n<P>Det er derfor væsentligt, at lejerne nu får mulighed for at forlange, </P>  \r\n\r\n<P>at rigtigheden af de foretagne vurderinger efterprøves af </P>  \r\n\r\n<P>skyldrådene og Landsskatteretten. </P>  \r\n\r\n<P>Ejere af ejerboliger har mulighed for ved klage at indbringe </P>  \r\n\r\n<P>vurderingerne for klagemyndighederne. Det er på tide, at lejerne </P>  \r\n\r\n<P>får samme rettigheder. </P>  \r\n\r\n<P>Formålet med ejendomsskatterne er ikke mindst at inddrage en del af </P>  \r\n\r\n<P>de samfundsskabte stigninger i priserne på fast ejendom til </P>  \r\n\r\n<P>samfundet. Lejerne har ingen gavn af stigningen i </P>  \r\n\r\n<P>ejendomspriserne. Fordelene ved prisstigningerne tilfalder alene </P>  \r\n\r\n<P>udlejeren. </P>  \r\n\r\n<P>Det bemærkes, at Socialistisk Folkeparti tidligere har fremsat </P>  \r\n\r\n<P>lovforslag om indførelse af klageret for lejere. Forslaget blev </P>  \r\n\r\n<P>fremsat den 25. januar 1983, men blev ikke vedtaget, jf. </P>  \r\n\r\n<P>Folketingstidende 1982-83, forhandlingerne sp. 4656, 6464, 10126 </P>  \r\n\r\n<P>og 10442 samt tillæg A sp. 2071 og tillæg B sp. 1255. </P>  \r\n\r\n<P>BEMÆRKNINGER TIL LOVFORSLAGETS ENKELTE BESTEMMELSER </P>  \r\n\r\n<P>Til § 1 </P>  \r\n\r\n<P>Den gældende § 42, stk. 1, indeholder regler om a) hvilke afgørelser </P>  \r\n\r\n<P>der kan påklages, b) til hvilken myndighed klage skal indgives </P>  \r\n\r\n<P>samt c) hvem der er klageberettigede. Efter lovforslaget foretages </P>  \r\n\r\n<P>der en opdeling af gældende lovs § 42, stk. 1, i 3 stykker. </P>  \r\n\r\n<P>I stk. 1 angives de afgørelser, der kan påklages, samt </P>  \r\n\r\n<P>klagemyndigheden. I stk. 2 angives de klageberettigede ejere. Der </P>  \r\n\r\n<P>er heri ingen ændringer i forhold til gældende bestemmelser. </P>  \r\n\r\n<P>Bestemmelserne i stk. 3, der omhandler lejernes muligheder for at </P>  \r\n\r\n<P>indgive klage, er nye. Det foreslås, at klage skal kunne indgives </P>  \r\n\r\n<P>af mindst halvdelen af ejendommens lejere. I en ejendom med højst </P>  \r\n\r\n<P>to lejemål vil klage således kunne indgives af en enkelt lejer. </P>  \r\n\r\n<P>I ejendomme, hvor der kan vælges beboerrepræsentanter efter </P>  \r\n\r\n<P>lejelovens kapitel XI, vil det være naturligt, at klage indgives </P>  \r\n\r\n<P>af beboerrepræsentanterne. Lejeloven giver mulighed for at vælge </P>  \r\n\r\n<P>beboerrepræsentanter i ejendomme med mindst 6 beboelseslejemål. Da </P>  \r\n\r\n<P>der ikke er valgt beboerepræsentanter i alle ejendomme, hvor dette </P>  \r\n\r\n<P>er muligt, og da valg af beboerrepræsentanter kan tage nogen tid, </P>  \r\n\r\n<P>findes det for at undgå problemer med overholdelse af klagefrister </P>  \r\n\r\n<P>rimeligt, at klage også i disse ejendomme kan indgives af mindst </P>  \r\n\r\n<P>halvdelen af lejerne. </P>  \r\n\r\n<P>I ejendomme med 3-5 beboelseslejemål kan beboerne vælge en talsmand </P>  \r\n\r\n<P>til at repræsentere lejeren over for udlejeren. Efter lovforslaget </P>  \r\n\r\n<P>skal talsmanden kunne indgive klage. </P>  \r\n\r\n<P>En forpagter af en landbrugsejendom vil kunne indgive klage efter </P>  \r\n\r\n<P>reglerne for lejere. Den gældende bestemmelse om, at vurderinger, </P>  \r\n\r\n<P>der er foretaget efter begæring af en anden end ejeren, er udeladt </P>  \r\n\r\n<P>som overflødig. De få tilfælde, der kan tænkes, vil være dækket </P>  \r\n\r\n<P>ind af de øvrige bestemmelser om klageberettigede. </P>  \r\n\r\n<P>Til § 2 </P>  \r\n\r\n<P>Den foreslåede bestemmelse om klageret til Landsskatteretten svarer </P>  \r\n\r\n<P>til bestemmelsen om klageret til skyldrådene. </P>  \r\n\r\n<P>Til § 3 </P>  \r\n\r\n<P>Forslagsstillerne finder det væsentligt, at lejerne får mulighed for </P>  \r\n\r\n<P>at klage over ansættelserne ved 18. alm. vurdering. Den i </P>  \r\n\r\n<P>vurderingsloven fastsatte frist for indgivelse af klage over 18. </P>  \r\n\r\n<P>alm. vurdering var 15. oktober 1986. </P>  \r\n\r\n<P>Det foreslås derfor som en overgangsbestemmelse, at lejerne i en </P>  \r\n\r\n<P>periode på 8 uger efter lovens ikrafttræden får mulighed for at </P>  \r\n\r\n<P>indgive klage over denne vurdering. </P>  \r\n\r\n<P>Uddrag af vurderingsloven og skattestyrelsesloven </P>  \r\n\r\n<P>VURDERINGSLOVENS § 8, STK. 3, 3. PKT. </P>  \r\n\r\n<P>Er der ved frivillig overdragelse mod vederlag sket salg af et areal, </P>  \r\n\r\n<P>der opfylder betingelserne for at kunne vurderes selvstændigt, kan </P>  \r\n\r\n<P>såvel sælgeren som køberen, når erhvervelsesdokumentet er udstedt, </P>  \r\n\r\n<P>forlange det pågældende areal særskilt vurderet, medmindre arealet </P>  \r\n\r\n<P>er blevet sammenlagt med andet køberen tilhørende areal og de </P>  \r\n\r\n<P>sammenlagte arealer skal samvurderes i medfør af bestemmelserne i </P>  \r\n\r\n<P>stk. 1 og 4. </P>  \r\n\r\n<P>VURDERINGSLOVENS § 42, STK. 1 </P>  \r\n\r\n<P>Klager over vurderingsrådenes ansættelser samt over vurderingsrådets </P>  \r\n\r\n<P>afgørelser og fordelinger i medfør af § 33 og § 33 A indgives af </P>  \r\n\r\n<P>ejerne til skyldrådet. De reguleringsfaktorer, som er fastsat af </P>  \r\n\r\n<P>ligningsrådet i medfør af § 2 A, kan ikke påklages. Er vurderingen </P>  \r\n\r\n<P>foretaget efter begæring af en anden end ejeren, kan klage desuden </P>  \r\n\r\n<P>indgives af den, der har begæret vurderingen; i de i § 8, stk. 3, </P>  \r\n\r\n<P>3. punktum, omhandlede tilfælde kan hver af parterne i salget </P>  \r\n\r\n<P>påklage ansættelsen m.v. En ejer kan også påklage ansættelsen m.v. </P>  \r\n\r\n<P>af andres ejendom, når ejeren har en retlig og økonomisk interesse </P>  \r\n\r\n<P>heri. Ansættelsen m.v. af en ejendom kan endvidere påklages af den </P>  \r\n\r\n<P>bruger, der ifølge lov eller kontrakt er forpligtet til at udrede </P>  \r\n\r\n<P>skatterne af ejendommen. </P>  \r\n\r\n<P>VURDERINGSLOVENS § 44, STK. 1 </P>  \r\n\r\n<P>Er en ansættelse m.v. påklaget af en anden end ejendommens ejer, må </P>  \r\n\r\n<P>skyldrådet ikke ændre ansættelsen m.v., forinden der er givet </P>  \r\n\r\n<P>ejeren lejlighed til at udtale sig; i de i § 8, stk. 3, 3. </P>  \r\n\r\n<P>punktum, omhandlede tilfælde skal der gives hver af parterne i </P>  \r\n\r\n<P>salget lejlighed til at udtale sig. Er en fordeling påklaget, skal </P>  \r\n\r\n<P>der gives de øvrige i fordelingen interesserede lejlighed til at </P>  \r\n\r\n<P>udtale sig, forinden ændring af fordelingen finder sted. </P>  \r\n\r\n<P>SKATTESTYRELSESLOVENS § 26 </P>  \r\n\r\n<P>§ 26. Påanke af skyldrådenes og ligningsrådets vurderinger af fast </P>  \r\n\r\n<P>ejendom kan foretages af ejerne, der er berettigede til at påklage </P>  \r\n\r\n<P>ansættelsen af såvel deres egen som af andres ejendom. Brugere kan </P>  \r\n\r\n<P>påklage ansættelsen af den ejendom, de har i brug, når de </P>  \r\n\r\n<P>kontraktligt er forpligtet til at udrede skatterne af ejendommen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00222"
        },
        {
            "displayName": "Entydig dokumentidentifikation",
            "displayValue": "CL005567"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "222"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}