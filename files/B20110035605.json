{
    "id": 135683,
    "title": "Bekendtgørelse om beregning af dagpengesatsen for lønmodtagere",
    "documentTypeId": "60",
    "isSagsforlobPeriodValid": true,
    "shortName": "BEK nr 356 af 27/04/2011",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K1\">Kapitel 1</a>   Begreber mm.</p>\r\n<p class=\"Indholdsfortegnelse\">\r\n   <a href=\"#K2\">Kapitel 2</a>   Beregningsgrundlag</p>\r\n<p class=\"Indholdsfortegnelse\">\r\n   <a href=\"#K3\">Kapitel 3</a>   Fremgangsmåden ved beregning</p>\r\n<p class=\"Indholdsfortegnelse\">\r\n   <a href=\"#K4\">Kapitel 4</a>   Faste dagpengesatser</p>\r\n<p class=\"Indholdsfortegnelse\">\r\n   <a href=\"#K5\">Kapitel 5</a>   Tidspunktet for beregning</p>\r\n<p class=\"Indholdsfortegnelse\">\r\n   <a href=\"#K6\">Kapitel 6</a>   Beregning for et medlem, der har arbejdet i udlandet</p>\r\n<p class=\"Indholdsfortegnelse\">\r\n   <a href=\"#K7\">Kapitel 7</a>   Ikrafttrædelsesbestemmelser mv.</p>\r\n<p class=\"Indholdsfortegnelse\">\r\n   <a href=\"#B1\">Bilag 1</a>\r\n</p><div class=\"bjelke\">Den fulde tekst</div><p class=\"Titel2\">Bekendtgørelse om beregning af dagpengesatsen for lønmodtagere</p>\r\n<p class=\"Indledning2\">I medfør af § 51 a, § 74 b, stk. 4, § 74 l, stk. 8, og § 95 i lov om arbejdsløshedsforsikring m.v., jf. lovbekendtgørelse nr. 574 af 27. maj 2010, som ændret ved lov nr. 1540 af 21. december 2010, fastsættes efter forhandling med Beskæftigelsesrådet:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Begreber mm.</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Beregningstidspunktet er det tidspunkt, hvor a-kassen skal beregne et medlems sats, når medlemmet anmoder om dagpenge. Der henvises til § 19.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Beregningsperioden er den periode, der danner grundlag for beregning af en sats. Der henvises til §§ 4-6.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Beregningsgrundlaget er indtægten i beregningsperioden. Der henvises til §§ 3, 7 og 8.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> Ved løntimer forstås timer, der er udbetalt løn for i et sædvanligt beskæftigelsesforhold, der er i overensstemmelse med gældende overenskomster eller i øvrigt er udført på almindelige løn- og arbejdsvilkår, jf. bekendtgørelse om beskæftigelseskrav for lønmodtagere og dagpengeperiode.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Et medlem, der har ret til dagpenge, kan få dagpenge med en sats, der beregnes på grundlag af den hidtidige indtjening i beregningsperioden (beregnet sats), jf. kapitel 2 og 3.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Et medlem kan have ret til dagpenge med en fast sats, jf. kapitel 4.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Beregningsgrundlag</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Beregning sker på baggrund af indtjening og antal løntimer, der er indberettet i henhold til § 3, i lov om et indkomstregister, medmindre andet følger af denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Hverv som borgmester, rådmand, udvalgsformand, folketingsmedlem, medlem af regeringen eller Europaparlamentet, der giver ret til optagelse i en a-kasse, sidestilles med arbejde. Skattepligtige beløb, som et medlem får for varetagelse af et sådant hverv, indgår i beregningsgrundlaget.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Beskæftigelse, som ikke kan anses for selvstændig virksomhed, jf. bekendtgørelse om drift af selvstændig virksomhed, og for hvilken der ikke er indberettet oplysninger om indtægt og løntimer til indkomstregistret, jf. § 3 i lov om et indkomstregister, indgår i beregningsgrundlaget.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Kun indtjening og løntimer i en medlemsperiode kan indgå i beregningsgrundlaget. Indtjening og løntimer i en indberetningsperiode, som ligger delvist inden for en medlemsperiode, kan medregnes i forhold til antallet af kalenderdage i måneden.</p>\r\n<p class=\"Stk2\">\r\n   <span class=\"StkNr\" id=\"Par3_Stk5\">Stk. 5.</span> For medlemmer, der er optaget efter lovens § 41, stk. 1, nr. 3, litra b, kan arbejde, der ligger efter uddannelsens afslutning og inden optagelsestidspunktet i a-kassen, dog indgå i beregningsgrundlaget.</p>\r\n<p class=\"ParagrafGruppeOverskrift\">\r\n   <span id=\"Kap2_X2\">Beregningsperioden</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Beregningsperioden omfatter de seneste sammenhængende indberetningsperioder forud for ledigheden, som dækker 3 måneder ved månedsindberetninger og 12 uger ved uge- eller 14-dagesindberetninger, jf. § 3.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> For et fuldtidsforsikret medlem skal der i beregningsperioden efter stk. 1 være indberettet mindst 320 løntimer ved månedsindberetninger og mindst 296 løntimer ved uge- eller 14-dagesindberetninger. For et deltidsforsikret medlem skal der i beregningsperioden efter stk. 1 være indberettet mindst 195 løntimer ved månedsindberetninger og 180 løntimer ved uge- eller 14-dagesindberetninger.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> For medlemmer, der i indberetningsperioderne forud for ledigheden, jf. stk.1, både har fået indberettet løn månedsvis og uge- eller 14-dagesvis, tages der ved opgørelsen af løntimer, jf. stk. 2 og § 5, udgangspunkt i den seneste lønindberetning i beregningsperioden.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Hvis der ikke skal foretages indberetning af indtægt og løntimer, jf. § 3, stk. 2 og 3, § 8 og § 24, opgøres perioden og antallet af løntimer, jf. stk. 1 og 2, fra den seneste udbetaling.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Er et medlems arbejdstid ikke kontrollabel efter reglerne i bekendtgørelse om opgørelse af beskæftigelseskrav for lønmodtagere og dagpengeperiode, findes antallet af løntimer ved at omregne indtægten til timer.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Et medlem kan vælge, om en periode skal bruges som beregningsperiode efter § 4, hvis medlemmet i perioden har</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num1\">1)</span> fået ydelser fra a-kassen, jf. dog stk. 2,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num2\">2)</span> drevet selvstændig virksomhed som hovedbeskæftigelse,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num3\">3)</span> deltaget i SU-berettigende uddannelse,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num4\">4)</span> været omfattet af en arbejdskonflikt,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num5\">5)</span> aftjent værnepligt eller været ansat på værnepligtslignende vilkår, eller</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num6\">6)</span> udført arbejde med offentligt tilskud til lønnen efter lov om en aktiv beskæftigelsesindsats, og som jobcentret skal indberette til arbejdsløshedskassen, bortset fra arbejde ved servicejob efter den før 1. april 2002 gældende lov om servicejob.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> En periode skal bruges som beregningsperiode, selv om der i perioden er</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num1\">1)</span> dage, hvor et medlem har været ledig ved virksomhedslukning på grund af ferie,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num2\">2)</span> dage, hvor der er udbetalt feriedagpenge,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num3\">3)</span> dage, hvor et medlem har deltaget i kursus med uddannelsesydelse eller VEU-godtgørelse, eller</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num4\">4)</span> dage, hvor medlemmet har været tilmeldt jobcenteret uden at have modtaget ydelser fra a-kassen.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Hvis der i perioden er fravær som nævnt i § 12 uden for et ansættelsesforhold, kan et medlem vælge, at perioden ikke skal danne grundlag for en beregning.</p>\r\n<p class=\"ParagrafGruppeOverskrift\">\r\n   <span id=\"Kap2_X3\">Indtægter der kan tages med ved beregning</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Ved beregning medtages alle skattepligtige lønandele, der er indberettet i beregningsperioden, jf. dog stk. 3 og § 8.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Har et medlem i beregningsperioden haft fri kost, logi, bil, multimedier mv. i et ansættelsesforhold, tages den værdi, som skattemyndighederne har fastsat, med ved en beregning.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Uanset bestemmelsen i stk. 1 tages lønmodtagerens bidrag til pensionsordninger, der er omfattet af afsnit I i lov om beskatningen af pensionsordninger mv., og bidrag til ATP med ved beregning. Det gælder også beløb, som et pensionsselskab eller pensionsinstitut løbende har indbetalt til et medlems gruppelivsforsikring.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Et medlem, der har været undtaget skattepligt under ansættelse i en international organisation eller på en udenlandsk diplomatisk eller konsulær repræsentation, skal uanset § 7, stk. 1, tage indtjeningen med ved en beregning.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Fremgangsmåden ved beregning</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Ved beregning af en sats skal beregningsgrundlaget, som det fremgår af kapitel 2, lægges til grund.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Er der dokumenteret fravær i beregningsperioden, skal dette indgå i beregningsgrundlaget, jf. § 12.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Indtægten i beregningsperioden skal nedsættes med arbejdsmarkedsbidraget efter lov om arbejdsmarkedsbidrag med den procentsats, der gælder på beregningstidspunktet.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Dagpenge kan højst udgøre et beløb, der svarer til 90 pct. af medlemmets beregningsgrundlag, og kan ikke overstige dagpengenes højeste beløb efter lovens §§ 47 eller 70.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Den daglige indtjening udgør 1/65 af indtægten i beregningsperioden. Ved uge- eller 14-dagesindberetninger udgør den daglige indtjening dog 1/60 af indtægten i beregningsperioden.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> I tilfælde, hvor der skal beregnes på indkomst, som ikke er indberettet til indkomstregistret, jf. bekendtgørelsens § 4, stk. 4, udgør den daglige arbejdsfortjeneste 1/65 af indtægten i beregningsperioden.</p>\r\n<p class=\"Stk2\">\r\n   <span class=\"StkNr\" id=\"Par10_Stk4\">Stk. 4.</span> For medlemmer, der både har haft månedsindberetning og uge- eller 14-dagesindberetninger i beregningsperioden, tages der ved valg af divisor, jf. stk. 2, udgangspunkt i den seneste lønindberetning i beregningsperioden.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Ved beregning af arbejdsfortjenesten for et medlem, der gør tjeneste på et skib registreret i Dansk Internationalt Skibsregister (DIS), skal der ske regulering af den månedlige DIS-hyre. Regulering sker på grundlag af den månedlige indtjening og den tilsikrede skattefrihed eksklusiv kompensationstillæg, ATP og bidrag til pensionsordninger, der er omfattet af afsnit I i lov om beskatningen af pensionsordninger m.v. Regulering finder sted hvert år pr. 1. januar.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Ved tjeneste under 30 dages varighed sker der en forholdsmæssig regulering af hyren.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Efter omregning i henhold til stk. 1 tillægges den beregnede indtægt medlemmets bidrag til ATP og bidrag til pensionsordninger, der er omfattet af afsnit I i lov om beskatningen af pensionsordninger m.v.</p>\r\n<p class=\"Stk2\">\r\n   <span class=\"StkNr\" id=\"Par11_Stk4\">Stk. 4.</span> Direktøren for Arbejdsmarkedsstyrelsen fastsætter skalatrin og omregningsfaktorer på grundlag af</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk4_Num1\">1)</span> statsskat og sundhedsbidrag, jf. personskattelovens § 5,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk4_Num2\">2)</span> landsgennemsnittet af kommune- og kirkeskat,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk4_Num3\">3)</span> personfradraget, jf. personskattelovens § 10, og</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk4_Num4\">4)</span> sømandsskattefradraget, jf. § 3 i lov om beskatning af søfolk.</p>\r\n<p class=\"Stk2\">\r\n   <span class=\"StkNr\" id=\"Par11_Stk5\">Stk. 5.</span> Direktøren for Arbejdsmarkedsstyrelsen udarbejder hvert år skalatrin og omregningsfaktorer ved beregning af månedlig DIS-hyre til beregning af arbejdsløshedsdagpenge, jf. bilag 1.</p>\r\n<p class=\"ParagrafGruppeOverskrift\">\r\n   <span id=\"Kap3_X2\">Dokumenteret fravær</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Hvis der i et beskæftigelsesforhold er dokumenteret fravær uden fuld løn, forhøjes indtægten i beregningsperioden med et beløb, der svarer til medlemmets gennemsnitlige timefortjeneste ganget med antallet af dokumenterede fraværstimer, jf. stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Er der dokumenteret fravær i et beskæftigelsesforhold, hvor beskæftigelsen tidsmæssigt er tilrettelagt sådan, at det kan fastslås, hvor mange timer et medlem kunne have været beskæftiget på fraværsdagen(e), indgår dette timetal som dokumenteret fravær ved en beregning.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Hvis det ikke er muligt at fastslå, hvor mange timer et medlem ville have arbejdet på dage, hvor der er dokumenteret fravær, indgår fraværet pr. dag med 7,4 timer for fuldtidsforsikrede og med 6 timer for deltidsforsikrede.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> Dokumenteret fravær er:</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk4_Num1\">1)</span> Søgnehelligdage.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk4_Num2\">2)</span> Sygedage og dage, hvor et medlem har holdt barselsorlov.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk4_Num3\">3)</span> Overenskomstmæssige fridage, herunder feriefridage og særlige feriedage.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk4_Num4\">4)</span> Egen optjent ferie med feriegodtgørelse og ferie med feriedagpenge.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk4_Num5\">5)</span> Dage, hvor et medlem har deltaget i kursus med VEU-godtgørelse.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk4_Num6\">6)</span> Dage, hvor et medlem efter § 42 og § 119 i lov om social service og § 19 a i lov om dagpenge ved sygdom og fødsel har fået erstatning for tabt arbejdsfortjeneste.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk4_Num7\">7)</span> Dage, hvor der er udbetalt voksenuddannelsesstøtte efter lov om statens voksensuddannelsesstøtte (SVU-støtte).</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk4_Num8\">8)</span> Dage, hvor et medlem har deltaget i kursus med uddannelsesydelse.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk4_Num9\">9)</span> Dage, hvor et medlem udøver borgerligt ombud.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk4_Num10\">10)</span> Dage, hvor et medlem på grund af fravær får erstatning for tabt arbejdsfortjeneste.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk4_Num11\">11)</span> Ledige dage ved virksomhedslukning på grund af ferie.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk4_Num12\">12)</span> Dage, hvor et medlem har været på session eller har været genindkaldt til militærtjeneste.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Faste dagpengesatser</p>\r\n<p class=\"ParagrafGruppeOverskrift\">\r\n   <span id=\"Kap4_X1\">82 pct.-dagpengesats</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Et medlem, som i de seneste 3 år før ledigheden har været fuldtidsforsikret, kan få udbetalt dagpenge med et fast beløb, der udgør 82 pct. af højeste dagpenge efter lovens § 47, hvis medlemmet i hele 3-års perioden</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num1\">1)</span> har været i fuld beskæftigelse og har fået indberettet et antal løntimer, jf. § 3, stk. 1, som i gennemsnit svarer til mindst 30 ustøttede løntimer pr. uge, eller</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num2\">2)</span> har haft perioder som fuldtidsbeskæftiget lønmodtager, hvori pågældende har fået indberettet et antal løntimer, som i gennemsnit svarer til mindst 30 ustøttede løntimer pr. uge, eller har udøvet ustøttet selvstændig virksomhed i væsentligt omfang, jf. dog stk. 3 og 4, i en sammenhængende periode af mindst 13 uger.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Et medlem opfylder ikke kravet i stk. 1, hvis der er udbetalt ydelser fra a-kassen uden for en periode med drift af selvstændig virksomhed i væsentligt omfang i 3-års perioden. Undtaget herfra er:</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num1\">1)</span> Feriedagpenge.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num2\">2)</span> Dagpenge på ledige dage fra lønmodtagerarbejde ved virksomhedslukning på grund af ferie.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num3\">3)</span> Dagpenge i op til en uge ved ledighed imellem to ansættelsesforhold eller efter ophør fra selvstændig virksomhed.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num4\">4)</span> Perioder op til 4 uger med</p>\r\n<p class=\"Liste2\">\r\n   <span class=\"Liste2Nr\" id=\"Par13_Stk2_Num4_Lita\">a)</span> VEU-godtgørelse, eller</p>\r\n<p class=\"Liste2\">\r\n   <span class=\"Liste2Nr\" id=\"Par13_Stk2_Num4_Litb\">b)</span> SVU-støtte.</p>\r\n<p class=\"Stk2\">\r\n   <span class=\"StkNr\" id=\"Par13_Stk3\">Stk. 3.</span> Et medlem anses ikke for at have været i fuld beskæftigelse, hvis medlemmet har fået offentlig forsørgelse efter anden lovgivning uden for en ansættelsesperiode i 3-års perioden.</p>\r\n<p class=\"Stk2\">\r\n   <span class=\"StkNr\" id=\"Par13_Stk4\">Stk. 4.</span> Fravær på højst 26 uger inden for de sidste 3 år på grund af sygdom, barsel eller uddannelse i en periode som selvstændig erhvervsdrivende er ikke til hinder for at få dagpenge efter stk. 1. Et medlem, der én gang inden for de sidste 3 år har opfyldt betingelsen for ret til satsen efter stk. 1, bevarer denne uanset fravær på grund af barsel.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Et medlem skal have dagpenge med et fast beløb, der udgør 82 pct. af højeste dagpenge efter lovens §§ 47 eller 70, hvis der ikke inden for de seneste 5 år forud for tidspunktet for anmodning om dagpenge enten</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num1\">1)</span> er en periode, der opfylder betingelserne i §§ 3-6, eller</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num2\">2)</span> er udbetalt dagpenge med en tidligere beregnet sats.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Ved vurderingen af, om betingelserne i stk. 1, nr. 1 og 2, er opfyldt, kan a-kassen ikke gå længere tilbage end til starten af den seneste medlemsperiode.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Et medlem, der er optaget i en a-kasse på grundlag af en erhvervsmæssig uddannelse, jf. lovens § 41, stk. 1, nr. 3, litra b, skal have dagpenge med et fast beløb, der udgør 82 pct. af højeste dagpenge efter lovens §§ 47 eller 70. Det samme gælder for et medlem, der i øvrigt har fået ret til dagpenge med rettigheder som dimittend på grundlag af en erhvervsmæssig uddannelse.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Et medlem, der er optaget i en a-kasse under aftjening af værnepligt eller ansættelse på værnepligtslignende vilkår, kan få dagpenge med et fast beløb, der udgør 82 pct. af højeste dagpenge efter lovens §§ 47 eller 70.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Et medlem, der optages som medlem af en a-kasse før aftjening af værnepligt eller ansættelse på værnepligtslignende vilkår, kan få dagpenge med en beregnet sats. Satsen beregnes på grundlag af beskæftigelse, som opfylder betingelserne i §§ 3-6, og som ligger før eller efter perioden med værnepligt eller ansættelse på værnepligtslignende vilkår. Medlemmet skal dog mindst have et fast beløb, der udgør 82 pct. af højeste dagpenge efter lovens §§ 47 eller 70.</p>\r\n<p class=\"Stk2\">\r\n   <span class=\"StkNr\" id=\"Par16_Stk3\">Stk. 3.</span> For en værnepligtig befalingsmand, som ved hjemsendelsen melder sig ledig, og som har en periode, der opfylder betingelserne i §§ 3-6, skal beregning ske på grundlag af den løn, som den pågældende har fået som befalingsmand, uanset optagelse i a-kassen før eller under aftjeningen af værnepligten.</p>\r\n<p class=\"ParagrafGruppeOverskrift\">\r\n   <span id=\"Kap4_X2\">100 pct.-dagpengesats</span>\r\n</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Et medlem, der i mere end 2 år har fået støtte til pasning af handicappet eller alvorligt sygt barn efter lov om social service, kan få udbetalt dagpenge med et fast beløb, der udgør 100 pct. af højeste dagpenge efter lovens §§ 47 eller 70.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18. </span> Et medlem, som har været udsendt som ulandsfrivillig i beregningsperioden, kan få udbetalt dagpenge med et fast beløb, der udgør 100 pct. af højeste dagpenge efter lovens §§ 47 eller 70. Det er en betingelse, at medlemmet har været udsendt i forbindelse med frivilligprogrammer, hvortil der ydes bistand i henhold til lov om internationalt udviklingssamarbejde, eller private frivilligprogrammer udført for humanitære organisationer, der er godkendt i henhold til ligningslovens § 12, stk. 3.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Tidspunktet for beregning</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Der skal ske beregning, når</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num1\">1)</span> et medlem anmoder om dagpenge,</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num2\">2)</span> medlemmet opfylder betingelserne for at få dagpenge, og</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num3\">3)</span> der er en beregningsperiode, der opfylder betingelserne i §§ 3-6.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> Har et medlem tidligere fået dagpenge med en beregnet sats, er det en betingelse for at få beregnet en ny sats, at perioden i stk. 1, nr. 3, er afsluttet mindst 1 år efter afslutningen af den sidste dag i den seneste periode, der har ligget til grund for en beregning, jf. dog § 20.</p>\r\n<p class=\"Stk2\">\r\n   <span class=\"StkNr\" id=\"Par19_Stk3\">Stk. 3.</span> Et medlem, der har fået dagpenge efter § 13 eller § 14, skal have beregnet en sats, når der er forløbet 6 måneder efter, at retten til dagpenge er indtrådt, og medlemmet har afsluttet et arbejdsforhold, der opfylder betingelserne i §§ 3-6.</p>\r\n<p class=\"Stk2\">\r\n   <span class=\"StkNr\" id=\"Par19_Stk4\">Stk. 4.</span> Et medlem, der har fået dagpenge med 82 pct. af højeste dagpenge, jf. lovens § 47, på grundlag af drift af selvstændig virksomhed i væsentligt omfang, jf. bekendtgørelse om fremgangsmåden ved beregning af arbejdsfortjenesten for selvstændige erhvervsdrivende, skal have beregnet en sats, når der er forløbet 6 måneder efter, at retten til dagpenge er indtrådt, og medlemmet har afsluttet et beskæftigelsesforhold, der opfylder betingelserne i §§ 3-6.</p>\r\n<p class=\"Stk2\">\r\n   <span class=\"StkNr\" id=\"Par19_Stk5\">Stk. 5.</span> Et medlem, der har fået dagpenge efter § 15, skal have beregnet en sats, når der er forløbet 6 måneder efter, at retten til dagpenge er indtrådt, og medlemmet har afsluttet et beskæftigelsesforhold, der opfylder betingelserne i §§ 3-6, efter at uddannelsen er afsluttet.</p>\r\n<p class=\"Stk2\">\r\n   <span class=\"StkNr\" id=\"Par19_Stk6\">Stk. 6.</span> Et medlem, der har opnået dagpengeret efter § 16, stk. 1, skal have beregnet en sats, når der er forløbet 6 måneder efter, at retten til dagpenge er indtrådt, og medlemmet efter, at retten til dagpenge er indtrådt, har afsluttet et beskæftigelsesforhold, der opfylder betingelserne i §§ 3-6.</p>\r\n<p class=\"Stk2\">\r\n   <span class=\"StkNr\" id=\"Par19_Stk7\">Stk. 7.</span> I tilfælde, hvor arbejde, der kan danne grundlag for en beregning efter stk. 3-6, ligger inden for 6 månedersperioderne i de nævnte bestemmelser, får udbetaling af dagpenge med den beregnede sats først virkning fra den 1. mandag efter, at retten til at få dagpenge med en beregnet sats er indtrådt.</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> For et medlem, der tidligere har fået dagpenge med en beregnet sats, skal der, uanset § 19, stk. 2, ske beregning, hvis medlemmet</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num1\">1)</span> overgår fra deltids- til fuldtidsforsikring eller omvendt, og</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num2\">2)</span> i den forbindelse har haft en beskæftigelsesperiode, der opfylder betingelserne i §§ 3-6.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Det er et medlems forsikringskategori på det tidspunkt, hvor der skal ske beregning, der er afgørende for, hvor mange løntimer, der skal være, før kravet i § 4 er opfyldt.</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> For et medlem, som overgår til efterløn, eller som skal have udstedt et efterlønsbevis, skal der ske beregning, hvis der forud herfor ligger en periode, der opfylder betingelserne i §§ 3-6.</p>\r\n<p class=\"Stk2\">\r\n   <span class=\"StkNr\" id=\"Par21_Stk2\">Stk. 2.</span> Et medlem, som har fået udstedt et efterlønsbevis, har ved overgang til efterløn ret til at vælge det beregningsgrundlag, som medlemmet havde på det tidspunkt, hvor efterlønsbeviset fik virkning.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Beregning for et medlem, der har arbejdet i udlandet</p>\r\n<p class=\"ParagrafGruppeOverskrift\">\r\n   <span id=\"Kap6_X1\">EØS</span>\r\n</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22. </span> Et medlem, som ikke har været forsikret i en dansk a-kasse inden for de sidste 5 år før ankomsten til Danmark, og som opfylder betingelserne for ret til dagpenge, jf.bekendtgørelse om arbejdsløshedsforsikring ved arbejde mv. inden for EØS og i det øvrige udland, skal have beregnet en sats på grundlag af det seneste arbejde i Danmark, der opfylder betingelserne i §§ 3-6.</p>\r\n<p class=\"Stk2\">\r\n   <span class=\"StkNr\" id=\"Par22_Stk2\">Stk. 2.</span> Et medlem, som har været forsikret i en dansk a-kasse inden for de sidste 5 år før ankomsten til Danmark, og som herefter har været arbejdsløshedsforsikret i et andet EØS-land eller Schweiz, skal have beregnet en sats på grundlag af arbejdet i Danmark, jf. §§ 3-6, hvis medlemmet umiddelbart genindtræder i retten til dagpenge efter arbejde i et andet EØS-land, jf. bekendtgørelse om arbejdsløshedsforsikring ved arbejde mv. inden for EØS og i det øvrige udland.</p>\r\n<p class=\"Stk2\">\r\n   <span class=\"StkNr\" id=\"Par22_Stk3\">Stk. 3.</span> Et dagpengeberettiget medlem, som ikke opfylder betingelserne for en beregning efter §§ 3-6, kan, jf. § 14, få dagpenge med en fast sats på 82 pct. af højeste dagpenge, jf. lovens §§ 47 og 70.</p>\r\n<p class=\"Stk2\">\r\n   <span class=\"StkNr\" id=\"Par22_Stk4\">Stk. 4.</span> For en helt ledig grænsearbejder med bopæl i Danmark skal der ske beregning på grundlag af indtjeningen i beskæftigelseslandet forud for, at medlemmet blev ledig.</p>\r\n<p class=\"ParagrafGruppeOverskrift\">\r\n   <span id=\"Kap6_X2\">Færøerne og øvrige udland</span>\r\n</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23.</span> For et medlem, der har ret til at overføre kvalifikationsperioder fra Færøerne, og som har ret til dagpenge, sker beregning på grundlag af det seneste arbejde, der opfylder betingelserne i §§ 3-6.</p>\r\n<p class=\"Stk2\">\r\n   <span class=\"StkNr\" id=\"Par23_Stk2\">Stk. 2.</span> Betingelserne i stk. 1 kan opfyldes ved arbejde i Danmark, ved arbejde både i Danmark og på Færøerne eller ved arbejde kun på Færøerne. Det kan dog ikke opfyldes ved arbejde i Danmark, der ligger forud for opholdet på Færøerne, jf. dog stk. 4 og § 24.</p>\r\n<p class=\"Stk2\">\r\n   <span class=\"StkNr\" id=\"Par23_Stk3\">Stk. 3.</span> Hvis betingelserne i stk. 1 og 2 ikke er opfyldt, udbetales dagpenge med en fast sats på 82 pct. af højeste dagpenge, jf. lovens §§ 47 eller 70.</p>\r\n<p class=\"Stk2\">\r\n   <span class=\"StkNr\" id=\"Par23_Stk4\">Stk. 4.</span> Et medlem, der forud for arbejde på Færøerne enten har været medlem af en dansk a-kasse eller under arbejdet på Færøerne har bevaret medlemskab af en dansk a-kasse, kan vælge at være omfattet af § 24.</p>\r\n<p class=\"Paragraf\" id=\"P24\">\r\n   <span class=\"ParagrafNr\" id=\"Par24_Stk1\">§ 24.</span> Et medlem kan vælge, at der skal ske beregning på grundlag af indtægt fra arbejde i udlandet, hvis</p>\r\n<p class=\"Liste1\">\r\n   <span class=\"Liste1Nr\" id=\"Par24_Stk1_Num1\">1)</span> medlemmet er ledig efter arbejde i Grønland eller i udlandet bortset fra EØS-landene, og</p>\r\n<p class=\"Liste1\">\r\n   <span class=\"Liste1Nr\" id=\"Par24_Stk1_Num2\">2)</span> medlemmet har bevaret medlemskab af en dansk a-kasse under arbejdet i udlandet.</p>\r\n<p class=\"Stk2\">\r\n   <span class=\"StkNr\" id=\"Par24_Stk2\">Stk. 2.</span> Hvis et medlem vælger, at indtægten optjent i udlandet skal bruges ved beregning af en sats, skal valutakursen på beregningstidspunktet bruges.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Ikrafttrædelsesbestemmelser mv.</p>\r\n<p class=\"Paragraf\" id=\"P25\">\r\n   <span class=\"ParagrafNr\" id=\"Par25_Stk1\">§ 25.</span> Bekendtgørelsen træder i kraft den 1. maj 2011<a class=\"FodnoteHenvisning\" name=\"Henvisning_Par25_Stk1_Not1\" href=\"#Par25_Stk1_Not1\">1)</a> og finder anvendelse for opgørelse af beregningsperioder fra 1. januar 2008.</p>\r\n<p class=\"Stk2\">\r\n   <span class=\"StkNr\" id=\"Par25_Stk2\">Stk. 2.</span> I tilfælde, hvor der i perioden, jf. stk. 1, ikke foreligger en beregningsperiode, og pågældende som følge af 5-årsreglen i § 14 kan medregne indtægt og beskæftigelse fra før 1. januar 2008, sker denne opgørelse efter de hidtil gældende regler.</p>\r\n<p class=\"Stk2\">\r\n   <span class=\"StkNr\" id=\"Par25_Stk3\">Stk. 3.</span> Ved opgørelsen af indtægt og beskæftigelse efter stk. 2, kan indtægt og beskæftigelse kun medregnes én gang efter henholdsvis opgørelse på grundlag af indberetning til indkomstregistret eller opgørelse efter hidtil gældende regler.</p>\r\n<p class=\"Stk2\">\r\n   <span class=\"StkNr\" id=\"Par25_Stk4\">Stk. 4.</span> Ved afgørelsen af, om arbejdstiden i perioder før bekendtgørelsens ikrafttrædelse er ukontrollabel, finder de før 1. maj 2011 gældende regler i § 3 i bekendtgørelse nr. 566 af 19. juni 2008 om supplerende dagpenge, anvendelse.</p>\r\n<p class=\"Stk2\">\r\n   <span class=\"StkNr\" id=\"Par25_Stk5\">Stk. 5.</span> Bekendtgørelse nr. 1032 af 22. oktober 2004 om beregning af dagpengesatsen for lønmodtagere ophæves. Henvisninger til forordning (EØF) nr. 1408/71 forbliver i kraft, og anvendelsen af denne forordning bevares i forhold til det enkelte EØS-land og Schweiz, så længe det enkelte EØS-land eller Schweiz ikke har tilsluttet sig forordning (EF) nr. 883/04.</p>\r\n<p class=\"Stk2\">\r\n   <span class=\"StkNr\" id=\"Par25_Stk6\">Stk. 6.</span> § 17 finder anvendelse på medlemmer, der den 1. august 2007 eller senere får støtte til pasning af handicappet eller alvorligt sygt barn efter § 42 i lov om social service.</p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 27. april 2011</p><p class=\"Sign1\" align=\"center\">Marie Hansen</p><p class=\"Sign2\" align=\"right\">/ Vibeke Dalbro</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Skalatrin og faktorer kan for 2011 fastsættes som følger:</p>\r\n<p class=\"TekstoverskriftVenstreN\">1. Omregning uden for begrænset fart - med sømandsskattefradrag</p>\r\n<p class=\"Bilagstekst\">Skalatrin og omregningsfaktorer ved beregning af dagpengesatsen for medlemmer,</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> som er omfattet af DIS-overenskomster, og</p>\r\n   <p class=\"Liste1\">\r\n      <span class=\"Liste1Nr\">2)</span> som sejler uden for begrænset fart og derfor får et skattemæssigt sømandsfradrag, jf. § 3 i lov nr. 386 af 27. maj 2005 om beskatning af søfolk</p>\r\n</p>\r\n<p class=\"Bilagstekst\">fastsættes som følger:</p>\r\n<p class=\"TekstoverskriftVenstreN\">Årlig bruttoindtægt:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> kr. 0 - 99.800</p>\r\n   <p class=\"Liste1\">\r\n      <span class=\"Liste1Nr\">2)</span> kr. 99.801 – 389.900</p>\r\n   <p class=\"Liste1\">\r\n      <span class=\"Liste1Nr\">3)</span> kr. 389.901 -</p>\r\n</p>\r\n<p class=\"Bilagstekst\">svarer til:</p>\r\n<p class=\"Bilagstekst\">\r\n   <span class=\"Bold\">Årlig nettoindtægt:</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> kr. 0 - 99.800, der omregnes med faktor 1,00</p>\r\n   <p class=\"Liste1\">\r\n      <span class=\"Liste1Nr\">2)</span> kr. 99.801 – 280.973, der omregnes med faktor 1,60</p>\r\n   <p class=\"Liste1\">\r\n      <span class=\"Liste1Nr\">3)</span> kr. 280.974 - , der omregnes med faktor 2,10</p>\r\n</p>\r\n<p class=\"TekstoverskriftVenstreN\">Regulering af månedlig (netto) hyre foretages efter følgende skalatrin:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Månedlig indtægt mellem kr. 0 - 8.317 omregnes med faktor 1,00</p>\r\n   <p class=\"Liste1\">\r\n      <span class=\"Liste1Nr\">2)</span> Månedlig indtægt mellem kr. 8.318 – 23.414 omregnes med faktor 1,60</p>\r\n   <p class=\"Liste1\">\r\n      <span class=\"Liste1Nr\">3)</span> Månedlig indtægt på over kr. 23.414 omregnes med faktor 2,10</p>\r\n</p>\r\n<p class=\"TekstoverskriftVenstreN\">2. Omregning begrænset fart - uden sømandsskattefradrag</p>\r\n<p class=\"Bilagstekst\">Skalatrin og omregningsfaktorer ved beregning af dagpengesatsen for medlemmer,</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> som er omfattet af DIS-overenskomster, og</p>\r\n   <p class=\"Liste1\">\r\n      <span class=\"Liste1Nr\">2)</span> som sejler i begrænset fart og derfor ikke får et skattemæssigt sømandsfradrag, jf. § 3 i lov nr. 386 af 27. maj 2005 om beskatning af søfolk</p>\r\n</p>\r\n<p class=\"Bilagstekst\">fastsættes som følger:</p>\r\n<p class=\"Bilagstekst\">\r\n   <span class=\"Bold\">Årlig bruttoindtægt:</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> kr. 0 - 42.900</p>\r\n   <p class=\"Liste1\">\r\n      <span class=\"Liste1Nr\">2)</span> kr. 42.901 – 389.900</p>\r\n   <p class=\"Liste1\">\r\n      <span class=\"Liste1Nr\">3)</span> kr. 389.901 -</p>\r\n</p>\r\n<p class=\"Bilagstekst\">svarer til:</p>\r\n<p class=\"Bilagstekst\">\r\n   <span class=\"Bold\">Årlig nettoindtægt:</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> kr. 0 - 42.900, der omregnes med faktor 1,00</p>\r\n   <p class=\"Liste1\">\r\n      <span class=\"Liste1Nr\">2)</span> kr. 42.901 – 259.608, der omregnes med faktor 1,60</p>\r\n   <p class=\"Liste1\">\r\n      <span class=\"Liste1Nr\">3)</span> kr. 59.609 - , der omregnes med faktor 2,10</p>\r\n</p>\r\n<p class=\"TekstoverskriftVenstreN\">Regulering af månedlig (netto) hyre foretages efter følgende skalatrin:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Månedlig indtægt mellem kr. 0 - 3.575 omregnes med faktor 1,00</p>\r\n   <p class=\"Liste1\">\r\n      <span class=\"Liste1Nr\">2)</span> Månedlig indtægt mellem kr. 3.576 – 21.634 omregnes med faktor 1,60</p>\r\n   <p class=\"Liste1\">\r\n      <span class=\"Liste1Nr\">3)</span> Månedlig indtægt på over kr. 21.634 omregnes med faktor 2,10</p>\r\n</p><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Par25_Stk1_Not1\" href=\"#Henvisning_Par25_Stk1_Not1\">1)</a> Der udarbejdes en vejledning til bekendtgørelsen.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/04/2011"
        },
        {
            "displayName": "Accession",
            "displayValue": "B20110035605"
        },
        {
            "displayName": "Entydig dokumentidentifikation",
            "displayValue": "BE004527"
        },
        {
            "displayName": "Dato for førstegangsindlæggelse",
            "displayValue": "29/04/2011"
        },
        {
            "displayName": "Dato for indlæggelse",
            "displayValue": "29/04/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "356"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "27/04/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Bekskæftigelsesmin.,<br />Arbejdsmarkedsstyrelsen, j.nr. 2010-0001133"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}