{
    "id": 54355,
    "title": "Vejledning af 10. januar 1991 om behandling af sager om pension for personer med bopæl i Danmark i de tilfælde, hvor der samtidig er ret til pension fra et andet land efter EF-forordning nr. 1408/71 afsnit III, kap. 3. (Til samtlige amter og    kommuner) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 19031 af 10/01/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning af 10. januar 1991 om behandling af  \r\n\r\n sager om pension for personer med bopæl i Danmark i de tilfælde, hvor der  \r\n\r\n samtidig er ret til pension fra et andet land efter EF-forordning nr. 1408/71  \r\n\r\n afsnit III, kap. 3. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige amter og kommuner) </P>  \r\n\r\n<BR>  \r\n\r\n<P>Fra 1. april 1991 udbetales dansk pension til personer, der har bopæl i  \r\n\r\n Danmark og som samtidig modtager en samordnet pension fra et andet EF-land af  \r\n\r\n den danske bopælskommune. </P>  \r\n\r\n<P>Det gældende regelsæt på pensionsområdet bliver ændret i overensstemmelse  \r\n\r\n hermed. </P>  \r\n\r\n<P>Denne vejledning ændrer Sikringsstyrelsens vejledning af december 1986 om  \r\n\r\n EF-reglerne om social sikring af vandrende arbejdstagere m.fl. kapitel III.  \r\n\r\n</P>  \r\n\r\n<P>ANSØGNING OM PENSION. </P>  \r\n\r\n<P>Ansøgning om dansk pension skal i tilfælde, hvor ansøgeren bor her i  \r\n\r\n landet, indgives til bopælskommunen. Kommunen behandler ansøgningen og  \r\n\r\n beregner og udbetaler pensionen. </P>  \r\n\r\n<P>Når det under behandlingen af den danske pensionsansøgning bliver oplyst,  \r\n\r\n at ansøgeren (eller ansøgerens afdøde ægtefælle) har haft bopæl/beskæftigelse  \r\n\r\n i et andet EF-land, skal kommunen sende kopi af pensionssagen til  \r\n\r\n Socialministeriet, der behandler ansøgningen om pension fra det andet  \r\n\r\n EF-land. </P>  \r\n\r\n<P>Kommunen skal i alle pensionssager, der indsendes til Socialministeriet  \r\n\r\n vedlægge nøjagtige oplysninger om bopælsperioder eller dermed ligestillede  \r\n\r\n perioder. </P>  \r\n\r\n<P>Ved ansøgning om førtidspension, skal der vedlægges kopi af samtlige  \r\n\r\n lægelige akter, der ligger til grund for behandlingen af den danske  \r\n\r\n ansøgning. </P>  \r\n\r\n<P>FREMGANGSMÅDE VED ANSØGNING OM UDENLANDSK PENSION. </P>  \r\n\r\n<P>Når Socialministeriet modtager en ansøgning om udenlandsk pension  \r\n\r\n videresender ministeriet som kompetent institution ansøgningen til den  \r\n\r\n udenlandske kompetente institution på specielle EF-blanketter. </P>  \r\n\r\n<P>Ansøgningen skal efter bestemmelserne i forordningen bl.a. indeholde  \r\n\r\n detaillerede oplysninger om danske pensionsoptjeningstider. </P>  \r\n\r\n<P>Såfremt den udenlandske institution under sagens behandling ønsker  \r\n\r\n yderligere oplysninger, indhenter Socialministeriet de nødvendige  \r\n\r\n oplysninger. </P>  \r\n\r\n<P>Når der er truffet afgørelse i den udenlandske pensionssag giver  \r\n\r\n Socialministeriet meddelelse herom til ansøgeren og til kommunen. Hvis der  \r\n\r\n tilkendes pension underretter Socialministeriet tillige skattemyndigheden i  \r\n\r\n pensionistens bopælskommune. </P>  \r\n\r\n<P>Den udenlandske pension udbetales direkte til pensionisten fra den  \r\n\r\n udenlandske institution. </P>  \r\n\r\n<P>Eventuel efterbetaling af en udenlandsk pension sendes dog altid til  \r\n\r\n Socialministeriet. Efter art. 111 i EF-forordning 574/72 er der mulighed for  \r\n\r\n at tilbageholde beløb i en udenlandsk pensionsefterbetaling til hel eller  \r\n\r\n delvis dækning af visse ydelser, som kommunen har udbetalt til pensionisten.  \r\n\r\n Socialministeriet afgør, om der efter denne bestemmelse skal ske modregning i  \r\n\r\n pensionsefterbetalingen. </P>  \r\n\r\n<P>KOMMUNALE OPGAVER VED UDBETALING AF SAMORDNET PENSION. </P>  \r\n\r\n<P>Hvis der er ret til pension fra to eller flere EF-lande fastsættes  \r\n\r\n ydelsernes størrelse efter bestemmelserne i EF-forordning 1408/71 afsnit III,  \r\n\r\n kap. 3. Dette betyder, at der fra den dato, hvor der er tilkendt pension fra  \r\n\r\n to eller flere lande, skal ske en samordning af pensionerne. </P>  \r\n\r\n<P>SAMORDNING EFTER EF-REGLERNE BETYDER, AT DER VED INDTÆGTSREGULERINGEN </P>  \r\n\r\n<P>AF DEN DANSKE PENSION BORTSES FRA DEN UDENLANDSKE SAMORDNEDE </P>  \r\n\r\n<P>PENSION. </P>  \r\n\r\n<P>Tilkendelse af en pension fra et andet EF-land vil således normalt ikke  \r\n\r\n bevirke ændring af en allerede tilkendt dansk pension. I enkelte tilfælde,  \r\n\r\n f.eks. for grænsearbejdere, skal der i en dansk bopælstid fratrækkes  \r\n\r\n sammenfaldende forsikringsperioder i et andet EF-land. I sådanne tilfælde vil  \r\n\r\n kommunen modtage meddelelse herom fra Socialministeriet. </P>  \r\n\r\n<P>Socialministeriet giver som kompetent institution meddelelse til  \r\n\r\n pensionisten samt til den udenlandske institution om pensionernes størrelse  \r\n\r\n på samordningstidspunktet. Til brug herfor indhenter Socialministeriet kopi  \r\n\r\n af kommunens stamkort på samordningstids- punktet. </P>  \r\n\r\n<P>Da bopælskommunen også efter samordningen fortsat udbetaler den danske  \r\n\r\n pension, skal kommunen besvare forespørgsler fra udenlandske institutioner,  \r\n\r\n f.eks. om størrelsen af pensionistens indtægter, og give meddelelse til de  \r\n\r\n udenlandske pensionsudbetalende institutioner om ændringer i civilstand,  \r\n\r\n flytning m.v. </P>  \r\n\r\n<P>Flytter pensionisten til et andet EF-land skal kommunen give meddelelse  \r\n\r\n til Socialministeriet med henblik på Socialministeriets overtagelse af  \r\n\r\n pensionsudbetalingen. </P>  \r\n\r\n<P>Ved dødsfald skal kommunen også give meddelelse til Socialministeriet med  \r\n\r\n henblik på eventuel ansøgning om efterladtepension fra andet EF-land. </P>  \r\n\r\n<P>Bopælskommunen skal endvidere i forbindelse med den årlige  \r\n\r\n indtægtsregulering være særlig opmærksom på, at den udenlandske samordnede  \r\n\r\n pension IKKE medtages ved indtægtsreguleringen af den danske pension. </P>  \r\n\r\n<P>Behandlingen af sager om pension, der skal fastsættes i overensstemmelse  \r\n\r\n med afsnit III, kap. 3 i EF-forordning nr. 1408/71 beskrives nærmere i  \r\n\r\n Sikringsstyrelsens vejledning af december 1986, der er ændret ved denne  \r\n\r\n vejledning. </P>  \r\n\r\n<P>Hvis dansk pension skal samordnes med en udenlandsk pension efter en  \r\n\r\n overenskomst om social sikring og der gælder en administrativ aftale om  \r\n\r\n gennemførelse af overenskomsten, henvises til Sikringsstyrelsens cirkulærer  \r\n\r\n eller vejledninger om de tosidede konventioner om social sikring og de  \r\n\r\n vejledende bemærkninger til den nordiske konvention om social tryghed. </P>  \r\n\r\n<P>Med venlig hilsen </P>  \r\n\r\n<P>Anni Banke </P>  \r\n\r\n<P>/ Karen Breining </P>  \r\n\r\n</DIV>",
    "isHistorical": true,
    "editorialNotes": [
        "(* 1) EF-forordning nr. 1408 af 14. juni 1971 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet, og EF-forordning nr. 574 af 21. marts 1972 om regler til gennemførelse af forordning nr. 1408/71."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19911903160"
        },
        {
            "displayName": "Entydig dokumentidentifikation",
            "displayValue": "CM013233"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1998"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19031"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "10/01/1991"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialministeriet 4. afd. 2. kt j. nr. 87-510-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}