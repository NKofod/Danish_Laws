{
    "id": 230868,
    "title": "Vejledning om midlertidige særlige vaccinationsindsatser til personer fra større grupper med lav vaccinationstilslutning og høj forekomst af smitsomme sygdomme",
    "documentTypeId": "180",
    "isSagsforlobPeriodValid": true,
    "shortName": "VEJ nr 9488 af 06/05/2022",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om midlertidige særlige vaccinationsindsatser til personer fra større grupper med lav vaccinationstilslutning og høj forekomst af smitsomme sygdomme</p>\r\n<p class=\"Overskriftstekst1\" style=\"text-align: left;\">\r\n   <span class=\"Bold\">1.</span> <span class=\"Bold\">Baggrund</span></p>\r\n<p class=\"NormalInd\">I henhold til bekendtgørelse nr. 524 af 28. april 2022 om midlertidige særlige vaccinationsindsatser til personer fra større grupper med lav vaccinationstilslutning og høj forekomst af smitsomme sygdomme<a class=\"FodnoteHenvisning\" name=\"Henvisning_id8c009819-e922-4640-a2bd-c43dc514e052\" href=\"#id8c009819-e922-4640-a2bd-c43dc514e052\">1)</a> tilbydes gratis vaccination mod mæslinger, difteri og polio til større grupper af personer, som ankommer til Danmark og opfylder kriterierne defineret iht. bekendtgørelsens § 1, og som ankommer fra områder med lav vaccinationstilslutning og høj sygdomsforekomst, som Sundhedsstyrelsen skønner kan have betydning for gruppens egen eller den generelle folkesundhed i Danmark.</p>\r\n<p class=\"NormalInd\">En høj tilslutning til nationale vaccinationsprogrammer er afgørende for at forebygge smittespredning af vaccineforebyggelige smitsomme sygdomme. Mæslinger, difteri og polio forekommer sjældent i Danmark, hvilket især skyldes den høje vaccinationstilslutning i den danske befolkning.</p>\r\n<p class=\"NormalInd\">Ved indrejse af større grupper af utilstrækkeligt vaccinerede personer, øges risikoen for smittespredning af disse sygdomme i befolkningen, både blandt uvaccinerede personer, men også blandt vaccinerede, da vacciner ikke er 100% effektive hos alle.</p>\r\n<p class=\"Overskriftstekst1\" style=\"text-align: left;\">\r\n   <span class=\"Bold\">2.</span> <span class=\"Bold\">Målgruppe</span></p>\r\n<p class=\"NormalInd\">Personer, der indrejser som en del af en større gruppe, defineret iht. bekendtgørelsens § 1, tilbydes vaccination mod mæslinger, difteri og polio.</p>\r\n<p class=\"NormalInd\">I henhold til bekendtgørelsens § 1, stk. 4 skal gruppen tilbydes vaccination, såfremt der er lav vaccinationstilslutning i området, gruppen indrejser fra. Sundhedsstyrelsen finder, at der bør tilbydes vaccination, såfremt gruppen kommer fra et land, hvor befolkningens vaccinationstilslutning er lavere end i Danmark.</p>\r\n<p class=\"NormalInd\">I henhold til §1, stk. 5, skal der tilbydes vaccination, såfremt der er høj sygdomsforekomst af de tre sygdomme i de områder gruppen indrejser fra. Sundhedsstyrelsen betragter en forekomst af hver af de tre sygdomme, som er højere end i Danmark, som en høj forekomst.</p>\r\n<p class=\"NormalInd\">De særlige vaccinationsindsatser i henhold til bekendtgørelsen vil kunne tilbydes til personer, der er fordrevet fra Ukraine og er indrejst i Danmark, og til evt. andre, der måtte være omfattet af kriterierne.</p>\r\n<p class=\"NormalInd\">Tilbuddet om vaccination mod mæslinger, polio og difteri gælder fra det tidspunkt, hvor personen omfattet af kriterierne i bekendtgørelsen, indrejser i Danmark, uanset om personen senere ansøger om eller meddeles opholdstilladelse eller ej. Tilbuddet gælder, så længe bekendtgørelsen er gældende.</p>\r\n<p class=\"NormalInd\">Hvis personen får tilbud om vaccination mod de omfattede sygdomme efter anden lovgivning, f.eks. ved ansøgning om eller meddelelse af opholdstilladelse efter særloven, tilbydes vaccination dog efter denne lovgivning. Vaccination mod polio og difteri hos børn og unge under 18, der meddeles opholdstilladelse, samt vaccination mod mæslinger hos ikke-immune voksne, der meddeles opholdstilladelse, tilbydes iht. bekendtgørelse om gratis vaccination mod visse smitsomme sygdomme m.v.<a class=\"FodnoteHenvisning\" name=\"Henvisning_id30f5f73e-c1b5-4ebe-a2dd-33f77438adc5\" href=\"#id30f5f73e-c1b5-4ebe-a2dd-33f77438adc5\">2)</a> Vaccination mod polio og difteri af voksne, der meddeles opholdstilladelse efter særloven, vil derimod fortsat tilbydes efter bekendtgørelse nr. 524 af 28. april 2022.</p>\r\n<p class=\"NormalInd\">Er der for personen indgivet ansøgning om midlertidig opholdstilladelse, kan der tilbydes vaccination mod yderligere sygdomme, når dette vurderes at være nødvendig behandling<a class=\"FodnoteHenvisning\" name=\"Henvisning_id8d8d3300-db74-4374-9658-b9f16cbc3e8a\" href=\"#id8d8d3300-db74-4374-9658-b9f16cbc3e8a\">3)</a>. F.eks. anses tilbud om vaccination til børn iht. det fulde danske børnevaccinationsprogram for nødvendig behandling.</p>\r\n<p class=\"NormalInd\">Er personen meddelt midlertidig opholdstilladelse<a class=\"FodnoteHenvisning\" name=\"Henvisning_id4686804a-3f6f-4915-8d1e-f12d688a0ba3\" href=\"#id4686804a-3f6f-4915-8d1e-f12d688a0ba3\">4)</a> og bopælsregistreret i Danmark, bør der tilbydes vaccination iht. det generelle danske vaccinationsprogram<a class=\"FodnoteHenvisning\" name=\"Henvisning_id921b73e4-55cb-47ff-a24a-4adb9c594cb7\" href=\"#id921b73e4-55cb-47ff-a24a-4adb9c594cb7\">5)</a>, herunder tilbud til børn om vaccination iht. det fulde danske børnevaccinationsprogram, tilbud om kighostevaccination til gravide samt tilbud om vaccination for influenza, pneumokoksygdom, hepatitis m.v. til nærmere definerede persongrupper.</p>\r\n<p class=\"NormalInd\">Ovenstående forhold vedrørende retsgrundlag for tilbud om vaccination er opsummeret i nedenstående skema.</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0.2cm 0cm 0.5cm 0cm; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"665\" style=\"border-collapse: collapse;\">\r\n                  <colgroup>\r\n                     <col width=\"157px\">\r\n                     </col>\r\n                     <col width=\"171px\">\r\n                     </col>\r\n                     <col width=\"171px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;\" valign=\"top\"> </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;text-align: center\" valign=\"top\">\r\n                        <div class=\"TabelTekst\">\r\n                           <span class=\"Bold\">Børn (under 18 år)</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;text-align: center\" valign=\"top\">\r\n                        <div class=\"TabelTekst\">\r\n                           <span class=\"Bold\">Voksne (18 år og over)</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;\" valign=\"top\">\r\n                        <div class=\"TabelTekst\">Indrejst i Danmark og ikke ansøgt om midlertidig opholdstilladelse</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;\" valign=\"top\">\r\n                        <div class=\"TabelTekst2\">\r\n                           <p class=\"Liste1\">\r\n                              <span class=\"Liste1Nr\">–</span> Vaccination mod mæslinger, polio og difteri iht. bekendtgørelse nr. 524 af 28. april 2022</p>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;\" valign=\"top\">\r\n                        <div class=\"TabelTekst2\">\r\n                           <p class=\"Liste1\">\r\n                              <span class=\"Liste1Nr\">–</span> Vaccination mod mæslinger, polio og difteri iht. bekendtgørelse nr. 524 af 28. april 2022</p>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;\" valign=\"top\">\r\n                        <div class=\"TabelTekst\">Ansøgt om midlertidig opholdstilladelse</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;\" valign=\"top\">\r\n                        <div class=\"TabelTekst2\">\r\n                           <p class=\"Liste1\">\r\n                              <span class=\"Liste1Nr\">–</span> Vaccination mod mæslinger, polio og difteri + øvrig vaccination efter det danske børnevaccinationsprogram (som nødvendig behandling)</p>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;\" valign=\"top\">\r\n                        <div class=\"TabelTekst2\">\r\n                           <p class=\"Liste1\">\r\n                              <span class=\"Liste1Nr\">–</span> Vaccination mod mæslinger, polio og difteri iht. bekendtgørelse nr. 524 af 28. april 2022</p>\r\n                           <p class=\"Liste1\">\r\n                              <span class=\"Liste1Nr\">–</span> Evt. øvrig vaccination, når dette vurderes at være nødvendig behandling iht. bekendtgørelse nr. 442 af 9. april 2022</p>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;\" valign=\"top\">\r\n                        <div class=\"TabelTekst\">Meddelt midlertidig eller permanent opholdstilladelse + opnået bopælsregistrering i Danmark (dansk CPR-nummer)</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;\" valign=\"top\">\r\n                        <div class=\"TabelTekst2\">\r\n                           <p class=\"Liste1\">\r\n                              <span class=\"Liste1Nr\">–</span> Vaccination mod mæslinger, polio og difteri + øvrig vaccination efter det danske børnevaccinationsprogram iht. bekendtgørelse nr. 369 af 24. marts 2022</p>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;\" valign=\"top\">\r\n                        <div class=\"TabelTekst2\">\r\n                           <p class=\"Liste1\">\r\n                              <span class=\"Liste1Nr\">–</span> Vaccination mod polio og difteri iht. bekendtgørelse nr. 524 af 28. april 2022</p>\r\n                           <p class=\"Liste1\">\r\n                              <span class=\"Liste1Nr\">–</span> Vaccination mod mæslinger iht. bekendtgørelse nr. 369 af 24. marts 2022</p>\r\n                        </div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"NormalInd\">Alle med ophold i Danmark tilbydes desuden vaccination, hvis dette er påkrævet som led i akut eller fortsat sygehusbehandling, f.eks. vaccination mod stivkrampe eller rabies efter relevant eksposition.</p>\r\n<p class=\"Overskriftstekst1\" style=\"text-align: left;\">\r\n   <span class=\"Bold\">3.</span> <span class=\"Bold\">Valg af vacciner mv.</span></p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Vaccination af børn</span>\r\n</p>\r\n<p class=\"NormalInd\">Børn omfattet af bekendtgørelsens § 1 tilbydes vaccination mod mæslinger, difteri og polio iht. anbefalingerne i det danske børnevaccinationsprogram.</p>\r\n<p class=\"NormalInd\">For børn i målgruppen, hvis vaccination er påbegyndt i udlandet, gælder, at supplerende vaccination gives efter det danske program. Statens Serum Institut giver vejledning i tilpasning af programmet til børn, som er vaccineret helt eller delvist efter vaccinationsprogrammet i oprindelseslandet.</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Vaccination af voksne</span>\r\n</p>\r\n<p class=\"NormalInd\">Personer  omfattet af bekendtgørelsens § 1 tilbydes vaccination mod mæslinger, difteri og polio efter nedenstående retningslinjer. Statens Serum Institut giver nærmere vejledning vedrørende vaccinationsregimer, herunder til personer, som er vaccineret helt eller delvist efter vaccinationsprogrammet i oprindelseslandet.</p>\r\n<p>1) Mæslinger:</p>\r\n<p class=\"NormalInd\">Personer, som ikke har immunitet mod mæslinger, fx på baggrund af tidligere infektion eller vaccination, bør tilbydes vaccination mod mæslinger.</p>\r\n<p class=\"NormalInd\">For praktiske formål antages det, at personer, som vides eller som angiver tidligere at have haft mæslinger eller tidligere at være blevet vaccineret, er immune. Der skal ikke tilbydes testning for at afklare immunstatus forud for vaccination.</p>\r\n<p class=\"NormalInd\">Vaccination gives i form af en MFR-vaccine.</p>\r\n<p>2) Difteri:</p>\r\n<p class=\"NormalInd\">Personer, som ikke tidligere har modtaget vaccination mod sygdommen svarende til det danske vaccinationsprogram, eller hvor det er mere end 5 år siden sidste vaccination, bør tilbydes vaccination mod difteri.</p>\r\n<p class=\"NormalInd\">Vaccinationen gives som en diTe-vaccine eller som en diTekiPol-vaccine, hvis der samtidig er behov for vaccination mod polio.</p>\r\n<p>3) Polio:</p>\r\n<p class=\"NormalInd\">Personer, som ikke tidligere har modtaget vaccination mod polio svarende til det danske vaccinationsprogram bør tilbydes vaccination mod polio. Yderligere bør personer, som ankommer fra områder<a class=\"FodnoteHenvisning\" name=\"Henvisning_id6bb4e768-2944-4997-8e0a-4877697ce065\" href=\"#id6bb4e768-2944-4997-8e0a-4877697ce065\">6)</a>, hvor der er rapporteret om tilfælde af polio, tilbydes vaccination mod polio, hvis det er mere end 1 år siden sidste vaccination.</p>\r\n<p class=\"NormalInd\">Vaccination gives i form af en diTekiPol-vaccine, alternativt diTe-Booster og IPV (Imovax polio).</p>\r\n<p class=\"TabelTekst\">\r\n</p>\r\n<p class=\"Overskriftstekst1\" style=\"text-align: left;\">\r\n   <span class=\"Bold\">4.</span> <span class=\"Bold\">Registrering og journalføring</span></p>\r\n<p class=\"NormalInd\">I det omfang det er muligt registreres vaccinationer i det danske vaccinationsregister (DDV), jf. journalføringsbekendtgørelsen<a class=\"FodnoteHenvisning\" name=\"Henvisning_idac64cd0c-8f9b-4d88-a997-58c5748666be\" href=\"#idac64cd0c-8f9b-4d88-a997-58c5748666be\">7)</a>, såfremt personen har et erstatnings-cpr-nummer eller et cpr-nummer.</p>\r\n<p class=\"NormalInd\">I tilfælde af at borgeren ikke har et cpr-nummer, bør der udleveres og udfyldes vaccinationskort som dokumentation for vaccination. Vaccinationskort kan ligeledes rekvireres hos Statens Serum Institut.</p>\r\n<p class=\"NormalInd\">Eventuelle tidligere vaccinationer kan efterregistreres i DDV, og oplysninger fra vaccinationskort overføres til DDV, når det er muligt.</p>\r\n<p class=\"Overskriftstekst1\" style=\"text-align: left;\">\r\n   <span class=\"Bold\">5.</span> <span class=\"Bold\">Øvrige forhold</span></p>\r\n<p class=\"NormalInd\">Vedr. administration af vacciner, kontraindikationer, bivirkninger, anafylaksi, information og samtykke, indberetning af bivirkninger og skader samt rekvisition, henvises til <span class=\"Italic\">Vejledning om gratis vaccination mod visse smitsomme sygdomme m.v.</span><a class=\"FodnoteHenvisning\" name=\"Henvisning_id5b0a3905-e746-466a-b000-283f2c0f2d3d\" href=\"#id5b0a3905-e746-466a-b000-283f2c0f2d3d\">8)</a></p>\r\n<p class=\"Overskriftstekst1\" style=\"text-align: left;\">\r\n   <span class=\"Bold\">6.</span> <span class=\"Bold\">Ikrafttræden</span></p>\r\n<p class=\"NormalInd\">Denne vejledning har virkning fra den 9. maj 2022.</p>\r\n<p class=\"NormalInd\">Vejledningen ophæves den 31. oktober 2022.</p><div class=\"Givet\" id=\"Givet\"><p class=\"Givet\" align=\"center\">Sundhedsstyrelsen, den 6. maj 2022</p><p class=\"Sign1\" align=\"center\">Bolette Søborg</p><p class=\"Sign2\" align=\"right\">/ Martine Grosos Aabye</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id8c009819-e922-4640-a2bd-c43dc514e052\" href=\"#Henvisning_id8c009819-e922-4640-a2bd-c43dc514e052\">1)</a> Bekendtgørelse nr. 524 af 28/04/2022, https://www.retsinformation.dk/eli/lta/2022/524</p>\r\n<p class=\"Fodnote\">\r\n   <a class=\"FodnoteNr\" name=\"id30f5f73e-c1b5-4ebe-a2dd-33f77438adc5\" href=\"#Henvisning_id30f5f73e-c1b5-4ebe-a2dd-33f77438adc5\">2)</a> Bekendtgørelse nr. 369 af 24/03/2022, https://www.retsinformation.dk/eli/lta/2022/369</p>\r\n<p class=\"Fodnote\">\r\n   <a class=\"FodnoteNr\" name=\"id8d8d3300-db74-4374-9658-b9f16cbc3e8a\" href=\"#Henvisning_id8d8d3300-db74-4374-9658-b9f16cbc3e8a\">3)</a> Iht. bekendtgørelse nr. 442 af 09/04/2022, https://www.retsinformation.dk/eli/lta/2022/442</p>\r\n<p class=\"Fodnote\">\r\n   <a class=\"FodnoteNr\" name=\"id4686804a-3f6f-4915-8d1e-f12d688a0ba3\" href=\"#Henvisning_id4686804a-3f6f-4915-8d1e-f12d688a0ba3\">4)</a> Iht. lov nr. 324 af 16/03/2022 ”Lov om midlertidig opholdstilladelse til personer, der er fordrevet fra Ukraine”</p>\r\n<p class=\"Fodnote\">\r\n   <a class=\"FodnoteNr\" name=\"id921b73e4-55cb-47ff-a24a-4adb9c594cb7\" href=\"#Henvisning_id921b73e4-55cb-47ff-a24a-4adb9c594cb7\">5)</a> Jf. Vejledning nr. 9393 af 08/04/2022, ”Vejledning om gratis vaccination mod visse smitsomme sygdomme m.v.”, https://www.retsinformation.dk/eli/retsinfo/2022/9393</p>\r\n<p class=\"Fodnote\">\r\n   <a class=\"FodnoteNr\" name=\"id6bb4e768-2944-4997-8e0a-4877697ce065\" href=\"#Henvisning_id6bb4e768-2944-4997-8e0a-4877697ce065\">6)</a> Se kort over forekomst hos Global Polio Eradication Initiative, https://polioeradication.org/polio-today/polio-now/</p>\r\n<p class=\"Fodnote\">\r\n   <a class=\"FodnoteNr\" name=\"idac64cd0c-8f9b-4d88-a997-58c5748666be\" href=\"#Henvisning_idac64cd0c-8f9b-4d88-a997-58c5748666be\">7)</a> Bekendtgørelse nr. 1225 af 08/06/2021, https://www.retsinformation.dk/eli/lta/2021/1225</p>\r\n<p class=\"Fodnote\">\r\n   <a class=\"FodnoteNr\" name=\"id5b0a3905-e746-466a-b000-283f2c0f2d3d\" href=\"#Henvisning_id5b0a3905-e746-466a-b000-283f2c0f2d3d\">8)</a> Jf. Vejledning nr. 9393 af 08/04/2022, ”Vejledning om gratis vaccination mod visse smitsomme sygdomme m.v.”, https://www.retsinformation.dk/eli/retsinfo/2022/9393</p>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/05/2022"
        },
        {
            "displayName": "Accession",
            "displayValue": "C20220948860"
        },
        {
            "displayName": "Entydig dokumentidentifikation",
            "displayValue": "DI000641"
        },
        {
            "displayName": "Dato for førstegangsindlæggelse",
            "displayValue": "10/05/2022"
        },
        {
            "displayName": "Dato for indlæggelse",
            "displayValue": "10/05/2022"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9488"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "06/05/2022"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Sundhedsmin.<br />Sundhedsstyr. j.nr.04-0100-1355"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}