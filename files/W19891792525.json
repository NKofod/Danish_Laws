{
    "id": 32595,
    "title": "Tilladelse til etableringen af en fiskeri- og lystbådehavn samt godkendelse af havnens vedtægter ",
    "documentTypeId": "240",
    "isSagsforlobPeriodValid": false,
    "shortName": "KEN nr 17925 af 22/12/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Under forudsætning af en række vilkår meddelte ministeriet tilladelse  \r\n\r\n til etableringen af en fiskeri- og lystbådehavn. Det bemærkes, at ministeriet  \r\n\r\n modtog indsigelser mod projektet fra private borgere. </I> </P>  \r\n\r\n<P> <I>Ministeriet godkendte endvidere havnens vedtægter under forudsætning  \r\n\r\n af en ændring i vedtægterne. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilladelse til etableringen af en fiskeri- og  \r\n\r\n lystbådehavn samt godkendelse af havnens vedtægter </H1>  \r\n\r\n<P></P>  \r\n\r\n<P>I brev af 21. marts 1988 med tilhørende bilag har selskabet på vegne  \r\n\r\n af Strøby Ladeplads Fiskeri- og Lystbådehavn A.M.B.A. ansøgt om ministeriets  \r\n\r\n tilladelse til at etablere en fiskeri- og lystbådehavn i tilknytning til den  \r\n\r\n eksisterende bølgebryder ved Strøby Ladeplads, samt anmodet om ministeriets  \r\n\r\n godkendelse af andelsselskabets vedtægter. </P>  \r\n\r\n<P>Det fremgår af sagen, at bølgebryderen, der er overdraget til ansøgeren af  \r\n\r\n den lokale fiskeriforening på nærmere aftalte vilkår, renoveres og forlænges  \r\n\r\n ca. 20 m i den vestlige ende, samt opbygges med dæksten på grabsten og med  \r\n\r\n ralkerne. </P>  \r\n\r\n<P>Bølgebryderens østlige ende forbindes med land med en mole af sand, der  \r\n\r\n afdækkes med en stenkastning på filtervæv og ral. Mod vest etableres en  \r\n\r\n tilsvarende mole, der afsluttes ca. 25 m fra bølgebryderens vestlige ende.  \r\n\r\n</P>  \r\n\r\n<P>På havnesiden af bølgebryder og vestmole etableres ensidige broer med  \r\n\r\n forankring. Endvidere etableres fra østmolen to ca. 65 m lange, åbne  \r\n\r\n pælebroer, dæk i kote +1,2, pæle i azobe og overbygning i trykimprægneret  \r\n\r\n fyr. </P>  \r\n\r\n<P>Midt på vestmolen etableres en ca. 20 m lang servicekaj med indfatning af  \r\n\r\n azobespuns med forankring, hammer og friholderværk med topkote +1,4. </P>  \r\n\r\n<P>Det fremgår endvidere af sagen, at havnen tænkes indrettet til 130 både,  \r\n\r\n heraf 100 kølbåde og 30 joller, samt til maksimalt 5 fiskerbåde og mindre  \r\n\r\n joller til erhvervsfiskeriet. Ifølge projektet inddeles havneområdet således,  \r\n\r\n at den østlige del anvendes til erhvervsfiskeri, mens den øvrige del af  \r\n\r\n havnen anvendes til lystbåde og joller. </P>  \r\n\r\n<P>Der foreligger lokalplan for området, der er vedtaget af Vallø  \r\n\r\n Kommunalbestyrelse den 10. februar 1988. Lokalplanen er i overensstemmelse  \r\n\r\n med kommuneplan og regionplan. </P>  \r\n\r\n<P>Havnen etableres ud for arealer, der ejes af Vallø Kommune. Adgang til  \r\n\r\n havnen sker via kystvejen og på Vallø Kommunes areal, der indrettes med  \r\n\r\n parkeringsplads til ca. 130 biler, toiletter, m.m. til brug for brugerne af  \r\n\r\n den projekterede havn, samt brugerne af de øvrige rekreative områder i  \r\n\r\n nærheden af havnen. </P>  \r\n\r\n<P>Oplagsplads for vinteropbevaring af bådene indrettes i baglandet på et  \r\n\r\n ligeledes af Vallø Kommune ejet areal. Erhvervsfiskerne ejer endvidere et  \r\n\r\n areal i baglandet, der anvendes til stejleplads m.m. </P>  \r\n\r\n<P>Udgifterne til havneanlægget vil andrage ca. 4,7 mill. kr. excl.  \r\n\r\n moms. Vallø Kommune har bevilget et tilskud på kr. 375.000, det  \r\n\r\n nordlige Stevns Fiskeriforening indskyder kr. 250.000 i projektet, der er i  \r\n\r\n november 1989 tegnet og indbetalt andele til et samlet beløb af kr.  \r\n\r\n 1.597.300, samt stillet garanti for yderligere kr. 750.000, ialt kr.  \r\n\r\n 2.972.300. Restbeløbet finansieres dels ved yderligere salg af andele - dels  \r\n\r\n ved et lån i Sparekassen SDS, der efter det oplyste har givet tilsagn om et  \r\n\r\n sådant. </P>  \r\n\r\n<P>Ministeriet har i sagens anledning anmodet Kystinspektoratet,  \r\n\r\n Farvandsvæsenet, Skov- og Naturstyrelsen, Fiskeriinspektoratet i København  \r\n\r\n (nu Roskilde), Industriministeriet, Hovedstadsrådet og Vallø  \r\n\r\n Kommunalbestyrelse om en udtalelse. </P>  \r\n\r\n<P>Ministeriet har endvidere modtaget bemærkninger til projektet fra Irene  \r\n\r\n og Knud Tyndeskov, Kystvejen 368, 4671 Strøby, samt fra  \r\n\r\n advokat Klaus Bøgelund-Hansen på vegne af grundejerforeningerne Tammoseholm  \r\n\r\n og Søvold. </P>  \r\n\r\n<P>Kystinspektoratet anbefaler, at der benyttes ca. 1000 (m3) af det ved  \r\n\r\n oprensningen fremkomme materiale til fodring langs vestmolens yderside for  \r\n\r\n derved at mindske de første års erosion som følge af havnens etablering. </P>  \r\n\r\n<P>Fiskeriinspektøren tilkendegiver i sin udtalelse, at der ikke er særlige  \r\n\r\n fiskerirettigheder på stedet, men at der ind mod den eksisterende bølgebryder  \r\n\r\n er et bundgarnsstade, som er besat med et garn. </P>  \r\n\r\n<P> Vallø Kommune oplyser, at det af ansøgeren udarbejdede udkast til  \r\n\r\n vedtægter endnu ikke er godkendt af kommunen. Endvidere tager kommunen  \r\n\r\n forbehold for den i den tekniske redegørelse anførte dimensionsgivende  \r\n\r\n vandstand på 1 m. </P>  \r\n\r\n<P> Irene og Knud Tyndeskov anfører, at de ikke er enige i, at den  \r\n\r\n udarbejdede lokalplan er i overensstemmelse med kommuneplanen. </P>  \r\n\r\n<P>Endelig bemærker advokat Klaus Bøgelund-Hansen, at grundejerforeningerne  \r\n\r\n ikke har noget imod det planlagte projekt, men at grundejerforeningerne  \r\n\r\n ønsker at der stilles garanti for fjernelse af tang og lignende, såfremt  \r\n\r\n anlægget medfører forøgede aflejringer af tang, idet sådanne kan forvolde  \r\n\r\n lugtgener. Endvidere kan der opstå problemer i forbindelse med søsætning af  \r\n\r\n småbåde. </P>  \r\n\r\n<P>På det således foreliggende grundlag skal ministeriet herved meddele den  \r\n\r\n ansøgte tilladelse til etablering af en fiskeri- og lystbådehavn  \r\n\r\n ved Strøby Ladeplads, Vallø Kommune, på følgende vilkår: 1. Før arbejdet  \r\n\r\n påbegyndes, skal der til ministeriet indsendes lånetilsagn fra Sparekassen  \r\n\r\n SDS. 2. Der skal udlægges ca. 1000 (m3) sand som strandbred i vesthjørnet  \r\n\r\n mellem kysten og vestmolens yderside. 3. Der må ikke uden ministeriets  \r\n\r\n tilladelse foretages udvidelser eller væsentlige ændringer af anlægget. 4.  \r\n\r\n Anlægget må kun benyttes som fiskeri- og lystbådehavn. 5. Tilladelsen eller  \r\n\r\n anlægget kan ikke overdrages til andre uden ministeriets godkendelse. 6.  \r\n\r\n Havneanlægget undergives de bestemmelser, vilkår og retningslinier, der i  \r\n\r\n fremtiden måtte blive fastsat for lystbådehavnes indretning og drift. 7.  \r\n\r\n Bådpladser i havnen kan ikke sælges. 8. Udlejning af bådpladser skal ske  \r\n\r\n efter almene retningslinier, der godkendes af Vallø Kommunalbestyrelse. 9.  \r\n\r\n Ministeriet forbeholder sig at stille krav om, at takster for anlæggets  \r\n\r\n benyttelse indsendes til ministeriet. Ministeriet kan delegere sin kompetence  \r\n\r\n til Vallø Kommunalbestyrelse. </P>  \r\n\r\n<P>10. Anlæggets ejer er forpligtet til at vedligeholde anlægget i god og  \r\n\r\n forsvarlig stand. </P>  \r\n\r\n<P>11. Anlæggets ejer er forpligtet til for egen regning at fjerne anlægget  \r\n\r\n eller rester af det samt retablere den tidligere tilstand, såfremt: </P>  \r\n\r\n<P>a) anlægget ikke vedligeholdes eller det ødelægges, </P>  \r\n\r\n<P>b) anlægget ikke længere anvendes som fiskeri- eller lystbådehavn, </P>  \r\n\r\n<P>c) noget vilkår for tilladelsen ikke opfyldes eller overholdes, </P>  \r\n\r\n<P>d) forholdene efter ministeriets skøn i øvrigt måtte give anledning  \r\n\r\n dertil. </P>  \r\n\r\n<P>12. Til sikkerhed for opfyldelse af foranstående vilkår skal Vallø Kommune  \r\n\r\n garantere for overholdelse af de angivne vilkår. </P>  \r\n\r\n<P>13. Faste anlæg på søterritoriet og eventuelle arealer indvundne fra  \r\n\r\n søterritoriet skal snarest efter fuldførelsen søges matrikuleret og  \r\n\r\n sammenlagt med kystejendommen. </P>  \r\n\r\n<P>14. For anlægget skal der udfærdiges et ordensreglement, som skal  \r\n\r\n godkendes af Trafikministeriet. </P>  \r\n\r\n<P>15. Senest 8 uger inden anlægsarbejdet forventes påbegyndt, gives følgende  \r\n\r\n oplysninger til Farvandsvæsenet med henblik på offentliggørelse: a. En kort  \r\n\r\n beskrivelse af arbejdets omfang og arbejdsmetode herunder arbejdsstedet  \r\n\r\n anført på en tegning af havnen eller henvisende til detailprojektets  \r\n\r\n tegninger samt oplysninger om arbejdets påbegyndelsestidspunkt og forventede  \r\n\r\n afslutning. b. Forslag til eventuel midlertidig afmærkning af arbejdsområdet.  \r\n\r\n Forslag til eventuel ny eller ændret, permanent afmærkning og belysning i  \r\n\r\n forbindelse med projektet. c. Anlæggets ejer afholder alle omkostninger i  \r\n\r\n forbindelse hermed. </P>  \r\n\r\n<P>16. Eventuelle ændrede oplysninger om arbejdets omfang eller arbejdsmetode  \r\n\r\n m.v. skal meddeles Farvandsvæsenet mindst 4 uger før arbejdets påbegyndelse.  \r\n\r\n</P>  \r\n\r\n<P>17. Samtidig med arbejdets afslutning underrettes Farvandsvæsenet vedlagt  \r\n\r\n en ajourført havneplan, der viser anlæggets endelige udformning, samt en  \r\n\r\n pejleplan visende vanddybderne i havneanlægget og umiddelbart udenfor den nye  \r\n\r\n dækmole og kystlinie. Nye linieføringer og ny eller ændret permanent  \r\n\r\n afmærkning skal på planen vises indskåret (fremskåret) og beregnet i en  \r\n\r\n officielt godkendt landsdækkende koordinationsprojektion. Ved nyindskæring af  \r\n\r\n punkter skal de til observationerne knyttede fixpunktkoordinater ligeledes  \r\n\r\n oplyses af hensyn til senere udjævning i det danske referencenet. </P>  \r\n\r\n<P>18. Når anlægget er færdigt, skal en tilsvarende ajourført havneplan med  \r\n\r\n angivelse af vanddybderne i og ved anlægget tilsendes Trafikministeriet og  \r\n\r\n Kystinspektoratet. </P>  \r\n\r\n<P>19. Såfremt fyld ønskes klappet på søterritoriet, skal en ansøgning om  \r\n\r\n tilladelse hertil være Miljøstyrelsen i hænde ca. 3 måneder, inden arbejdet  \r\n\r\n forventes påbegyndt. </P>  \r\n\r\n<P>20. Hvis det fra erhvervsfiskernes side gøres gældende, at anlægget vil  \r\n\r\n kunne påføre dem tab, skal der primært søges opnået en mindelig ordning. I  \r\n\r\n mangel heraf skal spørgsmålet om, hvorvidt anlægget påfører de pågældende  \r\n\r\n fiskere et tab, samt hvorvidt og i hvilket omfang de bør holdes skadesløse  \r\n\r\n herfor afgøres af et i medfør af saltvandsfiskerilovens § 17, stk. 4, nedsat  \r\n\r\n nævn. </P>  \r\n\r\n<P>21. Såfremt tilladelsen ikke udnyttes inden 1. januar 1993, skal der  \r\n\r\n indsendes fornyet ansøgning til ministeriet. </P>  \r\n\r\n<P>Det tilføjes, at tilladelsen ikke fritager ejeren af anlægget for et i  \r\n\r\n forbindelse med dettes tilstedeværelse eventuelt opstående civilretligt  \r\n\r\n ansvar, ligesom tilladelsen ikke indeholder nogen garanti for de foreslåede  \r\n\r\n konstruktioners sikkerhed eller stabilitet. </P>  \r\n\r\n<P>Endelig skal ministeriet bemærke, at vedtægternes § 18 bør ændres således,  \r\n\r\n at det præciseres, i hvor lang en periode bådpladser kan fremlejes, samt at  \r\n\r\n det tilføjes, at bådpladser ikke må udlejes med fortjeneste. Vedtægterne  \r\n\r\n giver ikke ministeriet anledning til yderligere bemærkninger. </P>  \r\n\r\n<P>Til brug for udarbejdelse af ordensreglement vedlægges kopi af  \r\n\r\n &#187;paradigma for ordensreglement&#171; for lystbådehavne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19891792525"
        },
        {
            "displayName": "Entydig dokumentidentifikation",
            "displayValue": "CA000506"
        },
        {
            "displayName": "Dato for indlæggelse",
            "displayValue": "24/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17925"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "22/12/1989"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Trafikministeriets j.nr. 89-3421/k271-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}