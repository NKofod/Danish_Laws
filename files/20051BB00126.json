{
    "id": 99038,
    "title": "Forslag til folketingsbeslutning om overdragelse af ansvaret for den grundlæggende civilregistrering til en offentlig myndighed",
    "documentTypeId": "480",
    "isSagsforlobPeriodValid": true,
    "shortName": "2005/1 BSF 126",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 7. april 2006 af Simon Emil Ammitzbøll (RV),  \r\n\r\n Bente Dahl (RV), Lone Dybkjær (RV), Marianne Jelved (RV) og  \r\n\r\n Niels Helveg Petersen (RV)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om overdragelse af ansvaret  \r\n\r\n for den grundlæggende civilregistrering til en offentlig myndighed  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget opfordrer regeringen til snarest muligt og senest i  \r\n\r\n folketingsåret 2007-08 at fremsætte de nødvendige lovforslag med henblik på  \r\n\r\n at  \r\n\r\n flytte ansvaret for civilregistreringen fra folkekirken til en offentlig  \r\n\r\n instans,  \r\n\r\n f.eks. kommunerne.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Den  \r\n\r\n historiske baggrund for den nuværende situation  \r\n\r\n</P>  \r\n\r\n<P class=\"Tekst9\">  \r\n\r\n Den grundlæggende  \r\n\r\n civilregistrering i Danmark sker ved anmeldelse til folkekirkens  \r\n\r\n ministerialbøger, dog med undtagelse af i Sønderjylland, hvor  \r\n\r\n civilregistreringen foretages i kommunalt regi.  \r\n\r\n</P>  \r\n\r\n<P class=\"Tekst9\">  \r\n\r\n Af historiske årsager  \r\n\r\n har det i Danmark været trossamfundenes opgave at varetage  \r\n\r\n civilregistreringen.  \r\n\r\n Indtil 1968 havde samtlige af de anerkendte trossamfunds ministerialbøger  \r\n\r\n borgerlig retsvirkning på lige fod med folkekirkens. Af hensyn til  \r\n\r\n oprettelsen  \r\n\r\n af Det Centrale Personregister (CPR), hvis indhold af persondata bl.a.  \r\n\r\n tilvejebringes ved indberetninger fra ministerialbogsførerne, blev det ved  \r\n\r\n lov  \r\n\r\n nr. 225 af 31. maj 1968 om anmeldelse af fødsler og dødsfald bestemt, at alle  \r\n\r\n fødsler og dødsfald, der finder sted i Danmark, skal anmeldes til  \r\n\r\n folkekirkens  \r\n\r\n ministerialbøger. Dette betød, at praktiske overvejelser om ministerialbøger  \r\n\r\n som datakilde for CPR-registeret reelt medførte en tilbagevenden til tiden  \r\n\r\n før  \r\n\r\n 1849, hvor religionsfriheden blev indført i Danmark og Danmark fik en  \r\n\r\n folkekirke  \r\n\r\n frem for en statskirke.  \r\n\r\n</P>  \r\n\r\n<P class=\"Tekst9\">  \r\n\r\n I foråret 2005  \r\n\r\n behandlede og vedtog Folketinget en ny navnelov (lov nr. 524 af 24. juni  \r\n\r\n 2005),  \r\n\r\n som medførte, at samtlige danskere uanset trosforhold skal registrere  \r\n\r\n navneændringer i folkekirken og ikke som hidtil kan registrere disse hos  \r\n\r\n statsamtet. Dermed har folkekirken fået overdraget yderligere ansvar i  \r\n\r\n forbindelse med civilregistreringen &#150; til trods for protesterne fra  \r\n\r\n medlemmer  \r\n\r\n af de religiøse mindretal.  \r\n\r\n</P>  \r\n\r\n<P class=\"Tekst9\">  \r\n\r\n I Norge sker den grundlæggende  \r\n\r\n civilregistrering til folkeregisteret og i Sverige til Riksskatteverket, jf.  \r\n\r\n svar på spm. nr. S 1717 (folketingsåret 2004-05, 2. samling).  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Principielle  \r\n\r\n overvejelser  \r\n\r\n</P>  \r\n\r\n<P class=\"Tekst9\">  \r\n\r\n Årsagerne til at lade  \r\n\r\n folkekirken forestå civilregistreringen har primært været af praktisk  \r\n\r\n karakter.  \r\n\r\n Argumentet for, at folkekirkens ansvar for civilregistrering ikke skulle være  \r\n\r\n krænkende for religiøse mindretal, har primært været, at selve  \r\n\r\n civilregistreringen udelukkende er et offentligretligt anliggende, og at der  \r\n\r\n derfor hverken er tale om nogen bekendende eller forkyndende handling.  \r\n\r\n Argumenterne har således lydt, at besøget hos folkekirken &#150; eller selve  \r\n\r\n registreringen, for man kan også sende papirerne og dermed undgå et besøg på  \r\n\r\n det lokale sognekontor &#150; ikke kunne opfattes som krænkende for  \r\n\r\n ikkefolkekirkemedlemmer. Problemet er blot, at det ikke er op til flertallet  \r\n\r\n at  \r\n\r\n bestemme, hvad et mindretal skal opfatte som diskrimination eller ej.  \r\n\r\n</P>  \r\n\r\n<P class=\"Tekst9\">  \r\n\r\n Mange  \r\n\r\n ikkefolkekirkemedlemmer føler sig krænkede ved at skulle registreres hos et  \r\n\r\n for  \r\n\r\n dem fremmed trossamfund, for at et nyfødt barn kan få et sygesikringsbevis  \r\n\r\n eller pas, eller for at en afdød kan blive begravet. Fire ægtepar fra  \r\n\r\n Baptistkirken  \r\n\r\n har gjort sig skyldige i civil ulydighed ved at nægte at registrere deres  \r\n\r\n nyfødte børn hos folkekirken. En række frikirker har givet udtryk for et  \r\n\r\n ønske  \r\n\r\n om, at ansvaret for civilregistreringen fjernes fra folkekirken. Endelig har  \r\n\r\n en  \r\n\r\n gruppe katolikker anlagt sag mod staten ved Vestre Landsret, og selv om denne  \r\n\r\n sag i første omgang er faldet ud til statens fordel, er selve søgsmålet et  \r\n\r\n glimrende udtryk for, at mindretallet føler sig krænket.  \r\n\r\n</P>  \r\n\r\n<P class=\"Tekst9\">  \r\n\r\n Den rådgivende komité  \r\n\r\n under Europarådet har gentagne gange, senest den 11. maj 2005, givet udtryk  \r\n\r\n for, at civilregistreringen inden for den eksisterende folkekirkeordning er i  \r\n\r\n strid med Europarådets rammekonvention om beskyttelse af nationale mindretal,  \r\n\r\n og har anbefalet Danmark at gennemføre ændringer, således at ingen personer,  \r\n\r\n som ikke er medlemmer af den danske folkekirke, er tvunget til at lade sig  \r\n\r\n registrere hos folkekirken.  \r\n\r\n</P>  \r\n\r\n<P class=\"Tekst9\">  \r\n\r\n Kirkeminister Bertel  \r\n\r\n Haarder besluttede den 4. maj 2005 at oprette en central postboks, hvortil  \r\n\r\n ikke-folkekirkemedlemmer kan sende papirer angående registrering af fødsler  \r\n\r\n &#150; selve  \r\n\r\n registreringen vil dog forsat blive foretaget i folkekirkens ministerialbøger  \r\n\r\n &#150;  \r\n\r\n ifølge kirkeministerens svar på spm. nr. S 1498 (folketingsåret 2004-05, 2.  \r\n\r\n samling): at »der samlet set udvises ganske stor imødekommenhed over for de  \r\n\r\n få  \r\n\r\n nybagte forældre, som af den ene eller anden grund har givet udtryk for at  \r\n\r\n have  \r\n\r\n et problem med at møde op hos &#150; eller skrive direkte til &#150;  \r\n\r\n ministerialbogsføreren i moderens bopælssogn.« Eftersom der ikke er givet  \r\n\r\n nogen  \r\n\r\n mulighed overhovedet for at blive civilregistreret på en måde, som ikke  \r\n\r\n inddrager de folkekirkelige ministerialbøger på noget tidspunkt, finder  \r\n\r\n forslagsstillerne, at dette svar fra ministeren for det religiøse flertal er  \r\n\r\n ude af trit med det ønske, flere religiøse mindretal har fremført. Den  \r\n\r\n centrale  \r\n\r\n postboks er en administrativ komplikation, som ikke løser det grundlæggende  \r\n\r\n problem.  \r\n\r\n Postboksen afhjælper i øvrigt udelukkende problemer vedrørende  \r\n\r\n civilregistreringen ved fødsler og altså ikke de problemer, ikkemedlemmer af  \r\n\r\n folkekirken måtte have med at registrere dødsanmeldelser eller navneændringer  \r\n\r\n i  \r\n\r\n folkekirken. Dermed er den administrative forvirring noget nær komplet.  \r\n\r\n</P>  \r\n\r\n<P class=\"Tekst9\">  \r\n\r\n Det eneste sted, hvor  \r\n\r\n den danske stat har været og er parat til at udvise fuld forståelse for et  \r\n\r\n mindretals følelser, uanset hvor irrationelle de måtte være, er i  \r\n\r\n Sønderjylland, hvor ansvaret for civilregistreringen ligger i kommunerne.  \r\n\r\n Hvis  \r\n\r\n ansvaret for civilregistreringen blev flyttet fra folkekirken til kommunerne  \r\n\r\n i  \r\n\r\n hele landet, ville det altså betyde en juridisk, administrativ og principiel  \r\n\r\n ligestilling ikke kun mellem personer fra forskellige trossamfund (inklusive  \r\n\r\n de  \r\n\r\n personer, som står helt uden for et trossamfund), men også mellem  \r\n\r\n Sønderjylland  \r\n\r\n og resten af Danmark.  \r\n\r\n</P>  \r\n\r\n<P class=\"Tekst9\">  \r\n\r\n Det krænker ikke  \r\n\r\n folkekirken at overdrage ansvaret for civilregistreringen til en offentlig  \r\n\r\n myndighed. Der er tale om en rent civilretlig opgave. Flere folkekirkepræster  \r\n\r\n og menighedsformænd har givet udtryk for, at civilregistreringen er en byrde  \r\n\r\n (se  \r\n\r\n f.eks. artiklen »Sælsom inkonsekvens« af Anders Nørgaard, Kristeligt  \r\n\r\n Dagblad&nbsp;den 2. maj&nbsp;2005, og artiklen »Overlad til kejseren at  \r\n\r\n skrive  \r\n\r\n i mandtal« af Bent Dahl Jensen, Kristeligt Dagblad&nbsp;den 5.  \r\n\r\n april&nbsp;2005),  \r\n\r\n og samtidig har flere af landets biskopper givet udtryk for, at de er villige  \r\n\r\n til at lade kommunale kontorer tage sig af civilregistreringen.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Praktiske  \r\n\r\n konsekvenser af at fjerne den civile grundregistrering fra folkekirken  \r\n\r\n</P>  \r\n\r\n<P class=\"Tekst9\">  \r\n\r\n Beslutningsforslaget  \r\n\r\n tager ikke endegyldigt stilling til, hvilken myndighed der skal overtage den  \r\n\r\n grundlæggende civilregistrering, men forslagsstillerne finder, at den nye  \r\n\r\n kommunestruktur gør det naturligt at samle opgaverne hos kommunerne, idet pas  \r\n\r\n og kørekort også flyttes til kommunerne. Alt i alt vil det betyde, at målet  \r\n\r\n om  \r\n\r\n én indgang til det offentlige (kommunerne) er tættere på at blive opfyldt.  \r\n\r\n</P>  \r\n\r\n<P class=\"Tekst9\">  \r\n\r\n Forslaget vil betyde en  \r\n\r\n administrativ og juridisk forenkling af ansvaret for den grundlæggende  \r\n\r\n civilregistrering.  \r\n\r\n I dag tildeles nyfødte et cpr-nummer på hospitalet (eller af jordemoderen)  \r\n\r\n straks efter fødslen, og kommunerne registrerer udlændinge, som tager  \r\n\r\n længerevarende eller permanent ophold i Danmark. Det betyder, at der er  \r\n\r\n mindst  \r\n\r\n tre myndigheder involveret i den grundlæggende civilregistrering i Danmark.  \r\n\r\n Det  \r\n\r\n forekommer grundlæggende forslagsstillerne absurd, at adresseændringer skal  \r\n\r\n registreres gennem kommunen, mens navneændringer, fødsler og dødsfald skal  \r\n\r\n registreres gennem folkekirken &#150; ligesom det afhænger af, om en person  \r\n\r\n bliver  \r\n\r\n født i Danmark eller flytter til Danmark senere i livet, om indgangen til  \r\n\r\n folkeregisteret er gennem folkekirken eller kommunen.  \r\n\r\n</P>  \r\n\r\n<P class=\"Tekst9\">  \r\n\r\n Den nye navnelov (lov  \r\n\r\n nr. 524 af 24. juni 2005) pålægger folkekirken nye byrdefulde opgaver i  \r\n\r\n forbindelse med navneændringer, som fremover kun kan ske ved henvendelse til  \r\n\r\n folkekirkens ministerialbøger. For eksempel forsvinder kommunernes adgang til  \r\n\r\n at registrere navneforandring i forbindelse med borgerlig vielse. Flere  \r\n\r\n stifter  \r\n\r\n gjorde i høringssvarene rede for, at liberaliseringen af navneloven medførte  \r\n\r\n en  \r\n\r\n væsentligt øget arbejdsbyrde for ministerialbogsføreren, jf. L 27 &#150;  \r\n\r\n bilag 1  \r\n\r\n (folketingsåret 2004-05, 2. samling). Dette understreger urimeligheden også  \r\n\r\n for  \r\n\r\n folkekirken i, at en civilretlig opgave &#150; med alle de omkostninger, som  \r\n\r\n deraf  \r\n\r\n følger &#150; overlades til folkekirken.  \r\n\r\n</P>  \r\n\r\n<P class=\"Tekst9\">  \r\n\r\n Der kan være en  \r\n\r\n engangsudgift ved at flytte den grundlæggende civilregistrering fra  \r\n\r\n folkekirken  \r\n\r\n til en offentlig myndighed. Dog må man antage, at denne engangsudgift er  \r\n\r\n blevet  \r\n\r\n væsentlig mindre efter indførelsen af den nye, elektroniske kirkebog, da det  \r\n\r\n elektroniske system principielt bør kunne overtages af den relevante  \r\n\r\n offentlige  \r\n\r\n myndighed. Forslagsstillerne er desuden opmærksomme på, at kommunerne som  \r\n\r\n nævnt  \r\n\r\n allerede registrerer f.eks. udlændinge og adresseændringer. Kommunerne  \r\n\r\n besidder  \r\n\r\n altså allerede et elektronisk system, som kan registrere dele af de  \r\n\r\n oplysninger,  \r\n\r\n som ligger til grund for CPR. Forslagsstillerne vil ikke tage endelig  \r\n\r\n stilling  \r\n\r\n til, om kommunernes registreringssystem skal udvides, eller om den relevante  \r\n\r\n offentlige myndighed, som overtager ansvaret for civilregistreringen, skal  \r\n\r\n overtage det elektroniske system, som indgår i Den Ny Kirkebog (DNK) &#150;  \r\n\r\n og om  \r\n\r\n dette i så fald bør ske mod betaling til folkekirken. Forslagsstillerne vil  \r\n\r\n dog  \r\n\r\n understrege, at folkekirken under alle omstændigheder har behov for et system  \r\n\r\n til at registrere medlemmer, og forslagsstillerne finder på den baggrund, at  \r\n\r\n det højst kan komme på tale at refundere en del af udgifterne ved  \r\n\r\n etableringen  \r\n\r\n af DNK. De samlede udgifter ved etablering af DNK blev budgetteret til 136  \r\n\r\n mio.  \r\n\r\n kr. (målt i 1997-priser). Budgettet omfattede bl.a. anskaffelse af it-udstyr  \r\n\r\n til de kirkebogsførende sognepræster og kordegne, udbygning af et lukket  \r\n\r\n folkekirkeligt  \r\n\r\n datanet, udvikling af nødvendige programmer, uddannelse af kirkebogsførere  \r\n\r\n samt  \r\n\r\n overførsel af data fra kirkebøgerne til den nye database. Såvel tidsplanen  \r\n\r\n som  \r\n\r\n budgettet blev overholdt (kilde: Pressemeddelelse fra Kirkeministeriet den  \r\n\r\n 14.  \r\n\r\n december 2001).  \r\n\r\n Kirkeminister Bertel  \r\n\r\n Haarder har bekræftet, at DNK i dag er eneste system til medlemsregistrering  \r\n\r\n i  \r\n\r\n folkekirken, samt at folkekirkerne i Sønderjylland også benytter DNK (se  \r\n\r\n f.eks.  \r\n\r\n svar på spm. S 1715 (folketingsåret 2004-05, 2. samling)). Folkekirken vil  \r\n\r\n således fremover i DNK have et glimrende redskab til medlemsregistrering,  \r\n\r\n uanset  \r\n\r\n om den grundlæggende civilregistrering lægges over til en anden offentlig  \r\n\r\n myndighed.  \r\n\r\n</P>  \r\n\r\n<P class=\"Tekst9\">  \r\n\r\n Den nuværende ordning  \r\n\r\n er velfungerende, og for en del af befolkningen ville det sandsynligvis  \r\n\r\n betyde  \r\n\r\n en serviceforringelse, hvis grundregistreringen blev flyttet fra folkekirken  \r\n\r\n til folkeregistrene, fordi der er langt flere ministerialbogsførende  \r\n\r\n sognepræster og kirkekontorer, end der er kommunale folkeregisterkontorer.  \r\n\r\n Især  \r\n\r\n i tyndtbefolkede områder kan rejsen til rådhuset være ganske lang  \r\n\r\n sammenlignet  \r\n\r\n med turen hen til sognepræsten/kirkekontoret. Det elektroniske system, som er  \r\n\r\n blevet taget i brug i forbindelse med Den Ny Kirkebog betyder imidlertid, at  \r\n\r\n man på længere sigt kan forestille sig en løsning, hvor man for eksempel via  \r\n\r\n digital  \r\n\r\n signatur kan registrere f.eks. sit nyfødte barn elektronisk og dermed undgå  \r\n\r\n turen til kommunen.  \r\n\r\n</P>  \r\n\r\n<P class=\"Tekst9\">  \r\n\r\n Folkekirken skal  \r\n\r\n fortsat registrere de ca. 80 pct. af den danske befolkning, som er medlemmer  \r\n\r\n af  \r\n\r\n folkekirken, selv om civilregistreringen bliver flyttet til en offentlig  \r\n\r\n myndighed. Dette fører til et argument om, at en ændring af den eksisterende  \r\n\r\n ordning vil føre til dobbeltregistrering og også øgede udgifter for  \r\n\r\n folkekirken,  \r\n\r\n som dermed selv skal finansiere sin medlemsregistrering over kirkeskatten.  \r\n\r\n Forslagsstillerne mener dog for det første at have dokumenteret, at der  \r\n\r\n allerede i dag finder en dobbeltregistrering sted i og med, at både  \r\n\r\n hospital/jordemoder,  \r\n\r\n folkekirke og kommune &#150; og i visse tilfælde endda et af de ni anerkendte  \r\n\r\n trossamfund &#150; er involverede i den grundlæggende civilregistrering. For  \r\n\r\n det  \r\n\r\n andet mener forslagsstillerne, at alle trossamfund bør finansiere egen  \r\n\r\n medlemsregistrering. At folkekirken har mange medlemmer, er kun glædeligt for  \r\n\r\n folkekirken  \r\n\r\n og bør ikke give anledning til yderligere privilegier på bekostning af  \r\n\r\n medlemmer af andre trossamfund &#150; eller personer, som ikke er medlemmer  \r\n\r\n af noget  \r\n\r\n trossamfund.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Simon Emil Ammitbøll  \r\n\r\n</B>  \r\n\r\n (RV):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om overdragelse af ansvaret for den grundlæggende  \r\n\r\n civilregistrering til en offentlig myndighed.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 126).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager forslaget,  \r\n\r\n og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2005/1 BF 126",
            "stateLabel": "Bortfaldet",
            "references": [
                {
                    "shortName": "2005/1 BSF 126",
                    "title": "Forslag til folketingsbeslutning om overdragelse af ansvaret for den grundlæggende civilregistrering til en offentlig myndighed",
                    "presentationName": "Beslutningsforslag som fremsat",
                    "documentTypeId": 480,
                    "documentId": 99038,
                    "eliUri": "/eli/ft/20051BB00126",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20051/beslutningsforslag/b126/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "07/04/2006"
        },
        {
            "displayName": "Accession",
            "displayValue": "20051BB00126"
        },
        {
            "displayName": "Entydig dokumentidentifikation",
            "displayValue": "AX008330"
        },
        {
            "displayName": "Dato for førstegangsindlæggelse",
            "displayValue": "07/04/2006"
        },
        {
            "displayName": "Dato for indlæggelse",
            "displayValue": "07/04/2006"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "126"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}