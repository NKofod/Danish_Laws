{
    "id": 112933,
    "title": "1986 LSF 76   FORSLAG TIL LOV OM OPRETTELSE AF ET ETISK RÅD OG REGULERING AF VISSE   BIO-MEDICINSKE FORSØG ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 76",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 76 </P>  \r\n\r\n<P></P>  \r\n\r\n<P>Forslag til Lov om oprettelse af et etisk råd og regulering af visse  \r\n\r\n bio-medicinske forsøg </P>  \r\n\r\n<P></P>  \r\n\r\n<P>Fremsat af indenrigsministeren (Enggaard) </P>  \r\n\r\n<P></P>  \r\n\r\n<P>den 12. november 1986 </P>  \r\n\r\n<P></P>  \r\n\r\n<P>Vedtaget ved tredjebehandling den 22. maj 1987 </P>  \r\n\r\n<P></P>  \r\n\r\n<P><a href=\"document.aspx?accn=A19870035330\"> Lov nr 353 af 03/06/1987</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Indenrigsministeren nedsætter et etisk råd for sundhedsvæsenet </P>  \r\n\r\n<P>og den biologisk-medicinske forskning vedrørende mennesket. Rådet </P>  \r\n\r\n<P>virker i et samarbejde med sundhedsvæsenets myndigheder og de </P>  \r\n\r\n<P>videnskabsetiske komiteer, der er oprettet efter </P>  \r\n\r\n<P>Helsinki-deklaration II. Rådet skal i sit virke bygge på den </P>  \r\n\r\n<P>forudsætning, at menneskeligt liv tager sin begyndelse på </P>  \r\n\r\n<P>befrugtningstidspunktet. </P>  \r\n\r\n<P>§ 2. Rådet består af 17 medlemmer, som beskikkes af </P>  \r\n\r\n<P>indenrigsministeren efter følgende regler: </P>  \r\n\r\n<P>1) 8 medlemmer udpeges af indenrigsministeren. Udpegningen sker under </P>  \r\n\r\n<P>hensyntagen til de pågældendes offentligt dokumenterede indseende </P>  \r\n\r\n<P>i de etiske, kulturelle og samfundsmæssige spørgsmål, der er af </P>  \r\n\r\n<P>betydning for rådets arbejde. </P>  \r\n\r\n<P>2) 9 medlemmer udpeges af det i § 10 nævnte udvalg. Disse personer må </P>  \r\n\r\n<P>ikke være medlem af Folketinget, en kommunalbestyrelse eller et </P>  \r\n\r\n<P>amtsråd. Er der ikke i udvalget enighed om en udpegning, afgøres </P>  \r\n\r\n<P>denne af udvalgets flertal. </P>  \r\n\r\n<P>Stk. 2. Ved udpegning efter stk. 1, nr. 1, skal der være ligelig </P>  \r\n\r\n<P>repræsentation af kvinder og mænd. Ved udpegning efter stk. 1, nr. </P>  \r\n\r\n<P>2, må der kun være een mere af det ene køn end af det andet. </P>  \r\n\r\n<P>Stk. 3. Formanden udnævnes af indenrigsministeren efter indstilling </P>  \r\n\r\n<P>fra det i § 10 nævnte udvalg blandt de beskikkede medlemmer. </P>  \r\n\r\n<P>Stk. 4. Medlemmer og formand beskikkes for 3 år ad gangen. </P>  \r\n\r\n<P>Genbeskikkelse kan ske een gang. </P>  \r\n\r\n<P>Stk. 5. Rådet fastsætter selv sin forretningsorden. </P>  \r\n\r\n<P>§ 3. Til Det Etiske Råd knyttes et fast sekretariat, hvis ansatte </P>  \r\n\r\n<P>antages og afskediges af indenrigsministeren efter indstilling fra </P>  \r\n\r\n<P>rådets formand. </P>  \r\n\r\n<P>Stk. 2. De nødvendige midler til rådets virksomhed bevilges på de </P>  \r\n\r\n<P>årlige finanslove. </P>  \r\n\r\n<P>§ 4. Rådet afgiver indstilling til indenrigsministeren om </P>  \r\n\r\n<P>fastsættelse af regler ved lov om beskyttelse af befrugtede </P>  \r\n\r\n<P>menneskelige æg og levende fosteranlæg og fostre. Tilsvarende </P>  \r\n\r\n<P>gælder for genetiske forsøg på menneskelige kønsceller, som bliver </P>  \r\n\r\n<P>brugt til befrugtning. Indstillingen skal omfatte en redegørelse </P>  \r\n\r\n<P>for forskningens øjeblikkelige stade og en vurdering af den </P>  \r\n\r\n<P>sandsynlige udvikling i de nærmeste år. Den skal tillige indeholde </P>  \r\n\r\n<P>en vurdering af de etiske problemer, som udviklingen kan medføre, </P>  \r\n\r\n<P>samt en bedømmelse af spørgsmålet om retlig regulering ved </P>  \r\n\r\n<P>overtrædelse af de regler, der indstilles fastsat. </P>  \r\n\r\n<P>Stk. 2. I perioden, indtil den i stk. 1 nævnte lovgivning træder i </P>  \r\n\r\n<P>kraft, må der ikke foretages forsøg på befrugtede menneskelige æg. </P>  \r\n\r\n<P>§ 5. Rådet afgiver indstilling til indenrigsministeren om adgangen </P>  \r\n\r\n<P>til at foretage genetisk behandling af menneskelige kønsceller, </P>  \r\n\r\n<P>som bliver brugt til befrugtning, og af menneskelige befrugtede </P>  \r\n\r\n<P>æg, fosteranlæg og fostre. Indstillingen skal omfatte en </P>  \r\n\r\n<P>redegørelse for forskningens og de enkelte behandlingsformers </P>  \r\n\r\n<P>øjeblikkelige stade samt den sandsynlige udvikling på området i de </P>  \r\n\r\n<P>nærmeste år. Den skal desuden indeholde en vurdering af de etiske </P>  \r\n\r\n<P>og juridiske spørgsmål, udviklingen kan rejse, samt forslag til </P>  \r\n\r\n<P>eventuelle regler for adgangen til at foretage de nævnte </P>  \r\n\r\n<P>behandlinger. </P>  \r\n\r\n<P>§ 6. Rådet afgiver indstilling til indenrigsministeren om adgangen </P>  \r\n\r\n<P>til at anvende ny diagnostisk teknik med henblik på at opspore </P>  \r\n\r\n<P>medfødte defekter eller sygdomme hos befrugtede menneskelige æg, </P>  \r\n\r\n<P>fosteranlæg og fostre. Indstillingen skal omfatte en redegørelse </P>  \r\n\r\n<P>for forskningens øjeblikkelige stade samt den sandsynlige </P>  \r\n\r\n<P>udvikling på området i de nærmeste år. Den skal desuden indeholde </P>  \r\n\r\n<P>en vurdering af de etiske og juridiske spørgsmål, udviklingen kan </P>  \r\n\r\n<P>rejse, samt forslag til eventuelle regler for adgangen til at </P>  \r\n\r\n<P>anvende den pågældende teknik. </P>  \r\n\r\n<P>§ 7. Rådet afgiver indstilling til indenrigsministeren om </P>  \r\n\r\n<P>fastsættelse af regler om nedfrysning af menneskelige kønsceller, </P>  \r\n\r\n<P>der agtes brugt til befrugtning, og af befrugtede menneskelige æg. </P>  \r\n\r\n<P>Indstillingen skal omfatte en redegørelse for teknikkens </P>  \r\n\r\n<P>øjeblikkelige stade og en vurdering af de resultater, der er </P>  \r\n\r\n<P>opnået dermed. Den skal tillige indeholde en vurdering af de </P>  \r\n\r\n<P>etiske og juridiske problemer, som teknikken kan give anledning </P>  \r\n\r\n<P>til. </P>  \r\n\r\n<P>§ 8. Ud over at varetage de opgaver, der er henlagt til rådet efter </P>  \r\n\r\n<P>§§ 4-7 i loven, kan rådet: </P>  \r\n\r\n<P>1) Rådgive de videnskabsetiske komiteer om almene etiske spørgsmål i </P>  \r\n\r\n<P>forbindelse med forsøg på mennesker, som er omfattet af </P>  \r\n\r\n<P>Helsinkideklaration II. </P>  \r\n\r\n<P>2) Rådgive sundhedsvæsenets myndigheder i bedømmelsen af almene </P>  \r\n\r\n<P>etiske spørgsmål af væsentlig betydning for sundhedsvæsenet ved </P>  \r\n\r\n<P>anvendelse af nye behandlingsmetoder, ny diagnostisk teknik og ny </P>  \r\n\r\n<P>medicinsk teknologi samt på eget initiativ tage opgaver op, der </P>  \r\n\r\n<P>ligger inden for rådets arbejdsområde. </P>  \r\n\r\n<P>3) Rådgive offentlige myndigheder i den etiske bedømmelse af </P>  \r\n\r\n<P>spørgsmål om registrering, videregivelse og anvendelse af </P>  \r\n\r\n<P>oplysninger om arvelige sygdomme eller egenskaber hos </P>  \r\n\r\n<P>enkeltpersoner eller grupper af personer. </P>  \r\n\r\n<P>§ 9. Rådet følger udviklingen på de i §§ 4-7 nævnte områder. Rådet </P>  \r\n\r\n<P>informerer løbende offentligheden om udviklingen og sit arbejde og </P>  \r\n\r\n<P>tager initiativ til, at de etiske problemer, der opstår, gøres til </P>  \r\n\r\n<P>genstand for debat i offentligheden. Rådet kan gøre brug af </P>  \r\n\r\n<P>offentlige høringer og nedsætte arbejdsgrupper til at udrede </P>  \r\n\r\n<P>specielle spørgsmål. </P>  \r\n\r\n<P>Stk. 2. Rådet kan betjene sig af særligt sagkyndige. </P>  \r\n\r\n<P>Stk. 3. Rådet afgiver samtidig en årlig beretning til </P>  \r\n\r\n<P>indenrigsministeren og Folketinget. </P>  \r\n\r\n<P>§ 10. Der nedsættes ved begyndelsen af hvert folketingsår og efter </P>  \r\n\r\n<P>afholdelse af folketingsvalg et udvalg på 9 medlemmer valgt af </P>  \r\n\r\n<P>Folketinget efter forholdstal blandt dets medlemmer. For hvert </P>  \r\n\r\n<P>medlem vælges på samme måde en stedfortræder. </P>  \r\n\r\n<P>Stk. 2. Udvalget udpeger de i § 2, stk. 1, nr. 2, nævnte medlemmer. </P>  \r\n\r\n<P>Stk. 3. Udvalget følger løbende arbejdet i Det Etiske Råd ved fælles </P>  \r\n\r\n<P>møder og lign. Udvalget kan endvidere anmode Det Etiske Råd om at </P>  \r\n\r\n<P>behandle nærmere angivne emner inden for rådets kommissorium. </P>  \r\n\r\n<P>Forsøg </P>  \r\n\r\n<P>§ 11. Følgende forsøg må ikke foretages: </P>  \r\n\r\n<P>1) Forsøg, der har til formål at muliggøre fremstilling af </P>  \r\n\r\n<P>arvemæssigt identiske menneskelige individer. </P>  \r\n\r\n<P>2) Forsøg, der har til formål at muliggøre fremstilling af </P>  \r\n\r\n<P>menneskelige individer ved sammensmeltning af genetisk forskellige </P>  \r\n\r\n<P>fosteranlæg eller dele af fosteranlæg, før de sætter sig fast i </P>  \r\n\r\n<P>livmoderen (præembryoner). </P>  \r\n\r\n<P>3) Forsøg, der har til formål at muliggøre fremstilling af levende </P>  \r\n\r\n<P>menneskelige individer, som er hybrider med en arvemasse, hvori </P>  \r\n\r\n<P>indgår bestanddele fra andre arter. </P>  \r\n\r\n<P>Straffebestemmelser </P>  \r\n\r\n<P>§ 12. Med bøde eller hæfte straffes den, der overtræder § 4, stk. 2, </P>  \r\n\r\n<P>eller § 11. </P>  \r\n\r\n<P>Stk. 2. I forskrifter, der udstedes i medfør af loven, kan der </P>  \r\n\r\n<P>fastsættes straf af bøde. </P>  \r\n\r\n<P>Stk. 3. For overtrædelser, der begås af aktieselskaber, </P>  \r\n\r\n<P>andelsselskaber eller lignende, kan der pålægges selskabet som </P>  \r\n\r\n<P>sådant bødeansvar. </P>  \r\n\r\n<P>§ 13. Indenrigsministeren fremsætter forslag til den lov, der er </P>  \r\n\r\n<P>nævnt i § 4, stk. 1, senest i folketingsåret 1989-90. </P>  \r\n\r\n<P>§ 14. Loven træder i kraft dagen efter bekendtgørelsen i Lovtidende. </P>  \r\n\r\n<P>Stk. 2. Det i § 10 nævnte udvalg nedsættes første gang umiddelbart </P>  \r\n\r\n<P>efter lovens ikrafttræden. </P>  \r\n\r\n<P>§ 15. Loven gælder ikke for Færøerne og Grønland, men kan ved </P>  \r\n\r\n<P>kongelig anordning sættes i kraft for disse landsdele med de </P>  \r\n\r\n<P>afvigelser, som de særlige færøske og grønlandske forhold </P>  \r\n\r\n<P>tilsiger. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 189 </P>  \r\n\r\n<P>§ 1. Indenrigsministeren nedsætter et etisk råd for sundhedsvæsenet </P>  \r\n\r\n<P>og den biologisk-medicinske forskning vedrørende mennesket. Rådet </P>  \r\n\r\n<P>virker i et samarbejde med sundhedsvæsenets myndigheder og de </P>  \r\n\r\n<P>videnskabsetiske komiteer, der er oprettet efter </P>  \r\n\r\n<P>Helsinki-deklaration II. Rådet skal i sit virke bygge på den </P>  \r\n\r\n<P>forudsætning, at menneskeligt liv tager sin begyndelse på </P>  \r\n\r\n<P>befrugtningstidspunktet. </P>  \r\n\r\n<P>§ 2. Rådet består af 17 medlemmer, som beskikkes af </P>  \r\n\r\n<P>indenrigsministeren efter følgende regler: </P>  \r\n\r\n<P>1) 4 medlemmer udpeges af indenrigsministeren. Udpegningen sker under </P>  \r\n\r\n<P>hensyntagen til de pågældendes offentligt dokumenterede indseende </P>  \r\n\r\n<P>i de etiske, kulturelle og samfundsmæssige spørgsmål, der er af </P>  \r\n\r\n<P>betydning for rådets arbejde. </P>  \r\n\r\n<P>2) 4 medlemmer udpeges af det lægevidenskabelige forskningsråd. Disse </P>  \r\n\r\n<P>medlemmer skal være sagkyndige på det biologisk-medicinske </P>  \r\n\r\n<P>forskningsområde. </P>  \r\n\r\n<P>3) 4 medlemmer udpeges af den centrale videnskabsetiske komitee. </P>  \r\n\r\n<P>Disse medlemmer skal vælges blandt de læge medlemmer af de </P>  \r\n\r\n<P>regionale videnskabsetiske komiteer. </P>  \r\n\r\n<P>4) 1 medlem udpeges af sundhedsstyrelsen. </P>  \r\n\r\n<P>5) 4 medlemmer udpeges af det i § 5 nævnte udvalg. Disse personer må </P>  \r\n\r\n<P>ikke være medlem af folketinget, en kommunalbestyrelse eller et </P>  \r\n\r\n<P>amtsråd. Er der ikke i udvalget enighed om en udpegning, afgøres </P>  \r\n\r\n<P>denne af udvalgets flertal. </P>  \r\n\r\n<P>Stk. 2. Rådet vælger selv sin formand blandt de udpegede medlemmer. </P>  \r\n\r\n<P>Stk. 3. Medlemmer og formand beskikkes for 3 år ad gangen. </P>  \r\n\r\n<P>Genbeskikkelse kan ske een gang. </P>  \r\n\r\n<P>Stk. 4. Indenrigsministeren fastsætter efter forhandling med rådet </P>  \r\n\r\n<P>dets forretningsorden. </P>  \r\n\r\n<P>§ 3. Rådet afgiver indstilling til indenrigsministeren om </P>  \r\n\r\n<P>fastsættelse af regler ved lov om beskyttelse af befrugtede </P>  \r\n\r\n<P>menneskelige æg og levende fostre eller fosteranlæg. Tilsvarende </P>  \r\n\r\n<P>gælder for genetiske forsøg på menneskelige kønsceller, som bliver </P>  \r\n\r\n<P>brugt til befrugtning. </P>  \r\n\r\n<P>Stk. 2. I perioden indtil den i stk. 1 nævnte lovgivning træder i </P>  \r\n\r\n<P>kraft, må der kun foretages sådanne forsøg på befrugtede </P>  \r\n\r\n<P>menneskelige æg, som har til formål at forbedre </P>  \r\n\r\n<P>befrugtningsteknikken (in vitro) med henblik på fremkaldelse af en </P>  \r\n\r\n<P>graviditet hos den kvinde, der har givet ægget. </P>  \r\n\r\n<P>Stk. 3. Rådet kan endvidere: </P>  \r\n\r\n<P>1) Rådgive de videnskabsetiske komiteer om almene etiske spørgsmål i </P>  \r\n\r\n<P>forbindelse med forsøg på mennesker, omfattet af </P>  \r\n\r\n<P>Helsinki-deklaration II. </P>  \r\n\r\n<P>2) Rådgive sundhedsvæsenets myndigheder i bedømmelsen af almene </P>  \r\n\r\n<P>etiske spørgsmål af væsentlig betydning for sundhedsvæsenet ved </P>  \r\n\r\n<P>anvendelse af nye behandlingsmetoder og ny diagnostisk teknik. </P>  \r\n\r\n<P>3) Rådgive offentlige myndigheder i den etiske bedømmelse af </P>  \r\n\r\n<P>spørgsmål om registrering, videregivelse og anvendelse af </P>  \r\n\r\n<P>oplysninger om arvelige sygdomme eller egenskaber hos </P>  \r\n\r\n<P>enkeltpersoner eller grupper af personer. </P>  \r\n\r\n<P>§ 4. Rådet følger udviklingen på de i § 3 nævnte områder, orienterer </P>  \r\n\r\n<P>løbende offentligheden og tager initiativ til en debat om de </P>  \r\n\r\n<P>etiske problemer, som udviklingen rejser. </P>  \r\n\r\n<P>Stk. 2. Rådet kan betjene sig af særlige sagkyndige. </P>  \r\n\r\n<P>Stk. 3. Rådet afgiver en årlig beretning til indenrigsministeren og </P>  \r\n\r\n<P>folketinget. </P>  \r\n\r\n<P>§ 5. Der nedsættes ved begyndelsen af hvert folketingsår og efter </P>  \r\n\r\n<P>afholdelse af folketingsvalg et udvalg på 9 medlemmer, valgt af </P>  \r\n\r\n<P>folketinget efter forholdstal blandt dets medlemmer. </P>  \r\n\r\n<P>Stk. 2. Udvalget udpeger de i § 2, stk. 1, nr. 5 nævnte medlemmer. </P>  \r\n\r\n<P>Stk. 3. Udvalget følger løbende arbejdet i det etiske råd ved fælles </P>  \r\n\r\n<P>møder o.lign. Udvalget kan endvidere anmode det etiske råd om at </P>  \r\n\r\n<P>behandle nærmere angivne emner inden for rådets kommissorium. </P>  \r\n\r\n<P>FORSØG </P>  \r\n\r\n<P>§ 6. Følgende forsøg må ikke foretages: </P>  \r\n\r\n<P>1) Forsøg, der har til formål at muliggøre systematisk fremstilling </P>  \r\n\r\n<P>af arvemæssigt identiske menneskelige individer. </P>  \r\n\r\n<P>2) Forsøg, der har til formål at muliggøre fremstilling af </P>  \r\n\r\n<P>menneskelige individer ved sammensmeltning af genetisk forskellige </P>  \r\n\r\n<P>fosteranlæg, før de sætter sig fast i livmoderen (præ-embryoner). </P>  \r\n\r\n<P>3) Forsøg, der har til formål at muliggøre fremstilling af levende </P>  \r\n\r\n<P>menneskelige individer, som er hybrider med en arvemasse, hvori </P>  \r\n\r\n<P>indgår bestanddele fra andre arter. </P>  \r\n\r\n<P>§ 7. Indenrigsministeren kan efter indstilling fra det etiske råd </P>  \r\n\r\n<P>fastsætte regler for adgangen til og vilkårene for forsøg omfattet </P>  \r\n\r\n<P>af § 3, stk. 2, og for nedfrysning af menneskelige kønsceller med </P>  \r\n\r\n<P>henblik på befrugtning og af befrugtede menneskelige æg. </P>  \r\n\r\n<P>§ 8. Enhver, der påtænker at udføre forsøg på befrugtede menneskelige </P>  \r\n\r\n<P>æg, der er tilladt efter § 3, stk. 2, skal anmelde forsøget til </P>  \r\n\r\n<P>den pågældende regionale videnskabsetiske komitee. </P>  \r\n\r\n<P>Stk. 2. De regionale videnskabsetiske komiteer underretter løbende </P>  \r\n\r\n<P>det etiske råd om anmeldte forsøg efter stk. 1. </P>  \r\n\r\n<P>STRAFFEBESTEMMELSER </P>  \r\n\r\n<P>§ 9. Med bøde eller hæfte straffes den, der </P>  \r\n\r\n<P>1) overtræder § 3, stk. 2, eller § 6, </P>  \r\n\r\n<P>2) iværksætter et ikke anmeldt forsøg, jfr. § 8. </P>  \r\n\r\n<P>Stk. 2. I forskrifter, der udstedes i medfør af loven, kan der </P>  \r\n\r\n<P>fastsættes straf af bøde. </P>  \r\n\r\n<P>Stk. 3. For overtrædelser, der begås af aktieselskaber, </P>  \r\n\r\n<P>andelsselskaber eller lignende, kan der pålægges selskabet som </P>  \r\n\r\n<P>sådant bødeansvar. </P>  \r\n\r\n<P>§ 10. Indenrigsministeren fremsætter forslag til den lov, der er </P>  \r\n\r\n<P>nævnt i § 3, stk. 1, senest i folketingsåret 1989/ 90. </P>  \r\n\r\n<P>§ 11. Loven træder i kraft dagen efter bekendtgørelse i Lovtidende. </P>  \r\n\r\n<P>Stk. 2. Det i § 5 nævnte udvalg nedsættes første gang umiddelbart </P>  \r\n\r\n<P>efter lovens ikrafttræden. </P>  \r\n\r\n<P>§ 12. Loven gælder ikke for Færøerne og Grønland, men kan ved </P>  \r\n\r\n<P>kongelig anordning sættes i kraft for disse landsdele med de </P>  \r\n\r\n<P>afvigelser, som de særlige færøske og grønlandske forhold </P>  \r\n\r\n<P>tilsiger. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>1. FORMÅLET MED LOVFORSLAGET </P>  \r\n\r\n<P>Lovforslaget skal skabe grundlag for, at der løbende gives </P>  \r\n\r\n<P>folketinget, offentligheden og offentlige myndigheder råd og </P>  \r\n\r\n<P>oplysning om de etiske problemer, som udviklingen inden for </P>  \r\n\r\n<P>sundhedsvæsenet og det biologisk-medicinske område måtte rejse. </P>  \r\n\r\n<P>Lovforslaget skal sikre, at denne udvikling sker under hensyntagen </P>  \r\n\r\n<P>til etiske begrænsninger, som samfundet forventer respekteret. </P>  \r\n\r\n<P>Lovforslaget bygger på den forudsætning, at menneskeligt liv tager </P>  \r\n\r\n<P>sin begyndelse på befrugtningstidspunktet. Befrugtede </P>  \r\n\r\n<P>menneskelige æg, fosteranlæg og levende fostre har krav på en </P>  \r\n\r\n<P>særlig beskyttelse, fordi der er fundamentale etiske problemer </P>  \r\n\r\n<P>knyttet til livets opståen og respekten for menneskeligt liv. </P>  \r\n\r\n<P>Regeringen mener derfor, at en regulering af i hvilket omfang, det </P>  \r\n\r\n<P>overhovedet bør være tilladt at foretage forsøg på befrugtede </P>  \r\n\r\n<P>menneskelige æg, bør ske ved lov. </P>  \r\n\r\n<P>Regeringen mener endvidere, at i perioden, indtil en sådan lov er </P>  \r\n\r\n<P>vedtaget, bør kun sådanne forsøg være tilladt, som har til formål </P>  \r\n\r\n<P>at bidrage til at afhjælpe ufrivillig barnløshed, dvs. forsøg som </P>  \r\n\r\n<P>har et klart behandlingsmæssigt formål. </P>  \r\n\r\n<P>Indtil en sådan lovgivning træder i kraft vil alle andre forsøg på </P>  \r\n\r\n<P>befrugtede menneskelige æg (og i et vist omfang på kønsceller) </P>  \r\n\r\n<P>således ikke være tilladt. </P>  \r\n\r\n<P>2. TIDLIGERE BEHANDLING I FOLKETINGET </P>  \r\n\r\n<P>Med de ændringer i § 2 og § 5, som omtales nedenfor, er lovforslaget </P>  \r\n\r\n<P>en genfremsættelse af det forslag som indenrigsministeren </P>  \r\n\r\n<P>fremsatte i folketinget 28. november 1985, jfr. Folketingstidende </P>  \r\n\r\n<P>spalte 3026-28 og spalte 3554-87, tillæg A spalte 2279-86. </P>  \r\n\r\n<P>3. HOVEDELEMENTERNE I LOVFORSLAGET </P>  \r\n\r\n<P>Der findes ikke i det system af myndigheder m.v., der i dag fører </P>  \r\n\r\n<P>tilsyn med og iøvrigt varetager opgaver inden for sundhedsvæsenet </P>  \r\n\r\n<P>og vedrørende bio-medicinsk forskning, et organ, der har til </P>  \r\n\r\n<P>formål systematisk at følge udviklingen og vurdere denne under </P>  \r\n\r\n<P>inddragelse af såvel sundhedsfaglige som bredere, </P>  \r\n\r\n<P>ikke-sundhedsfaglige, specielt etiske synspunkter. Dette er en </P>  \r\n\r\n<P>afgørende begrundelse for, at der ved dette lovforslag foreslås </P>  \r\n\r\n<P>oprettet et etisk råd med læge og sagkyndige medlemmer og med </P>  \r\n\r\n<P>kompetence til at afgive indstillinger til indenrigsministeren og </P>  \r\n\r\n<P>yde rådgivning og varetage oplysende og debatskabende funktioner. </P>  \r\n\r\n<P>Samtidig foreslås nedsat et særligt folketingsudvalg, som sikrer </P>  \r\n\r\n<P>folketinget indsigt og indflydelse på arbejdet i det etiske råd. </P>  \r\n\r\n<P>Som helhed er lovforslaget baseret på en kombination af: </P>  \r\n\r\n<P>- OPRETTELSE AF ET ETISK RÅD (jfr. §§ 1-4 nedenfor), </P>  \r\n\r\n<P>- FORBUD MOD VISSE TYPER AF BIO-MEDICINSKE FORSØG, som ikke har noget </P>  \r\n\r\n<P>diagnostisk og behandlingsmæssigt formål, og som KLART ville </P>  \r\n\r\n<P>overskride de etiske grænser, der må sættes (jfr. lovforslagets § </P>  \r\n\r\n<P>6), </P>  \r\n\r\n<P>- EN ANMELDELSESPLIGT for visse typer af forsøg (§ 8), </P>  \r\n\r\n<P>- LOVFÆSTELSE AF ET SÆRLIGT FOLKETINGSUDVALG, der kan følge det </P>  \r\n\r\n<P>etiske råds arbejde og således sikre den tættest mulige </P>  \r\n\r\n<P>forbindelse til folketinget i denne sag (§ 5). </P>  \r\n\r\n<P>Lovforslaget hviler iøvrigt i organisatorisk henseende på den </P>  \r\n\r\n<P>forudsætning, at et etisk råd bør virke i et samarbejde med de </P>  \r\n\r\n<P>myndigheder m.v., der allerede varetager opgaver på de områder, </P>  \r\n\r\n<P>forslaget berører. Det vil især sige indenrigsministeriet og </P>  \r\n\r\n<P>sundhedsstyrelsen og de videnskabsetiske komiteer, der er oprettet </P>  \r\n\r\n<P>efter Helsinki-deklaration II. Lovforslaget tilsigter således ikke </P>  \r\n\r\n<P>at gennemføre ændringer i de videnskabsetiske komiteers status og </P>  \r\n\r\n<P>opgaver på de områder, der omfattes af Helsinki-deklaration II, </P>  \r\n\r\n<P>dvs. hvor der er tale om videnskabelige forsøg med mennesker, jfr. </P>  \r\n\r\n<P>nedenfor i bemærkningerne til § 8. </P>  \r\n\r\n<P>Fremsættelsen af det foreliggende lovforslag aktualiserer dog det </P>  \r\n\r\n<P>spørgsmål, om der er behov for en lovregulering af de </P>  \r\n\r\n<P>videnskabsetiske komiteers forhold - respektivt for fastsættelse </P>  \r\n\r\n<P>af lovregler om bio-medicinske forsøg på levende forsøgspersoner. </P>  \r\n\r\n<P>Indenrigsministeren vil derfor iværksætte et udredningsarbejde om </P>  \r\n\r\n<P>dette spørgsmål, som forventes at kunne gennemføres på ca. 1/2 år. </P>  \r\n\r\n<P>4. LOVFORSLAGETS ØKONOMISKE OG ADMINISTRATIVE KONSEKVENSER </P>  \r\n\r\n<P>Medlemskab af det etiske råd vil være ulønnet. Rådets sekretariat vil </P>  \r\n\r\n<P>ligge i indenrigsministeriet. Rådets virksomhed må påregnes at </P>  \r\n\r\n<P>medføre udgifter til publikationer, mødevirksomhed, høringer og </P>  \r\n\r\n<P>lignende i en størrelsesorden, der på årsbasis kan anslås til ca. </P>  \r\n\r\n<P>1.000.000 kr. Beløbet vil blive afholdt inden for </P>  \r\n\r\n<P>indenrigsministeriets bevillingsrammer. </P>  \r\n\r\n<P>BEMÆRKNINGER TIL DE ENKELTE LOVBESTEMMELSER </P>  \r\n\r\n<P>Til § 1 og § 2 </P>  \r\n\r\n<P>Det etiske råd nedsættes af indenrigsministeren. Det foreslås </P>  \r\n\r\n<P>sammensat under en afvejning af følgende væsentlige hensyn: </P>  \r\n\r\n<P>- Det bør rumme et væsentligt islæt af læge medlemmer, der i deres </P>  \r\n\r\n<P>offentlige virke har dokumenteret engagement i og forståelse for </P>  \r\n\r\n<P>de etiske, kulturelle og sociale problemer, der er af betydning </P>  \r\n\r\n<P>for rådets arbejde, </P>  \r\n\r\n<P>- det bør rumme et sådant islæt af bio-medicinsk sagkundskab, at det </P>  \r\n\r\n<P>selv er i stand til at følge og i de store linier vurdere de </P>  \r\n\r\n<P>afgørende fagligt-etiske problemstillinger i </P>  \r\n\r\n<P>forskningsudviklingen, </P>  \r\n\r\n<P>- det bør rumme repræsentation af sundhedsstyrelsen med henblik på </P>  \r\n\r\n<P>koordinationen med den almindelige sundhedsfaglige rådgivning og </P>  \r\n\r\n<P>tilsynet med sundhedsvæsenet, </P>  \r\n\r\n<P>- det bør rumme repræsentation fra de videnskabsetiske komiteer med </P>  \r\n\r\n<P>henblik på koordinationen med disse, </P>  \r\n\r\n<P>- folketinget bør have indflydelse på rådets sammensætning under </P>  \r\n\r\n<P>hensyn til befolkningens almene interesse i rådets arbejdsområde. </P>  \r\n\r\n<P>I § 2 foreslås lægmandselementet udpeget på forskellige måder: Dels </P>  \r\n\r\n<P>gennem det videnskabsetiske komiteesystem (4 medlemmer, jfr. stk. </P>  \r\n\r\n<P>1, nr. 3), dels gennem ministerens valg (stk. 1, nr. 1), hvor der </P>  \r\n\r\n<P>kan udpeges medlemmer med et teologisk-filosofisk grundlag. </P>  \r\n\r\n<P>Derudover udpeger det i § 5 omtalte folketingsudvalg 4 medlemmer, </P>  \r\n\r\n<P>der kan, men ikke nødvendigvis skal, være lægfolk. Det er således </P>  \r\n\r\n<P>tilsigtet, at lægmandselementet får en afgørende vægt i rådet. </P>  \r\n\r\n<P>Udpegningen af læge medlemmer gennem komiteesystemet sikrer </P>  \r\n\r\n<P>desuden mulighed for en vis regional repræsentation, der i sig </P>  \r\n\r\n<P>selv er ønskelig. </P>  \r\n\r\n<P>Der har fra flere organisationers og foreningers side været vist stor </P>  \r\n\r\n<P>interesse for at blive repræsenteret i rådet. Ved fastsættelsen af </P>  \r\n\r\n<P>rådets størrelse er der imidlertid lagt vægt på at sikre et </P>  \r\n\r\n<P>handledygtigt organ, hvilket lægger en begrænsning på antallet af </P>  \r\n\r\n<P>medlemmer. Eftersom de enkelte organisationers og foreningers </P>  \r\n\r\n<P>interesse tillige må antages at variere i rådets forskellige </P>  \r\n\r\n<P>sager, må det anses for mest formålstjenligt, at rådet i </P>  \r\n\r\n<P>nødvendigt omfang tager kontakt med de organisationer og </P>  \r\n\r\n<P>foreninger, der kunne tænkes at have en særlig viden om og </P>  \r\n\r\n<P>interesse i en aktuel sag, og f.eks. drager nytte heraf gennem </P>  \r\n\r\n<P>udvalgsarbejde o.lign. </P>  \r\n\r\n<P>Ved beskikkelse efter § 2, stk. 1, nr. 2-5, er ministeren forpligtet </P>  \r\n\r\n<P>til at følge de beskikkende instansers indstilling. Ministerens </P>  \r\n\r\n<P>valgfrihed er således begrænset til § 2, stk. 1, nr. 1. </P>  \r\n\r\n<P>Ved udpegningen bør det tilstræbes, at der sikres en rimelig </P>  \r\n\r\n<P>vægtfordeling mellem kvindelige og mandlige medlemmer af rådet, </P>  \r\n\r\n<P>som foreskrevet i lov nr. 157 af 24. april 1985 om ligestilling </P>  \r\n\r\n<P>mellem mænd og kvinder ved udpegning af medlemmer til offentlige </P>  \r\n\r\n<P>udvalg, kommissioner o.lign. </P>  \r\n\r\n<P>I sit praktiske virke vil rådet, som nævnt, skulle samarbejde til </P>  \r\n\r\n<P>flere sider, bl.a. med det videnskabsetiske komiteesystem, de </P>  \r\n\r\n<P>centrale sundhedsmyndigheder og det i § 5 nævnte folketingsudvalg. </P>  \r\n\r\n<P>Den praktiske gennemførelse af koordinationen vil kunne reguleres </P>  \r\n\r\n<P>i forretningsordenen, jfr. stk. 4. Rådets sekretariat vil, som </P>  \r\n\r\n<P>nævnt, ligge i indenrigsministeriet, og medlemskab af rådet vil </P>  \r\n\r\n<P>være ulønnet. </P>  \r\n\r\n<P>TIL § 3 OG § 4 </P>  \r\n\r\n<P>Bortset fra den indholdsmæssige regulering, som sker i og med </P>  \r\n\r\n<P>bestemmelserne i lovforslagets § 3, stk. 2, og § 6, vil en </P>  \r\n\r\n<P>regulering for det område, forslaget omfatter, skulle ske gennem </P>  \r\n\r\n<P>indstillinger fra det etiske råd og ved dettes rådgivning og </P>  \r\n\r\n<P>oplysnings- og debatvirksomhed. </P>  \r\n\r\n<P>Rådets kommissorium fastlægges i § 3 og § 4. Der er tale om tre </P>  \r\n\r\n<P>forskellige funktioner, der dog er nøje indbyrdes forbundne: </P>  \r\n\r\n<P>- AT afgive indstilling til indenrigsministeren om lovgivning på </P>  \r\n\r\n<P>områder, hvor yderligere undersøgelser og offentlig debat er </P>  \r\n\r\n<P>nødvendige (§ 3, stk. 1), </P>  \r\n\r\n<P>- AT rådgive myndigheder og de videnskabsetiske komiteer (§ 3, stk. </P>  \r\n\r\n<P>3), </P>  \r\n\r\n<P>- AT varetage oplysende og debatskabende funktioner over for </P>  \r\n\r\n<P>offentligheden (§ 4). </P>  \r\n\r\n<P>Som helhed er rådet således tænkt som et indstillende, rådgivende og </P>  \r\n\r\n<P>oplysende/ debatskabende organ. Det har ikke regelfastsættende </P>  \r\n\r\n<P>myndighed. </P>  \r\n\r\n<P>Baggrunden for forslaget i § 3, STK. 1, er, at muligheden for at </P>  \r\n\r\n<P>foretage bio-medicinske forsøg på befrugtede menneskelige æg og </P>  \r\n\r\n<P>levende fostre eller fosteranlæg rejser ganske særlige problemer </P>  \r\n\r\n<P>af etisk karakter, der bl.a. er knyttet til fundamentale spørgsmål </P>  \r\n\r\n<P>om livets opståen og om beskyttelse af menneskeligt liv. Det er </P>  \r\n\r\n<P>derfor regeringens opfattelse, at den retlige regulering af </P>  \r\n\r\n<P>adgangen til at foretage forsøg bør ske ved lovgivning. </P>  \r\n\r\n<P>§ 3, STK. 2, fastsætter - i konsekvens af dette grundsynspunkt - at </P>  \r\n\r\n<P>der i perioden, indtil en lovgivning måtte træde i kraft, kun må </P>  \r\n\r\n<P>foretages sådanne forsøg, som har et behandlingsmæssigt formål. </P>  \r\n\r\n<P>Dette betyder, at adgangen til at foretage bio-medicinske forsøg </P>  \r\n\r\n<P>på befrugtede menneskelige æg og kønsceller, der agtes anvendt til </P>  \r\n\r\n<P>befrugtning, ved lovforslagets vedtagelse vil være snævrere her i </P>  \r\n\r\n<P>landet end forudsat i den udtalelse om sådanne forsøg, som de </P>  \r\n\r\n<P>europæiske lægevidenskabelige forskningsråd afgav i januar 1986, </P>  \r\n\r\n<P>og at en udvidelse af forsøgsadgangen vil kræve særlig lovhjemmel. </P>  \r\n\r\n<P>Begrebet forsøg anvendes i samme betydning som i Helsinki-deklaration </P>  \r\n\r\n<P>II. Det afgørende element i bestemmelsen af begrebet er, at der </P>  \r\n\r\n<P>ved forsøg sker indgreb eller ændringer i sædvanlige diagnostiske </P>  \r\n\r\n<P>og behandlingsmæssige procedurer i forbindelse med en systematisk </P>  \r\n\r\n<P>dataindsamling med henblik på generelt at erhverve ny viden. </P>  \r\n\r\n<P>Således som § 3, STK. 2, er opbygget i sammenhæng med § 7, vil det </P>  \r\n\r\n<P>etiske råd skulle indstille til indenrigsministeren, om forsøg kan </P>  \r\n\r\n<P>finde sted og på hvilke vilkår. Rådets indstillinger vil ikke være </P>  \r\n\r\n<P>bindende for ministeren. </P>  \r\n\r\n<P>I § 3, STK. 3, hjemles det etiske råds rådgivende opgaver i forhold </P>  \r\n\r\n<P>til de videnskabsetiske komiteer (stk. 3, nr. 1), sundhedsvæsenets </P>  \r\n\r\n<P>myndigheder (stk. 3, nr. 2) og i forhold til øvrige myndigheder </P>  \r\n\r\n<P>(stk. 3, nr. 3). </P>  \r\n\r\n<P>Som helhed vil rådgivningsfunktionen i stk. 3 ske i en vekselvirkning </P>  \r\n\r\n<P>med de myndigheder m.v., på hvis områder bestemmelsen giver rådet </P>  \r\n\r\n<P>kompetence. Rådet vil kunne tage spørgsmål op af egen drift eller </P>  \r\n\r\n<P>efter anmodning fra disse myndigheder samt det i § 5 nævnte </P>  \r\n\r\n<P>udvalg. Rådet er med andre ord ikke i denne relation underordnet </P>  \r\n\r\n<P>en bestemt minister, men optræder heller ikke fuldstændig </P>  \r\n\r\n<P>uafhængigt. Der er tale om et samspil mellem initiativer, som kan </P>  \r\n\r\n<P>tages af rådet eller af de pågældende myndigheder m.v. </P>  \r\n\r\n<P>Rådgivningsfunktionen i forhold til de videnskabsetiske komiteer </P>  \r\n\r\n<P>(STK. 3, NR. 1) er begrundet i, at der vil være en nær sammenhæng </P>  \r\n\r\n<P>i de etiske afvejninger og synspunkter på de to forsøgsområder, </P>  \r\n\r\n<P>der dækkes af henholdsvis lovforslaget og Helsinki-deklaration II. </P>  \r\n\r\n<P>Rådet vil kunne give sin rådgivning af egen drift eller efter </P>  \r\n\r\n<P>anmodning fra komiteerne. Rådgivningen omfatter alene ALMENE </P>  \r\n\r\n<P>etiske spørgsmål. Det er ikke hensigten, at rådet skal inddrages i </P>  \r\n\r\n<P>behandlingen af konkrete projekter. </P>  \r\n\r\n<P>Efter § 3, STK. 3, NR. 2, tillægges der, som nævnt, rådet </P>  \r\n\r\n<P>rådgivningskompetence, hvor der ikke er tale om forsøg, men om ny </P>  \r\n\r\n<P>behandling og ny diagnostik. Mens forsøg på mennesker hører under </P>  \r\n\r\n<P>det videnskabsetiske komiteesystem, ligger tilsynet med ny </P>  \r\n\r\n<P>diagnostik og behandling under sundhedsstyrelsen og </P>  \r\n\r\n<P>indenrigsministeriet i medfør af lov om sundhedsvæsenets </P>  \r\n\r\n<P>centralstyrelse, lægeloven m.v. Tilsynet varetages i hovedsagen på </P>  \r\n\r\n<P>tre forskellige måder: </P>  \r\n\r\n<P>- Gennem tilsyn med den enkelte medicinalperson, hvad enten </P>  \r\n\r\n<P>vedkommende er læge, sygeplejerske eller har en anden uddannelse i </P>  \r\n\r\n<P>medfør af centralstyrelseslovens regler og de regler, der er </P>  \r\n\r\n<P>hjemlet i lovgivningen om de enkelte faggrupper, </P>  \r\n\r\n<P>- gennem behandlingen af klager over medicinalpersoner i medfør af </P>  \r\n\r\n<P>reglerne i lovgivningen om de enkelte faggrupper, </P>  \r\n\r\n<P>- gennem det indseende sundhedsstyrelsen og indenrigsministeriet, som </P>  \r\n\r\n<P>planlægningsmyndighed - især for sygehusvæsenet -, har med </P>  \r\n\r\n<P>udviklingen i de lægevidenskabelige specialer. </P>  \r\n\r\n<P>Dette tilsyn har dog ikke karakter af et løbende indseende med ny </P>  \r\n\r\n<P>behandling og diagnostik, som generelt finder anvendelse i </P>  \r\n\r\n<P>sundhedsvæsenet og udøves ikke systematisk på et bredere etisk </P>  \r\n\r\n<P>grundlag. </P>  \r\n\r\n<P>Den kompetence, der foreslås tillagt det etiske råd, er således tænkt </P>  \r\n\r\n<P>som et supplement til og en videreudbygning af sundhedsstyrelsens </P>  \r\n\r\n<P>og indenrigsministeriets kompetence i situationer, hvor der </P>  \r\n\r\n<P>generelt eller principielt rejser sig etiske spørgsmål ved </P>  \r\n\r\n<P>indførelse af ny behandling eller diagnostik. Rådet skal ikke </P>  \r\n\r\n<P>inddrages i det løbende tilsyn med den enkelte medicinalperson og </P>  \r\n\r\n<P>ej heller i behandling af klagesager. Ejheller tilsigter </P>  \r\n\r\n<P>bestemmelsen nogen begrænsning af lægens fri ordinationsret i en </P>  \r\n\r\n<P>konkret læge-patientsituation. Tyngdepunktet i rådets arbejde vil </P>  \r\n\r\n<P>ligge på problemer af PRINCIPIEL karakter knyttet til en - </P>  \r\n\r\n<P>behandlingsmæssig eller diagnostisk - metode SOM SÅDAN. Heri </P>  \r\n\r\n<P>ligger også, at der må være tale om væsentlige problemer. De </P>  \r\n\r\n<P>etiske problemer, der kan knytte sig til - eller udspringe af - at </P>  \r\n\r\n<P>iværksættelse af en given metode på grund af ressourceknaphed kan </P>  \r\n\r\n<P>indebære besparelser på andre områder af sundhedsvæsenet, kan </P>  \r\n\r\n<P>indgå i rådets kompetence, men det er givne metoder SOM SÅDANNE, </P>  \r\n\r\n<P>rådet bør vurdere og tage stilling til. Det ansvar, der knytter </P>  \r\n\r\n<P>sig til prioriteringen af ressourceforbruget i sundhedsvæsenet, </P>  \r\n\r\n<P>bør fortsat endeligt ligge hos de ansvarlige myndigheder - dvs. </P>  \r\n\r\n<P>amtsrådene, indenrigsministeriet, sundhedsstyrelsen. </P>  \r\n\r\n<P>Baggrunden for at tillægge rådet denne kompetence vedrørende </P>  \r\n\r\n<P>vurdering af etiske problemer i forbindelse med indførelse af nye </P>  \r\n\r\n<P>diagnostiske metoder og nye behandlingsformer er, at der er </P>  \r\n\r\n<P>flydende grænser mellem navnlig kliniske forsøg og anvendelse af </P>  \r\n\r\n<P>ny behandling og diagnostik. Eksempelvis ville områder som </P>  \r\n\r\n<P>genetisk terapi og fosterdiagnostik helt eller delvis falde uden </P>  \r\n\r\n<P>for det etiske råds kompetence, hvis ikke bestemmelsen blev </P>  \r\n\r\n<P>indført. Dertil kommer, at udviklingen i de senere år har vist et </P>  \r\n\r\n<P>voksende behov for, at lægevidenskabelige nydannelser, der falder </P>  \r\n\r\n<P>ind under kategorien ny behandling/ ny diagnostik, og som ikke har </P>  \r\n\r\n<P>karakter af forsøg, underkastes bredere etiske vurderinger end </P>  \r\n\r\n<P>hidtil måske sket. Dette gælder endvidere på </P>  \r\n\r\n<P>transplantationskirurgiens område, hvor der kan rejse sig etiske </P>  \r\n\r\n<P>problemer, der er beslægtet med dem, lovforslaget i øvrigt </P>  \r\n\r\n<P>beskæftiger sig med. </P>  \r\n\r\n<P>§ 3, STK. 3, NR. 3, giver rådet rådgivende kompetence i spørgsmål om </P>  \r\n\r\n<P>registrering, videregivelse og anvendelse af oplysninger om </P>  \r\n\r\n<P>arvelige sygdomme eller egenskaber hos enkeltpersoner eller </P>  \r\n\r\n<P>grupper af personer. Registerlovgivningens regler giver en retlig </P>  \r\n\r\n<P>beskyttelse på dette område. Det er imidlertid påkrævet, at rådet </P>  \r\n\r\n<P>løbende følger udviklingen og kan bistå registermyndighederne. </P>  \r\n\r\n<P>Ud over forholdet til registerlovgivningen åbner bestemmelsen </P>  \r\n\r\n<P>mulighed for, at rådet løbende kan følge udviklingen på felter, </P>  \r\n\r\n<P>hvor oplysninger om arvelige sygdomme eller egenskaber erhverves </P>  \r\n\r\n<P>og f.eks. kunne tænkes anvendt i andet øjemed end diagnostik, </P>  \r\n\r\n<P>forebyggelse og behandling af sygdomme. </P>  \r\n\r\n<P>TIL § 4 </P>  \r\n\r\n<P>I § 4 hjemles - i stk. 1 - rådets almindelige oplysende og </P>  \r\n\r\n<P>debatskabende kompetence. Bestemmelsen forudsætter, at rådet af </P>  \r\n\r\n<P>egen drift kan tage spørgsmål op og meddele sig til offentligheden </P>  \r\n\r\n<P>gennem pjecer, debatoplæg eller på anden måde - når det skønner, </P>  \r\n\r\n<P>at der foreligger etiske problemer af en sådan karakter, at en </P>  \r\n\r\n<P>offentlig meningsudveksling er ønskværdig. Rådet vil imidlertid </P>  \r\n\r\n<P>også kunne virke efter anmodning fra myndigheder m.v. </P>  \r\n\r\n<P>Kompetencestillingen er med andre ord den samme som i </P>  \r\n\r\n<P>rådgivningssituationerne i § 3, stk. 3. </P>  \r\n\r\n<P>Bestemmelsen i § 4, STK. 2, supplerer de foregående regler ved at </P>  \r\n\r\n<P>give rådet adgang til at indhente nødvendige oplysninger ved hjælp </P>  \r\n\r\n<P>af særligt sagkyndige. </P>  \r\n\r\n<P>Endelig afgiver rådet efter § 4, STK. 3, en årlig beretning til </P>  \r\n\r\n<P>indenrigsministeren og folketinget. Beretningens væsentligste </P>  \r\n\r\n<P>formål vil være at sikre tinget og ministeren løbende indseende </P>  \r\n\r\n<P>med, hvilke problemer rådet behandler, og hvilke synspunkter det </P>  \r\n\r\n<P>har lagt til grund i sin virksomhed. </P>  \r\n\r\n<P>TIL § 5 </P>  \r\n\r\n<P>For at sikre folketinget indsigt i og indflydelse på arbejdet i det </P>  \r\n\r\n<P>etiske råd er det i § 5 fastsat, at et særligt folketingsudvalg </P>  \r\n\r\n<P>skal udpege 4 medlemmer til rådet samt løbende følge arbejdet i </P>  \r\n\r\n<P>dette. Med hensyn til udpegningen af de 4 medlemmer er </P>  \r\n\r\n<P>folketingsudvalget frit stillet, idet såvel lægfolk som fagfolk </P>  \r\n\r\n<P>kan udpeges af udvalget. </P>  \r\n\r\n<P>Derudover skal folketingsudvalget følge arbejdet i det etiske råd. </P>  \r\n\r\n<P>Dette kan f.eks. gøres ved møder mellem rådet og udvalget, men </P>  \r\n\r\n<P>formen er ikke tilsigtet fastlagt ved loven. Der er således skabt </P>  \r\n\r\n<P>grundlag for en konstruktiv vekselvirkning mellem det etiske råd </P>  \r\n\r\n<P>og folketinget. </P>  \r\n\r\n<P>I medfør af STK. 3 kan udvalget anmode det etiske råd om at tage </P>  \r\n\r\n<P>emner op, som udvalget finder, har særlig interesse. Hermed sikres </P>  \r\n\r\n<P>folketingets indflydelse på rådets arbejde yderligere. </P>  \r\n\r\n<P>TIL § 6 </P>  \r\n\r\n<P>I § 6 hjemles forbud i visse - i etisk henseende - &#187;klare&#171; </P>  \r\n\r\n<P>situationer, nemlig hvor et forsøg ikke har noget medicinsk formål </P>  \r\n\r\n<P>og samtidig klart ville overskride grænserne for, hvad der er </P>  \r\n\r\n<P>etisk acceptabelt, idet individ- eller artsgrænserne kunne blive </P>  \r\n\r\n<P>ophævet. </P>  \r\n\r\n<P>I § 6, NR. 1, forbydes således forsøg på KLONING af menneskelige </P>  \r\n\r\n<P>individer, dvs. forsøg med det formål systematisk at fremstille </P>  \r\n\r\n<P>ensartede kopier af et og samme individ. I streng forstand </P>  \r\n\r\n<P>omfatter dette alene tilfælde, hvor celler fra et allerede levende </P>  \r\n\r\n<P>individ søges bragt til at genoptage produktionen af væv i et </P>  \r\n\r\n<P>befrugtet æg, men bestemmelsen må også dække andre typer af forsøg </P>  \r\n\r\n<P>på kloning på individniveau, f.eks. forsøg på deling af det </P>  \r\n\r\n<P>befrugtede æg i dets tidligste stadier og indføring af det delte </P>  \r\n\r\n<P>æg i flere livmødre. </P>  \r\n\r\n<P>Bestemmelsen retter sig alene mod FORMÅLET at skabe et menneskeligt </P>  \r\n\r\n<P>individ. Kloning af celler, der er en ganske sædvanlig biologisk </P>  \r\n\r\n<P>teknik, berøres som metode ikke af bestemmelsen. </P>  \r\n\r\n<P>I § 6, NR. 2, forbydes forsøg, der stiler mod at fremstille såkaldte </P>  \r\n\r\n<P>&#187;mosaikindivider&#171;, dvs. individer, som, ved sammensmeltning af  \r\n\r\n</P>  \r\n\r\n<P>præ-embryoner, sammensættes af celler med forskellig arvemasse. </P>  \r\n\r\n<P>Ved præ-embryoner forstås menneskelige fosteranlæg, før de sætter </P>  \r\n\r\n<P>sig fast i livmoderen. </P>  \r\n\r\n<P>I § 6, NR. 3, forbydes endelig forsøg, der har til formål at </P>  \r\n\r\n<P>fremstille levende menneskelige hybrider, dvs. individer, hvis </P>  \r\n\r\n<P>arvemasse, foruden menneskelige arveanlæg, indeholder arveanlæg </P>  \r\n\r\n<P>fra andre arter. </P>  \r\n\r\n<P>TIL § 7 </P>  \r\n\r\n<P>§ 7 hjemler indenrigsministerens adgang til at fastsætte bindende - </P>  \r\n\r\n<P>strafsanktionerede - regler inden for det område, der omfattes af </P>  \r\n\r\n<P>§ 3, stk. 2. </P>  \r\n\r\n<P>Nedfrysning af menneskelige æg med henblik på befrugtning og af </P>  \r\n\r\n<P>befrugtede menneskelige æg finder ikke i dag sted i Danmark, </P>  \r\n\r\n<P>hvorimod nedfrossen sæd i stor udstrækning bruges til kunstig </P>  \r\n\r\n<P>insemination. Erfaringerne fra udlandet (bl.a. England) med in </P>  \r\n\r\n<P>vitro befrugtningsteknikken synes at vise, at fryseteknikken kan </P>  \r\n\r\n<P>vise sig værdifuld, bl.a. fordi den sparer kvinden for flere på </P>  \r\n\r\n<P>hinanden følgende udtagninger af æg, hvis den første behandling </P>  \r\n\r\n<P>slår fejl. </P>  \r\n\r\n<P>Som helhed er der behov for at undersøge de problemer af faglig, </P>  \r\n\r\n<P>juridisk og etisk art, der er forbundet med anvendelse af frosne </P>  \r\n\r\n<P>kønsceller til befrugtning og af befrugtede æg. Det er derfor </P>  \r\n\r\n<P>fundet naturligt, at indenrigsministeren, forinden der fastsættes </P>  \r\n\r\n<P>regler efter denne paragraf, forhandler med det etiske råd. </P>  \r\n\r\n<P>TIL § 8 </P>  \r\n\r\n<P>I årene 1979-82 oprettedes på initiativ af bl.a. Den almindelige </P>  \r\n\r\n<P>danske Lægeforening et landsdækkende komiteesystem bestående af 7 </P>  \r\n\r\n<P>regionale videnskabsetiske komiteer og 1 central videnskabsetisk </P>  \r\n\r\n<P>komitee. Komiteesystemet er oprettet i henhold til </P>  \r\n\r\n<P>Helsinki-deklaration II, som er udformet på initiativ af </P>  \r\n\r\n<P>Verdenslægeorganisationen (WMA) i 1975. I 1982 anbefalede </P>  \r\n\r\n<P>Verdenssundhedsorganisationen (WHO) og Rådet for de internationale </P>  \r\n\r\n<P>medicinsk-videnskabelige organisationer (CIOMS), at der blev </P>  \r\n\r\n<P>oprettet komiteesystemer i de enkelte lande, hvilket også i flere </P>  \r\n\r\n<P>tilfælde er sket. </P>  \r\n\r\n<P>Medlemmerne i de 7 regionale videnskabsetiske komiteer (6-10 </P>  \r\n\r\n<P>personer) er for den ene halvdels vedkommende bio-medicinske </P>  \r\n\r\n<P>forskere, som udpeges af statens lægevidenskabelige forskningsråd, </P>  \r\n\r\n<P>den anden halvdel er lægfolk, som udpeges af amtsrådene, </P>  \r\n\r\n<P>Københavns borgerrepræsentation og Frederiksberg </P>  \r\n\r\n<P>kommunalbestyrelse. I følge komiteernes vedtægter udpeges </P>  \r\n\r\n<P>medlemmerne for 4 år ad gangen, og hvervet er ulønnet. </P>  \r\n\r\n<P>Tvivlsspørgsmål kan forelægges den centrale videnskabsetiske komitee, </P>  \r\n\r\n<P>som ligeledes fungerer som ankeinstans. Denne komitee består af en </P>  \r\n\r\n<P>formand, en næstformand og op til 14 medlemmer. Hvervet er </P>  \r\n\r\n<P>ulønnet, valgperioden er her ligeledes 4 år, og medlemmerne </P>  \r\n\r\n<P>udpeges af de 7 regionale komiteer. </P>  \r\n\r\n<P>Lovbestemmelsen udgør et supplement til Helsinki-deklaration II og </P>  \r\n\r\n<P>medfører DELS, at en vigtig del af kontrollen med overholdelsen af </P>  \r\n\r\n<P>de regler, indenrigsministeren fastsætter efter § 7, henlægges til </P>  \r\n\r\n<P>det videnskabsetiske komiteesystem, DELS at der i perioden indtil </P>  \r\n\r\n<P>lovgivning efter § 3, stk. 1, om befrugtede æg m.v., er </P>  \r\n\r\n<P>gennemført, sker anmeldelse af forsøg, som måtte blive iværksat. </P>  \r\n\r\n<P>Anmeldelsespligten gælder &#187;enhver&#171;, hvad enten forsøget udføres  \r\n\r\n på </P>  \r\n\r\n<P>offentlige forskningsinstitutioner, sygehuse m.v. eller i private </P>  \r\n\r\n<P>virksomheder. </P>  \r\n\r\n<P>Bestemmelsen i STK. 2 har til formål at sikre, at det etiske råd </P>  \r\n\r\n<P>løbende orienteres om, hvilke projekter efter § 3, stk. 1 og 2, </P>  \r\n\r\n<P>der er anmeldt her i landet. Orienteringen tilsigter kun at </P>  \r\n\r\n<P>omfatte oplysninger, som er nødvendige for vurdering af de etiske </P>  \r\n\r\n<P>problemer, der måtte være forbundet med forsøgene, men under ingen </P>  \r\n\r\n<P>omstændingheder videregivelse af oplysninger af personlig art, der </P>  \r\n\r\n<P>kan medføre identifikation af enkeltpersoner. Komiteerne skal med </P>  \r\n\r\n<P>andre ord viderebringe de oplysninger, der er nødvendige for en </P>  \r\n\r\n<P>vurdering af de principielle etiske aspekter i forbindelse med </P>  \r\n\r\n<P>bio-medicinske forsøg omfattet af loven. </P>  \r\n\r\n<P>TIL § 9 </P>  \r\n\r\n<P>I § 9 hjemles straf af bøde eller hæfte for overtrædelse af </P>  \r\n\r\n<P>bestemmelserne i § 3, stk. 2, § 6 og § 8 og for overtrædelse af </P>  \r\n\r\n<P>regler, der måtte blive fastsat efter § 7. Specielt for så vidt </P>  \r\n\r\n<P>angår overtrædelse af § 8 bemærkes, at der er en klar offentlig </P>  \r\n\r\n<P>interesse i at markere pligten til at anmelde forsøg - så meget </P>  \r\n\r\n<P>mere som der i de tilfælde, der omhandles i § 8, ikke foreligger </P>  \r\n\r\n<P>en situation, hvor der kan indhentes et dækkende informeret </P>  \r\n\r\n<P>samtykke fra en levende forsøgsperson. </P>  \r\n\r\n<P>TIL § 10 </P>  \r\n\r\n<P>Indenrigsministeren fremsætter forslag til den i § 3, stk. 1, </P>  \r\n\r\n<P>omhandlede lov senest i folketingsåret 1989-90. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00076"
        },
        {
            "displayName": "Entydig dokumentidentifikation",
            "displayValue": "CL005422"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "76"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}