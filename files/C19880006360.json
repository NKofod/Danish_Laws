{
    "id": 69637,
    "title": "Vejledning til bekendtgørelse nr. 272 af 25. april 1988 om ophør med udøvelse af selvstændig virksomhed som hovedbeskæftigelse ",
    "documentTypeId": "180",
    "isSagsforlobPeriodValid": false,
    "shortName": "VEJ nr 63 af 27/05/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse nr. 272 af 25.  \r\n\r\n april 1988 om ophør med udøvelse af selvstændig virksomhed som  \r\n\r\n hovedbeskæftigelse </H1>  \r\n\r\n<P></P>  \r\n\r\n<BR>  \r\n\r\n<P> <I>Til § 1.</I>  </P>  \r\n\r\n<P>Det følger af lovens § 57, stk. 3, at en selvstændig erhvervsdrivende kan  \r\n\r\n anses for ledig, når medlemmets personlige arbejde i virksomheden er ophørt  \r\n\r\n mere end midlertidigt. </P>  \r\n\r\n<P>Det <I>personlige arbejde</I> anses for ophørt, når medlemmet ikke længere  \r\n\r\n har mulighed for at udføre arbejdsfunktioner i den virksomhed, der har dannet  \r\n\r\n grundlag for medlemmets arbejdsløshedsforsikring. Derfor skal afviklingen af  \r\n\r\n virksomhedens driftsmidler, varelager m.v. som hovedregel være afsluttet  \r\n\r\n således, at der ikke er grundlag for medlemmets fortsatte erhvervsudøvelse.  \r\n\r\n De nærmere regler er fastsat i §§ 2-4. </P>  \r\n\r\n<P>Medlemmets personlige arbejde i virksomheden skal tillige være ophørt  \r\n\r\n<I>mere end midlertidigt</I> . Et medlem anses derfor ikke for at være ledig,  \r\n\r\n når der alene er tale om en midlertidig indstilling af driften som følge af  \r\n\r\n sæsonsvingninger, arbejdsmangel, materialemangel, vejrlig m.v., hvor det er  \r\n\r\n hensigten, at erhvervsvirksomheden skal genoptages. Baggrunden for denne  \r\n\r\n bestemmelse er, at arbejdsløshedsforsikringen ikke må virke som en  \r\n\r\n erhvervsstøtte. </P>  \r\n\r\n<P>Endelig er det en forudsætning for godkendelsen af ophøret - og dermed  \r\n\r\n medlemmets ledighed - at ophøret med erhvervsudøvelsen kan konstateres  \r\n\r\n objektivt, og at der fremlægges <I>dokumentation</I> for ophøret.  \r\n\r\n Dokumentationen kræves for at kunne fastslå, at det personlige arbejde er  \r\n\r\n ophørt, og fra hvilket tidspunkt ophøret kan regnes. </P>  \r\n\r\n<P> <I>Til § 2.</I>  </P>  \r\n\r\n<P> <I>Overdragelse og lukning.</I>  </P>  \r\n\r\n<P>En selvstændig erhvervsdrivende anses for ophørt med sit personlige  \r\n\r\n arbejde i virksomheden, når virksomheden er lukket eller er overdraget. </P>  \r\n\r\n<P> <I>Afvikling m.v.</I>  </P>  \r\n\r\n<P>En af betingelserne for at anerkende ophøret ved lukning er, at  \r\n\r\n afviklingen af virksomheden er så vidt fremskreden, at  \r\n\r\n afviklingsforanstaltningerne ikke har karakter af virksomhedsudøvelse. </P>  \r\n\r\n<P> <I>Dokumentation.</I>  </P>  \r\n\r\n<P>Der skal foreligge dokumentation for ophøret og for tidspunktet herfor.  \r\n\r\n</P>  \r\n\r\n<P>Ved overdragelse, vil et dokumenteret ophør kunne anerkendes fra det  \r\n\r\n tidspunkt, hvor der er indgået en retligt bindende overdragelsesaftale, og  \r\n\r\n virksomhedens drift faktisk er overtaget af køber. </P>  \r\n\r\n<P>Dokumentationen vil normalt indebære krav om en skriftlig aftale, f.eks. i  \r\n\r\n form af en slutseddel. </P>  \r\n\r\n<P>Medlemmet skal være afmeldt offentlige <I>registre</I> som selvstændig  \r\n\r\n erhvervsdrivende. Der tænkes her på momsregisteret, skattevæsenets  \r\n\r\n SE-register og Erhvervs- og Selskabsstyrelsen (tidligere  \r\n\r\n Aktieselskabs-Registeret). </P>  \r\n\r\n<P>Kravet om afmelding gælder dog ikke i tilfælde, hvor medlemmet godtgør, at  \r\n\r\n fortsat registrering ikke skyldes udøvelse af selvstændig virksomhed.  \r\n\r\n Manglende momsafmelding vil f.eks. kunne accepteres i tilfælde, hvor den  \r\n\r\n fortsatte registrering er begrundet i efterfølgende indbetalinger til  \r\n\r\n virksomheden - normalt kun i op til 6 måneder. </P>  \r\n\r\n<P>De dokumentationskrav, der stilles for at anerkende ledighed, afhænger af  \r\n\r\n dels virksomhedens art dels ophørsmåden. </P>  \r\n\r\n<P>Der kan derfor ikke opstilles faste, generelle krav til dokumentationen.  \r\n\r\n Det vil afhænge af den konkrete situation, hvornår medlemmet må anses for at  \r\n\r\n have dokumenteret, at betingelserne i § 2 er opfyldt. </P>  \r\n\r\n<P>Nedenfor er nævnt eksempler på foranstaltninger i forbindelse med  \r\n\r\n afvikling af selvstændig virksomhed, som typisk vil kunne dokumenteres. Denne  \r\n\r\n dokumentation vil da kunne danne grundlag for arbejdsløshedskassens vurdering  \r\n\r\n af, om ledigheden kan anerkendes, eller om der må stilles krav om yderligere  \r\n\r\n dokumentation. </P>  \r\n\r\n<P>Alle <I>ydre tegn på virksomhedsudøvelse</I> bør være fjernet på  \r\n\r\n ophørstidspunktet, f.eks. skiltning, reklame i aviser og lokale blade.  \r\n\r\n Dokumentation kan ske ved kopi af skriftlig afmelding af telefon,  \r\n\r\n reklameabonnementer og lignende. </P>  \r\n\r\n<P>Ved lukning bør eventuelt <I>personale</I> være afskediget og ophørt med  \r\n\r\n arbejdet i virksomheden. </P>  \r\n\r\n<P>Alle <I>leje-, forpagtnings- og leasingkontrakter</I> bør være opsagt.  \r\n\r\n</P>  \r\n\r\n<P>For så vidt angår <I>forpagtningskontrakter</I> er det en betingelse, at  \r\n\r\n kontrakten er opsagt, og at forpagtningsforholdet er ophørt. Hvis det  \r\n\r\n forpagtede udgør en ubetydelig del af virksomheden, vil det dog være  \r\n\r\n tilstrækkeligt med en opsigelse af forpagtningen. </P>  \r\n\r\n<P>For så vidt angår <I>leje- og leasingkontrakter</I> vil det være  \r\n\r\n tilstrækkeligt, at kontrakten/aftalen er opsagt, hvis aftalen ikke kan  \r\n\r\n bringes umiddelbart til ophør uden et væsentligt økonomisk tab for medlemmet,  \r\n\r\n og det lejede/leasede kun udgør en ubetydelig del i forhold til virksomheden.  \r\n\r\n I øvrige tilfælde bør kontrakten være ophørt. </P>  \r\n\r\n<P> <I>Driftsmidler, varelager</I> og andet for virksomheden  \r\n\r\n<I>nødvendigt</I>  udstyr skal som hovedregel være solgt på  \r\n\r\n ophørstidspunktet. </P>  \r\n\r\n<P>Hvis virksomheden har være drevet fra <I>lejede lokaler,</I> bør lejemålet  \r\n\r\n være opsagt på ophørstidspunktet. Hvis virksomheden har været drevet fra  \r\n\r\n<I>egne lokaler,</I> bør disse være solgt eller udlejet på ophørstidspunktet.  \r\n\r\n</P>  \r\n\r\n<P>Som ovenfor nævnt er det afgørende for anerkendelsen af ophøret, at en  \r\n\r\n eventuel resterende del af virksomheden ikke i sig selv kan danne grundlag  \r\n\r\n for en fortsat erhvervsudøvelse. <I>Er</I> ophøret herefter anerkendt, men er  \r\n\r\n afvikling og oprydning ikke tilendebragt, må der - forinden dagpenge  \r\n\r\n udbetales - foretages en konkret vurdering af, hvorvidt den resterende  \r\n\r\n afvikling/oprydning må antages at være til hinder for, at medlemmet er til  \r\n\r\n fuld rådighed for arbejdsmarkedet, jfr. de gældende rådighedsregler. </P>  \r\n\r\n<P> <I>Betalingsstandsning</I> eller <I>tvangsakkord</I> er ikke selvstændige  \r\n\r\n ophørsgrunde, men medlemmet kan ophøre efter de almindelige ophørsbetingelser  \r\n\r\n under betalingsstandsningen eller tvangsakkorden. </P>  \r\n\r\n<P>Et medlem, der har udøvet selvstændig virksomhed i <I>selskabsform,</I>  \r\n\r\n kan som hovedregel først anses for ledig, når der er sket opløsning af  \r\n\r\n selskabet, eller når medlemmet har afhændet samtlige aktier eller anparter.  \r\n\r\n</P>  \r\n\r\n<P>Hovedreglen kan dog fraviges i de tilfælde, hvor det dokumenteres, at der  \r\n\r\n ikke er aktivitet i selskabet, eller hvor det over for Erhvervs- og  \r\n\r\n Selskabsstyrelsen (tidligere Aktieselskabs-Registeret) er anmeldt, at  \r\n\r\n formålet med selskabet er ændret til kun at være formueadministration. Det er  \r\n\r\n en forudsætning, at der ikke i selskabet er andre dispositioner, der viser,  \r\n\r\n at der er erhvervsaktivitet i selskabet, f.eks. afskrivninger. De ovenfor  \r\n\r\n nævnte dokumentationsregler gælder også for selskaber. </P>  \r\n\r\n<P>I de tilfælde, hvor medlemmet ikke længere deltager i driften af  \r\n\r\n virksomheden, henvises til bekendtgørelsens § 4. </P>  \r\n\r\n<P> <I>Anerkendelse af ledighed, når medlemmet er afskåret fra fortsat at  \r\n\r\n drive virksomheden.</I>  </P>  \r\n\r\n<P>Et medlem kan også af andre grunde end overdragelse og lukning være  \r\n\r\n afskåret fra fortsat at drive virksomheden. Anerkendelsen af medlemmets  \r\n\r\n ledighed vil i de situationer være afhængig af, at medlemmet fremlægger  \r\n\r\n dokumentation for, at medlemmet mere end midlertidigt er afskåret fra fortsat  \r\n\r\n at deltage i driften af virksomheden. </P>  \r\n\r\n<P>Nedenfor er nævnt nogle af disse situationer: </P>  \r\n\r\n<P>Hvis eet medlem udelukkes fra fortsat virksomhedsudøvelse af medejere og  \r\n\r\n ikke kan dokumentere sit ophør, fordi han er forpligtet til at overdrage sin  \r\n\r\n andel til medejerne, og disse afviser at overtage andelen af grunde, der ikke  \r\n\r\n skyldes medlemmets egne forhold, vil der kunne ses bort fra det formelle  \r\n\r\n overdragelseskrav i § 2, stk. 1. Det er herved en forudsætning, at medlemmet  \r\n\r\n godtgør, at medejerne ikke ønsker at overtage andelen, og at medlemmet har  \r\n\r\n gjort, hvad han kunne. Det er endvidere en forudsætning, at medlemmet  \r\n\r\n godtgør, at han har taget retlige skridt til at få medejerne til at anerkende  \r\n\r\n deres forpligtelse over for medlemmet eller til at få selskabet eller samejet  \r\n\r\n opløst. </P>  \r\n\r\n<P>Ved <I>konkurs</I> kan ledigheden anerkendes allerede fra tidspunktet for  \r\n\r\n skifterettens afsigelse af konkursdekret. </P>  \r\n\r\n<P>Såfremt en virksomhed eller en ejendom skal sælges på  \r\n\r\n<I>tvangsauktion,</I> f.eks. efter at være overtaget til <I>brugeligt  \r\n\r\n pant,</I> gælder hovedreglen om, at ophøret først kan anerkendes fra  \r\n\r\n tidspunktet for overdragelsen på tvangsauktionen. Ledigheden vil dog kunne  \r\n\r\n anerkendes ved fraflytning i de tilfælde, hvor et medlems bolig er beliggende  \r\n\r\n på samme adresse som virksomheden, der overtages til brugeligt pant, og hvor  \r\n\r\n medlemmet har haft sin hovedbeskæftigelse. I så fald vil en erklæring fra  \r\n\r\n folkeregisteret om fraflytningsdatoen kunne være fyldestgørende dokumentation  \r\n\r\n for ophøret. Afgørelsen herom vil dog først kunne træffes, når ejendommen er  \r\n\r\n solgt på tvangsauktion til andre end medlemmet, dennes ægtefælle eller  \r\n\r\n umyndige børn. </P>  \r\n\r\n<P> <I>Til § 3.</I>  </P>  \r\n\r\n<P> <I>Bortforpagtning/udlejning.</I>  </P>  \r\n\r\n<P>Ved forpagtning forstås i almindelighed en <I>brugsret</I> til en fast  \r\n\r\n ejendom m.v., hvor der ydes vederlag for brugen, og hvor brugeren har adgang  \r\n\r\n til at oppebære udbyttet fra ejendommen. </P>  \r\n\r\n<P>Ved bortforpagtning har bortforpagteren fortsat den faktiske og retlige  \r\n\r\n råden over virksomheden med den begrænsning, der følger af brugsretten i  \r\n\r\n henhold til forpagtningsaftalen. </P>  \r\n\r\n<P>For at en aftale, eventuelt en lejeaftale, kan godkendes som dokumentation  \r\n\r\n for et mere end midlertidigt ophør med udøvelse af selvstændig virksomhed,  \r\n\r\n stilles der derfor strenge betingelser til indholdet af forpagtningsaftalen.  \r\n\r\n</P>  \r\n\r\n<P>Denne skal således være skriftlig (forpagtningskontrakt) og på mindst 5  \r\n\r\n års gensidig uopsigelighed. </P>  \r\n\r\n<P>Bortforpagtningen skal endvidere omfatte hele virksomheden, og  \r\n\r\n bortforpagter må ikke forbeholde sig ret til en delvis benyttelse af  \r\n\r\n virksomheden eller dele af denne, medmindre der alene er tale om jagtret  \r\n\r\n eller andet, der isoleret set ikke fremtræder som virksomhedsudøvelse. </P>  \r\n\r\n<P> <I>Til § 3, stk. 2.</I>  </P>  \r\n\r\n<P>Direktøren for arbejdsløshedsforsikringen kan for en branche godkende, at  \r\n\r\n der kræves mindre end 5 års uopsigelighed, såfremt det er  \r\n\r\n sædvane/kutyme/almindeligt inden for branchen, at forpagter har et kortere  \r\n\r\n opsigelsesvarsel. </P>  \r\n\r\n<P> <I>Til § 4.</I>  </P>  \r\n\r\n<P> <I>Udtræden af selvstændig virksomhed, der fortsættes af  \r\n\r\n ægtefælle/samejer.</I>  </P>  \r\n\r\n<P>Reglen er en undtagelse fra kravet i § 2 om, at ophør med selvstændig  \r\n\r\n virksomhed sædvanligvis dokumenteres ved virksomhedens overdragelse. Reglen  \r\n\r\n giver således mulighed for, at et medlem, der har drevet selvstændig  \r\n\r\n virksomhed i fællesskab med andre, i særlige situationer (jfr. nedenfor)  \r\n\r\n alene ved sin personlige udtræden af virksomheden kan anses for ophørt.  \r\n\r\n Reglen skal ses på baggrund af, at et krav om samtidig overdragelse som følge  \r\n\r\n af samejesituationen kan medføre uforholdsmæssigt ringere vilkår for  \r\n\r\n overdragelsen af en ideel andel i tilfælde, hvor der i øvrigt ikke er tvivl  \r\n\r\n om medlemmets ophør med at deltage i virksomhedens drift. </P>  \r\n\r\n<P> <I>Medlemmet er påbegyndt lønarbejde som hovederhverv, jfr. stk. 1, pkt.  \r\n\r\n 1.</I>  </P>  \r\n\r\n<P>I princippet anses medlemmet for ophørt ved påbegyndelse af lønarbejde som  \r\n\r\n hovederhverv. Da medlemmet imidlertid fortsat har bevaret tilknytningen til  \r\n\r\n virksomheden, hviler dagpengeretten som lønmodtager samtidig på en  \r\n\r\n forudsætning om, at medlemmets hovedbeskæftigelse får en sådan varighed, at  \r\n\r\n medlemmet herved har dokumenteret sin rådighed for arbejdsmarkedet som  \r\n\r\n lønmodtager. Hovederhvervet er derfor kendetegnet ved, at medlemmet  \r\n\r\n overflyttes til en arbejdsløshedskasse for lønmodtagere, og at medlemmet som  \r\n\r\n hovedregel har opnået ret til dagpengeberegning efter de for lønmodtagere  \r\n\r\n gældende regler - dvs. at arbejdet har haft en varighed af mindst 13 uger.  \r\n\r\n</P>  \r\n\r\n<P>Betingelsen vil således ikke kunne anses for opfyldt, såfremt arbejdet på  \r\n\r\n forhånd er aftalt til at være af kortere varighed end 13 uger. </P>  \r\n\r\n<P>Det præciseres, at reglen omfatter den situation, hvor medlemmet ikke  \r\n\r\n gennem ydre ændringer i virksomhedens eller egne forhold kan føre den  \r\n\r\n fornødne dokumentation for, at medlemmets personlige arbejde er ophørt mere  \r\n\r\n end midlertidigt i den virksomhed, som fortsat drives, men nu kun ved  \r\n\r\n ægtefællens/medejerens arbejdsindsats. </P>  \r\n\r\n<P>Dette forhold sammenholdt med medlemmets hidtidige status som  \r\n\r\n fuldtidsforsikret er også baggrunden for de skærpede krav, som stilles til  \r\n\r\n omfanget af det lønarbejde, hvorigennem medlemmet må føre bevis for sin  \r\n\r\n beslutning om/evne og vilje til at være til rådighed for arbejdsmarkedet som  \r\n\r\n lønmodtager. </P>  \r\n\r\n<P> <I>Arbejdsfunktionen er bortfaldet, jfr. stk. 1, pkt. 2.</I>  </P>  \r\n\r\n<P>Det forudsættes, at medlemmets hidtidige deltagelse/arbejdsfunktion er  \r\n\r\n således afgrænset og klart beskrevet, at det er muligt at konstatere  \r\n\r\n funktionens bortfald. </P>  \r\n\r\n<P>Reglen anvendes i forbindelse med delvis lukning eller en  \r\n\r\n<I>driftsomlægning</I> , hvorved det klart kan konstateres, at der ikke  \r\n\r\n fortsat er behov for medlemmets arbejdskraft. Driftsomlægningen vil oftest  \r\n\r\n være begrundet i <I>indførelse af ny teknologi</I> eller i  <I>manglende  \r\n\r\n indtjening.</I>  </P>  \r\n\r\n<P>Indtjeningsnedgang kan således ikke i sig selv begrunde udtræden. Det  \r\n\r\n afgørende er derimod karakteren af de dispositioner, som virksomheden i denne  \r\n\r\n anledning har truffet. </P>  \r\n\r\n<P> <I>Anden arbejdskraft (substitution), jfr. stk. 1, pkt. 3.</I>  </P>  \r\n\r\n<P>Reglen anvendes i tilfælde, hvor det dokumenteres, at medlemmets  \r\n\r\n personlige arbejde er overtaget af <I>anden arbejdskraft</I> , og dette er  \r\n\r\n begrundet i behov for bestemte faglige kvalifikationer eller ændret  \r\n\r\n medejerskab. Dette gælder dog ikke, hvis det er ægtefællen, der overtager  \r\n\r\n medlemmets hidtidige arbejdsfunktion, jfr. § 4, stk. 2. </P>  \r\n\r\n<P>Reglen bygger således på, at medlemmet frigøres af anden arbejdskraft, og  \r\n\r\n at medlemmet ikke normalt vil kunne anses for ophørt alene ved erklæring om,  \r\n\r\n at en medejer har overtaget medlemmets hidtidige arbejde, medmindre der  \r\n\r\n konstateres en samtidig driftsomlægning som beskrevet under pkt. 2. </P>  \r\n\r\n<P>Reglen er årsagsbetinget, således at den alene kan anvendes i de nævnte  \r\n\r\n tilfælde. </P>  \r\n\r\n<P> <I>Samlivsophævelse i forbindelse med separation/skilsmisse, jfr. stk. 1,  \r\n\r\n pkt. 4.</I>  </P>  \r\n\r\n<P>Under hensyn til lovens krav om mere end midlertidigt ophør vil ikke  \r\n\r\n enhver samlivsophævelse kunne udløse dagpengeret. </P>  \r\n\r\n<P>Bestemmelsen omfatter samlivsophævelse, der følges op af tiltag til  \r\n\r\n interessefællesskabets endelige ophør, dvs. ved indgivelse af begæring om  \r\n\r\n separation eller skilsmisse. </P>  \r\n\r\n<P>Kravene til medlemmets dokumentation omfatter derfor både en bekræftelse  \r\n\r\n fra folkeregisteret om medlemmets eller eventuelt ægtefællens fraflytning fra  \r\n\r\n hidtidig fælles bopæl og en kopi af skilsmisse-/separationsbegæring/stævning.  \r\n\r\n</P>  \r\n\r\n<P>Endvidere kræves det, at den senere bevilling eller dom fremlægges som  \r\n\r\n yderligere dokumentation. </P>  \r\n\r\n<P>Genoptagelse af samlivet/ægteskabet vil ikke medføre tilbagebetalingskrav  \r\n\r\n af dagpenge, der er udbetalt i den periode, hvor samlivet/ægteskabet har  \r\n\r\n været ophævet. </P>  \r\n\r\n<P> <I>Til § 5, stk. 1.</I>  </P>  \r\n\r\n<P>Reglen finder anvendelse for medlemmer, der som hovederhverv har udøvet  \r\n\r\n selvstændig virksomhed og som <I>sideløbende med virksomhedsudøvelsen er  \r\n\r\n påbegyndt lønarbejde.</I>  </P>  \r\n\r\n<P>Ved ledigmeldelse fra lønarbejdet vil medlemmet som hovedregel ikke kunne  \r\n\r\n anses for ledig, før også virksomheden er ophørt efter reglerne i kapitel 1.  \r\n\r\n</P>  \r\n\r\n<P> <I>Til § 5, stk. 2.</I>  </P>  \r\n\r\n<P>Hovedreglen i stk. 1 kan fraviges i de tilfælde, hvor medlemmet - uanset  \r\n\r\n den fortsatte virksomhedsudøvelse - <I>gennem samtidigt lønarbejde kan føre  \r\n\r\n bevis for sin fulde rådighed for arbejdsmarkedet som lønmodtager,</I> og at  \r\n\r\n arbejdet i virksomheden dermed har antaget karakter af bibeskæftigelse. Der  \r\n\r\n er af administrative grunde fastsat klare krav til lønarbejdets omfang og  \r\n\r\n varighed. </P>  \r\n\r\n<P>Medlemmets ret til dagpenge som lønmodtager vil dog være betinget af, at  \r\n\r\n medlemmet opfylder betingelserne i Direktoratet for  \r\n\r\n Arbejdsløshedsforsikringens bekendtgørelse om retten til  \r\n\r\n arbejdsløshedsdagpenge for medlemmer, som under ledighed har bibeskæftigelse  \r\n\r\n ved selvstændig virksomhed. </P>  \r\n\r\n<P>Kravet til varigheden af lønarbejdet er afhængig af, om der i forbindelse  \r\n\r\n med medlemmets påbegyndelse af lønarbejde er sket ændringer i virksomhedens  \r\n\r\n driftsform. </P>  \r\n\r\n<P>Såfremt der <I>ikke er sket ændringer i virksomhedens driftsform</I> -  \r\n\r\n eller kun begrænsede ændringer - skal medlemmet have udført  <I>lønarbejde  \r\n\r\n uafbrudt i mindst 1 år.</I> Det kræves endvidere, at der har været arbejdet  \r\n\r\n<I>over 30 timer i gennemsnit pr. uge.</I> Hvis disse betingelser er opfyldt,  \r\n\r\n anses medlemmet for at have dokumenteret, at virksomheden ikke drives som  \r\n\r\n hovedbeskæftigelse. </P>  \r\n\r\n<P>Kravet om 1 års lønarbejde skal bl.a. sikre, at den fortsatte udøvelse af  \r\n\r\n virksomheden til enhver tid ikke er til hinder for, at rådighedsbetingelserne  \r\n\r\n er opfyldt, jfr. reglerne om bibeskæftigelse ved selvstændig virksomhed. </P>  \r\n\r\n<P>Kravet om 1 års lønarbejde kan fraviges, når der dokumenteres en  \r\n\r\n<I>væsentlig omlægning af virksomhedens driftsform,</I> og når denne  \r\n\r\n omlægning er foregået i umiddelbar tilslutning til medlemmets påbegyndelse af  \r\n\r\n lønarbejde. Medlemmet skal i så fald have udført  <I>lønarbejde uafbrudt i  \r\n\r\n mindst 26 uger med over 30 timer i gennemsnit pr. uge.</I>  </P>  \r\n\r\n<P> <I>Til § 5, stk. 3.</I>  </P>  \r\n\r\n<P>De i stk. 2 angivne perioder på henholdsvis 1 år og 26 uger, inden for  \r\n\r\n hvilke lønarbejde skal være udført, anses for at være uafbrudte, selv om der  \r\n\r\n i disse perioder forekommer følgende forhold: </P>  \r\n\r\n<UL CLASS=PLAIN-LIST>  \r\n\r\n<LI>a) sygedage, </LI>  \r\n\r\n<LI>b) feriedage, </LI>  \r\n\r\n<LI>c) overenskomstmæssige fridage, </LI>  \r\n\r\n<LI>d) søgnehelligdage og </LI>  \r\n\r\n<LI>e) vejrligsledighed og materialemangel. </LI>  \r\n\r\n</UL>  \r\n\r\n<P>Perioden kan da forlænges med et tilsvarende antal dage. </P>  \r\n\r\n<P>Der er ikke andre forhold, der kan medføre forlængelse. </P>  \r\n\r\n<P> <I>Eksempel 1</I>  </P>  \r\n\r\n<P>Medlemmet har umiddelbart før ledigheden haft 12 måneders lønarbejde med  \r\n\r\n 38 timer om ugen. </P>  \r\n\r\n<P>Virksomhedens drift blev ikke omlagt væsentligt ved starten af  \r\n\r\n lønarbejdet. </P>  \r\n\r\n<P>Dokumenteret fravær på i alt 9 uger i form af sygdom, ferie,  \r\n\r\n søgnehelligdage og overenskomstmæssige fridage. </P>  \r\n\r\n<P>Antal arbejdstimer i alt 1634 (43 uger a 38 timer), svarende til et  \r\n\r\n gennemsnit på <I>31,4 timer</I> om ugen (1634/52). </P>  \r\n\r\n<P>Betingelserne i § 5, stk. 2 og 3, er opfyldt. </P>  \r\n\r\n<P> <I>Eksempel 2</I>  </P>  \r\n\r\n<P>Medlemmet har umiddelbart før ledigheden haft 30 ugers lønarbejde med 38  \r\n\r\n timer om ugen. </P>  \r\n\r\n<P>Virksomhedens drift blev omlagt væsentligt ved starten af lønarbejdet.  \r\n\r\n</P>  \r\n\r\n<P>Dokumenteret fravær på i alt 6 uger inden for de seneste 26 uger i form af  \r\n\r\n ferie, sygdom og søgnehelligdage. </P>  \r\n\r\n<P>Antal arbejdstimer i de seneste 26 uger var 760 (20 uger a 38 timer),  \r\n\r\n svarende til <I>29,2 timer,</I> i gennemsnit (760/26). </P>  \r\n\r\n<P>Da betingelserne i § 5, stk. 2, ikke er opfyldt i de seneste 26 uger,  \r\n\r\n medregnes yderligere en periode, svarende til fraværsperioden - her dog kun 4  \r\n\r\n uger, da der kun var 4 ugers beskæftigelse ud over de 26 uger. </P>  \r\n\r\n<P>Antal arbejdstimer i de 30 uger var på 912 (24 uger a 38 timer), svarende  \r\n\r\n til <I>30,4 timer</I> i gennemsnit pr. uge (912/30). </P>  \r\n\r\n<P>Betingelserne i § 5, stk. 2 og 3, er opfyldt. </P>  \r\n\r\n<P> <I>Direktoratet for Arbejdsløshedsforsikringen den 27. maj 1988</I>  </P>  \r\n\r\n<P>BIRGER STEIN </P>  \r\n\r\n<P>/ <I>Susanne Bærentzen</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/06/1988"
        },
        {
            "displayName": "Accession",
            "displayValue": "C19880006360"
        },
        {
            "displayName": "Entydig dokumentidentifikation",
            "displayValue": "CM028823"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "63"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "27/05/1988"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Dir.f.Arbejdsløshedsforsikringen j.nr. 87-319-366"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}