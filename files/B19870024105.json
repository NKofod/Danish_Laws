{
    "id": 73135,
    "title": "Bekendtgørelse om ansættelsesvilkår for tjenestemandslignende ansat personale ved handelsskoler og handelskostskoler ",
    "documentTypeId": "60",
    "isSagsforlobPeriodValid": false,
    "shortName": "BEK nr 241 af 31/03/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om ansættelsesvilkår for  \r\n\r\n tjenestemandslignende ansat personale ved handelsskoler og handelskostskoler  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I medfør af § 2 og § 4, stk. 2, i lov nr. 191 af 4. juni 1964 om  \r\n\r\n godkendelse af handelsskoler, tekniske skoler samt maskinmester- og  \r\n\r\n maskinistskoler og tilskud m.v. til disse skoler, som ændret senest ved lov  \r\n\r\n nr. 244 af 23. maj 1984, fastsættes herved følgende bestemmelser: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Som tjenestemandslignende ansat anses enhver,  \r\n\r\n der er ansat ved godkendte handelsskoler og handelskostskoler efter reglerne  \r\n\r\n i denne bekendtgørelse. </P>  \r\n\r\n<P CLASS=STK> <I>Stk. 2. </I> Stillinger med ansættelsesvilkår efter  \r\n\r\n bekendtgørelsen kan kun oprettes med Undervisningsministeriets godkendelse.  \r\n\r\n</P>  \r\n\r\n<P CLASS=STK> <I>Stk. 3. </I> Personale omfattet af denne bekendtgørelse  \r\n\r\n betegnes i det følgende som ansatte. </P>  \r\n\r\n<P>Ansættelse </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ansættelse sker i følgende former: </P>  \r\n\r\n<UL CLASS=PLAIN-LIST>  \r\n\r\n<LI>1) Varig ansættelse. </LI>  \r\n\r\n<LI>2) Ansættelse på prøve med senere varig ansættelse for øje. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ansættelse foretages af institutionens  \r\n\r\n bestyrelse. </P>  \r\n\r\n<P CLASS=STK> <I>Stk. 2. </I> Ansættelse af personale efter denne  \r\n\r\n bekendtgørelse skal godkendes af Undervisningsministeriet i hvert enkelt  \r\n\r\n tilfælde. </P>  \r\n\r\n<P CLASS=STK> <I>Stk. 3. </I> Ansættelse forudsætter, at der er en ledig  \r\n\r\n stilling, jf. § 1. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Ansættelse efter § 2 forudsætter, at vedkommende  \r\n\r\n efter sin alder, helbredstilstand og uddannelse er i stand til at bestride  \r\n\r\n tjenesten i den pågældende stilling. </P>  \r\n\r\n<P CLASS=STK> <I>Stk. 2. </I> Helbredsbedømmelse ved ansættelse sker efter de  \r\n\r\n for statens tjenestemænd gældende regler. Ansættelse af personer med  \r\n\r\n invaliditeter eller helbredsmangler, der ikke er til hinder for, at den  \r\n\r\n pågældende kan bestride stillingen, men dog medfører forøget risiko med  \r\n\r\n hensyn til sygdom og for tidlig afgang fra tjenesten, vil kunne finde sted på  \r\n\r\n særlige vilkår. </P>  \r\n\r\n<P CLASS=STK> <I>Stk. 3. </I> For at kunne opnå varig ansættelse som lærer  \r\n\r\n eller forstander ved en handelsskole/handelskostskole skal vedkommende  \r\n\r\n opfylde de krav med hensyn til kvalifikationer, herunder pædagogisk  \r\n\r\n uddannelse, som til enhver tid måtte blive fastsat af  \r\n\r\n Undervisningsministeriet. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ansættelse sker efter offentligt opslag  \r\n\r\n udfærdiget af vedkommende institution, medmindre den pågældende ansættes  \r\n\r\n efter forudgående ansættelse på prøve. </P>  \r\n\r\n<P CLASS=STK> <I>Stk. 2. </I> Opslaget skal angive ansættelsesområdet,  \r\n\r\n stillingens betegnelse, kvalifikationskravene, samt den for tiden for  \r\n\r\n stillingen gældende lønramme. Opslag kan ske i Statstidende og i den del af  \r\n\r\n dags- og fagpressen, hvis læsere er naturlige ansøgere til stillingerne. </P>  \r\n\r\n<P CLASS=STK> <I>Stk. 3. </I> Ansøgninger stiles til vedkommende institutions  \r\n\r\n bestyrelse. </P>  \r\n\r\n<P CLASS=STK> <I>Stk. 4. </I> Efter anmodning meddeles der ansøgere og  \r\n\r\n organisationer, hvis medlemmer er naturlige ansøgere til stillingen,  \r\n\r\n oplysning om ansøgernes navne. </P>  \r\n\r\n<P CLASS=STK> <I>Stk. 5. </I> Hvor ikke ganske særlige forhold er til stede,  \r\n\r\n må ansøgningsfristen ikke være mindre end 14 dage. </P>  \r\n\r\n<P CLASS=STK> <I>Stk. 6. </I> Hvis bestyrelsen - eventuelt efter forhandling  \r\n\r\n med Undervisningsministeriet skønner, at ingen af de ansøgere, der rettidigt  \r\n\r\n har søgt en opslået stilling, er tilstrækkeligt egnet til stillingen, eller  \r\n\r\n at man ved fornyet opslag kan fremskaffe ansøgning fra mere kvalificerede  \r\n\r\n ansøgere, skal stillingen opslås på ny. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Første varige ansættelse sker efter forudgående  \r\n\r\n ansættelse på prøve, medmindre ansættelse på prøve kan undlades efter de  \r\n\r\n regler, som er eller vil blive fastsat. Prøvetjenestens længde er normalt 2  \r\n\r\n år. Ansættelse på prøve kan tidligst ske ved det fyldte 18. år. Varig  \r\n\r\n ansættelse kan tidligst ske ved det fyldte 20. år. </P>  \r\n\r\n<P CLASS=STK> <I>Stk. 2. </I> I øvrigt finder de for statens tjenestemænd  \r\n\r\n gældende regler om ansættelse på prøve tilsvarende anvendelse. </P>  \r\n\r\n<P CLASS=STK> <I>Stk. 3. </I> En lærers tidligere undervisningsvirksomhed  \r\n\r\n kan, såfremt den er af samme art som den, hvorved den pågældende vil blive  \r\n\r\n beskæftiget, under hensyn til den tidligere undervisningsvirksomheds omfang  \r\n\r\n medføre nedsættelse af prøvetiden eller i særlige tilfælde dennes bortfald.  \r\n\r\n</P>  \r\n\r\n<P CLASS=STK> <I>Stk. 4. </I> Undervisningsministeriet afgør efter  \r\n\r\n indstilling fra skolens bestyrelse, om nedsættelse eller bortfald af  \r\n\r\n prøvetiden vil kunne ske. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Når en ansat søger en anden stilling, kan  \r\n\r\n vedkommende kræve, at den institution, hvor han er ansat, afgiver en  \r\n\r\n skriftlig bedømmelse af ham til ansættelsesmyndigheden. Den ansatte skal have  \r\n\r\n udleveret en afskrift af bedømmelsen. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Det påhviler institutionen ved ansættelsen at  \r\n\r\n give den ansatte et ansættelsesbrev med angivelse af stillingsbetegnelse  \r\n\r\n (inspektør, handelslærer, skolebetjent o.s.v.), ansættelsesform (ansættelse  \r\n\r\n på prøve, varig ansættelse), lønramme for tiden, tiltrædelsestidspunkt samt  \r\n\r\n ansættelsesområde, og i øvrigt udfærdiget i overensstemmelse med de af  \r\n\r\n Undervisningsministeriet meddelte retningslinier. </P>  \r\n\r\n<P CLASS=STK> <I>Stk. 2. </I> Genpart af ansættelsesbrevet indsendes til  \r\n\r\n Undervisningsministeriet og til den forhandlingsberettigede organisation  \r\n\r\n umiddelbart efter, at ansættelsen har fundet sted. </P>  \r\n\r\n<P CLASS=STK> <I>Stk. 3. </I> Ingen kan samtidig være varigt ansat efter  \r\n\r\n denne bekendtgørelse i mere end een stilling. </P>  \r\n\r\n<P>Pligter </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Den ansatte skal samvittighedsfuldt overholde de  \r\n\r\n regler, der gælder for hans stilling, og såvel i som uden for tjenesten vise  \r\n\r\n sig værdig til den agtelse og tillid, som stillingen kræver. </P>  \r\n\r\n<P CLASS=STK> <I>Stk. 2. </I> Den ansatte skal iagttage tavshed med hensyn  \r\n\r\n til de forhold, som han i medfør af sin stilling bliver bekendt med, og hvis  \r\n\r\n hemmeligholdelse ifølge sagens natur er påkrævet eller bliver lovligt  \r\n\r\n foreskrevet. Tavshedspligten ophører ikke med hans udtræden af tjenesten.  \r\n\r\n</P>  \r\n\r\n<P CLASS=STK> <I>Stk. 3. </I> Inden for sit ansættelsesområde har en ansat  \r\n\r\n pligt til at underkaste sig sådanne forandringer i sine tjenesteforretningers  \r\n\r\n omfang og beskaffenhed, der ikke ændrer tjenestens karakter, og som ikke  \r\n\r\n medfører, at stillingen ikke længere kan anses for passende for ham. I samme  \r\n\r\n omfang kan det pålægges ham at overtage en anden stilling. </P>  \r\n\r\n<P CLASS=STK> <I>Stk. 4. </I> Det påhviler enhver lærer at undervise i de  \r\n\r\n fag, som han efter sin uddannelse er kvalificeret til. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Inden for sit ansættelsesområde har en ansat  \r\n\r\n pligt til at gøre midlertidig tjeneste i en stilling, der er sideordnet med  \r\n\r\n eller højere end hans egen. </P>  \r\n\r\n<P CLASS=STK> <I>Stk. 2. </I> Konstitution foretages af institutionens  \r\n\r\n bestyrelse. Indberetning om konstitution skal ske til  \r\n\r\n Undervisningsministeriet. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> En ansat kan kun have beskæftigelse uden for  \r\n\r\n tjenesten, for så vidt og i det omfang det er foreneligt med den  \r\n\r\n samvittighedsfulde udførelse af hans pligter og med den for stillingen  \r\n\r\n nødvendige agtelse og tillid. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Såfremt det af hensyn til udførelsen af  \r\n\r\n tjenestepligterne er nødvendigt at knytte tjenestebolig til en stilling, er  \r\n\r\n den ansatte forpligtet til at bebo denne, så længe han beklæder stillingen,  \r\n\r\n og til derefter at fraflytte denne. </P>  \r\n\r\n<P CLASS=STK> <I>Stk. 2. </I> De for statens tjenestemænd gældende regler om  \r\n\r\n boligens indretning og vedligeholdelse samt indflytning i og udflytning af  \r\n\r\n sådanne boliger finder tilsvarende anvendelse. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Lejen for andre boliger, som af skolen udlejes  \r\n\r\n til de ansatte, fastsættes under hensyn til boligens størrelse, alder,  \r\n\r\n kvalitet og udstyr. De for statens tjenestemænd gældende regler for leje af  \r\n\r\n statens lejeboliger er gældende for sådanne lejemål. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Eventuelle udgifter til tjenestens udførelse  \r\n\r\n under en ansats fravær som følge af et borgerligt eller kommunalt ombud  \r\n\r\n afholdes af vedkommende institution efter de for statens tjenestemænd  \r\n\r\n fastsatte regler. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> En ansat kan for varetagelsen af de pligter,  \r\n\r\n der følger af stillingen, samt for sådanne hverv, der må betragtes som led i  \r\n\r\n stillingen, kun oppebære sådan løn og andre ydelser, som er fastsat i henhold  \r\n\r\n til §§ 30 og 31. </P>  \r\n\r\n<P>Suspension, disciplinærforfølgning og injuriesøgsmål </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> En ansat kan suspenderes eller midlertidigt  \r\n\r\n overføres til andet arbejde, når han har pådraget sig grundet mistanke om et  \r\n\r\n forhold, der betager ham den tillid, som bestridelsen af stillingen kræver,  \r\n\r\n eller som i øvrigt gør det betænkeligt, at han vedblivende udfører sit  \r\n\r\n hidtidige arbejde. </P>  \r\n\r\n<P CLASS=STK> <I>Stk. 2. </I> Afgørelse efter stk. 1 træffes af  \r\n\r\n Undervisningsministeriet efter indhentet udtalelse fra bestyrelsen for  \r\n\r\n vedkommende institution. Indtil godkendelse - der uopholdeligt skal indhentes  \r\n\r\n - foreligger, kan bestyrelsen midlertidigt sætte den pågældende fra  \r\n\r\n tjenesten. </P>  \r\n\r\n<P CLASS=STK> <I>Stk. 3. </I> Under suspension oppebærer den ansatte løn  \r\n\r\n efter de for statens tjenestemænd gældende regler. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> En ansat, der tjenstligt indberettes for en  \r\n\r\n tjenesteforseelse eller et strafbart forhold, skal have udleveret en  \r\n\r\n fremstilling af sagens faktiske omstændigheder og have adgang til at afgive  \r\n\r\n en skriftlig udtalelse om fremstillingen. Han skal samtidig gøres bekendt  \r\n\r\n med, at han ikke har pligt til at udtale sig om fremstillingen. </P>  \r\n\r\n<P CLASS=STK> <I>Stk. 2. </I> Når Undervisningsministeriet efter indhentet  \r\n\r\n udtalelse fra bestyrelsen for vedkommende institution har besluttet at  \r\n\r\n indlede disciplinærundersøgelse mod en ansat for tjenesteforseelse, udpeger  \r\n\r\n Undervisningsministeriet ligeledes efter indhentet udtalelse fra  \r\n\r\n institutionens bestyrelse en forhørsleder. Er bestyrelsen og  \r\n\r\n Undervisningsministeriet enige om, at hvervet som forhørsleder bør bestrides  \r\n\r\n af en dommer, anmoder bestyrelsen præsidenten for en af de kollegiale retter  \r\n\r\n om at udpege forhørslederen. </P>  \r\n\r\n<P CLASS=STK> <I>Stk. 3. </I> Såfremt det i særlige tilfælde findes påkrævet,  \r\n\r\n kan bestyrelsen efter forhørslederens indstilling og efter indhentet  \r\n\r\n udtalelse fra vedkommende centralorganisation beskikke en person til at  \r\n\r\n repræsentere institutionen. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Den ansatte er berettiget til at give møde med  \r\n\r\n en bisidder og skal ved indkaldelsen til det første forhør gøres bekendt  \r\n\r\n hermed. </P>  \r\n\r\n<P CLASS=STK> <I>Stk. 2. </I> Som bisidder kan anvendes en repræsentant for  \r\n\r\n den ansattes organisation, en ansat i vedkommende institution eller en  \r\n\r\n advokat. </P>  \r\n\r\n<P CLASS=STK> <I>Stk. 3. </I> Forhørslederen træffer bestemmelse om  \r\n\r\n vidneførelse og om tilvejebringelse af andre bevisligheder. </P>  \r\n\r\n<P CLASS=STK> <I>Stk. 4. </I> Enhver ansat og ethvert medlem af  \r\n\r\n institutionens bestyrelse har pligt til at give møde under forhørene og  \r\n\r\n afgive forklaring. Den, som afgiver urigtig forklaring som vidne, straffes  \r\n\r\n med bøde eller hæfte. Hvis et vidne undlader at give møde eller vægrer sig  \r\n\r\n ved at afgive forklaring, kan forhørslederen lade ham afhøre ved underretten  \r\n\r\n på det sted, hvor forhørene afholdes eller den pågældende bor. </P>  \r\n\r\n<P CLASS=STK> <I>Stk. 5. </I> Den ansatte har adgang til at afgive skriftlige  \r\n\r\n indlæg, også efter forhørenes afslutning. </P>  \r\n\r\n<P CLASS=STK> <I>Stk. 6. </I> Forhørslederen afgiver efter sagens afslutning  \r\n\r\n en beretning. Hvis Undervisningsministeriet anmoder derom, skal  \r\n\r\n forhørslederen tillige afgive en indstilling om sagens afgørelse. </P>  \r\n\r\n<P CLASS=STK> <I>Stk. 7. </I> Forhør og retsmøder, der afholdes under sagen,  \r\n\r\n er ikke offentlige. Dog kan vedkommende bestyrelse bestemme, at  \r\n\r\n offentligheden skal have adgang til at overvære sagens behandling, hvis den  \r\n\r\n ansatte med tilslutning af vedkommende centralorganisation fremsætter  \r\n\r\n begæring herom. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Må det antages, at sagen slutter med  \r\n\r\n overførelse til andet arbejdssted eller til anden stilling inden for  \r\n\r\n institutionen, degradation eller afsked, skal der gives meddelelse om sagens  \r\n\r\n stilling til vedkommende centralorganisation, således at denne kan få  \r\n\r\n lejlighed til at udtale sig i sagen, inden denne afgøres. </P>  \r\n\r\n<P CLASS=STK> <I>Stk. 2. </I> Vedkommende centralorganisation har efter  \r\n\r\n begæring krav på at blive gjort bekendt med den afgørelse, som er truffet på  \r\n\r\n grundlag af det ved den tjenstlige undersøgelse tilvejebragte materiale. </P>  \r\n\r\n<P CLASS=STK> <I>Stk. 3. </I> Hvis den ansatte er mistænkt for et strafbart  \r\n\r\n forhold, kan han forlange sagen behandlet som straffesag. Dette er ikke til  \r\n\r\n hinder for, at der efter straffesagens afslutning iværksættes tjenstligt  \r\n\r\n forhør imod den ansatte. </P>  \r\n\r\n<P CLASS=STK> <I>Stk. 4. </I> En ansat, hvem der er tildelt en  \r\n\r\n disciplinærstraf uden forudgående tjenstligt forhør, jf. § 21, kan begære en  \r\n\r\n tjenstlig undersøgelse iværksat. Der er dog kun pligt til at imødekomme  \r\n\r\n begæringen, såfremt den er anbefalet af vedkommende centralorganisation. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Sluttes undersøgelsen uden ikendelse af  \r\n\r\n disciplinærstraf, godtgøres den ansattes udgift til bisidder. I andre  \r\n\r\n tilfælde afgør bestyrelsen efter forhandling med Undervisningsministeriet  \r\n\r\n under hensyntagen til sagens udfald og omstændighederne i øvrigt, om udgiften  \r\n\r\n til bisidder skal godtgøres helt eller delvis. </P>  \r\n\r\n<P CLASS=STK> <I>Stk. 2. </I> Godtgørelse efter stk. 1 ydes kun, såfremt det  \r\n\r\n må anses for rimeligt, at den ansatte har afholdt udgifter til bisidder, og  \r\n\r\n godtgørelsen kan ikke overstige, hvad der for et tilsvarende arbejde ville  \r\n\r\n være blevet tilkendt en beskikket forsvarer i en straffesag. Forhørslederen  \r\n\r\n afgiver efter begæring en udtalelse herom. </P>  \r\n\r\n<P CLASS=STK> <I>Stk. 3. </I> Har en ansat under en disciplinærsag på egen  \r\n\r\n hånd fremskaffet beviser, godtgøres udgifter herved ham helt eller delvis,  \r\n\r\n når han må anses for at have haft rimelig grund til at fremskaffe beviserne.  \r\n\r\n Forhørslederen afgiver efter begæring en udtalelse herom. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Som disciplinærstraf for tjenstlig forseelse  \r\n\r\n kan anvendes advarsel eller irettesættelse, bøde, der dog ikke må overstige  \r\n\r\n 1/2 måneds løn, overførelse til andet arbejde eller andet arbejdssted eller  \r\n\r\n til anden stilling inden for institutionen, degradation - herunder nedrykning  \r\n\r\n med eet eller flere løntrin inden for samme lønramme - eller afsked. Bøde  \r\n\r\n over 1/25 af månedslønnen og overførelse til andet arbejde kan ikke anvendes,  \r\n\r\n inden forhør er afholdt i overensstemmelse med §§ 17-19, medmindre der  \r\n\r\n foreligger en uforbeholden skriftlig tilståelse, i hvilken den ansatte vedgår  \r\n\r\n de faktiske omstændigheder i det påsigtede forhold og erkender sig skyldig i  \r\n\r\n en tjenesteforseelse. Overførelse til andet arbejdssted eller til anden  \r\n\r\n stilling inden for institutionen, degradation eller afsked som straf for  \r\n\r\n tjenesteforseelser kan, når forholdet ikke er fastslået ved dom, aldrig finde  \r\n\r\n sted uden efter afholdt tjenstligt forhør. Ikendte bøder kan indeholdes i  \r\n\r\n lønnen. </P>  \r\n\r\n<P CLASS=STK> <I>Stk. 2. </I> Beslutning om ikendelse af disciplinærstraf  \r\n\r\n træffes af Undervisningsministeriet efter indhentet udtalelse fra bestyrelsen  \r\n\r\n for vedkommende institution. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Når en ansat beskyldes for uretskaffenhed i  \r\n\r\n tjenesten, eller der fremsættes ærerørige beskyldninger mod ham, kan  \r\n\r\n Undervisningsministeriet efter indhentet udtalelse fra bestyrelsen for  \r\n\r\n vedkommende institution pålægge ham at fralægge sig beskyldningen ved dom.  \r\n\r\n Såfremt forholdene taler derfor, kan bestyrelsen efter forhandling med  \r\n\r\n Undervisningsministeriet og Finansministeriet bestemme, at der af  \r\n\r\n institutionen ydes den ansatte hel eller delvis godtgørelse af eventuelle  \r\n\r\n udgifter ved retssagen. </P>  \r\n\r\n<P>Afsked </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Ansatte afskediges af institutionens  \r\n\r\n bestyrelse. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> En ansat kan forlange sig afskediget med 3  \r\n\r\n måneders varsel til udgangen af en måned. Der kan dog ved aftale i henhold  \r\n\r\n til § 30 for grupper af ansatte fastsættes et længere afskedigelsesvarsel.  \r\n\r\n</P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Ansatte kan afskediges uden ansøgning med 5  \r\n\r\n måneders varsel til udgangen af en måned, jf. dog stk. 2-6. </P>  \r\n\r\n<P CLASS=STK> <I>Stk. 2. </I> Afskedigelsesvarslet efter stk. 1 forhøjes med  \r\n\r\n 1 måned for hvert tredje ansættelsesår, dog højst til 8 måneder. </P>  \r\n\r\n<P CLASS=STK> <I>Stk. 3. </I> Hvis der er fastsat et længere  \r\n\r\n afskedigelsesvarsel for den ansatte end 3 måneder, jf. § 24, 2. pkt.,  \r\n\r\n forlænges afskedigelsesvarslet efter stk. 1 og 2 tilsvarende. </P>  \r\n\r\n<P CLASS=STK> <I>Stk. 4. </I> Afskedigelse uden ansøgning på grund af sygdom  \r\n\r\n af en ansat i tilfælde, hvor pensionsudbetaling påbegyndes i umiddelbar  \r\n\r\n forbindelse med den pågældendes fratræden, kan ske med 3 måneders varsel.  \r\n\r\n</P>  \r\n\r\n<P CLASS=STK> <I>Stk. 5. </I> Ansatte afskediges til fratræden med udgangen  \r\n\r\n af den måned, hvori de fylder 70 år eller opnår den alder over 60 år, som  \r\n\r\n fastsættes ved aftale for tilsvarende tjenestemandsstillinger i staten. </P>  \r\n\r\n<P CLASS=STK> <I>Stk. 6. </I> Afsked kan dog ske med et kortere varsel end  \r\n\r\n nævnt i stk. 1-3, såfremt den er begrundet i, at den ansatte som følge af  \r\n\r\n strafbart forhold, tjenesteforseelse eller mislighed er uskikket til at  \r\n\r\n forblive i stillingen. </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Inden en ansat afskediges uden ansøgning, skal  \r\n\r\n der - bortset fra de i § 25, stk. 5, nævnte tilfælde - gives såvel  \r\n\r\n vedkommende centralorganisation som den ansatte selv adgang til at udtale  \r\n\r\n sig, medmindre forhør har været afholdt efter §§ 17-19. </P>  \r\n\r\n<P CLASS=STK> <I>Stk. 2. </I> Enhver, der afskediges uden ansøgning, kan  \r\n\r\n forlange at få skriftlig oplysning om afskedigelsesgrunden. </P>  \r\n\r\n<P CLASS=STK> <I>Stk. 3. </I> Forud for enhver uansøgt afsked - bortset fra  \r\n\r\n de i § 25, stk. 5, nævnte tilfælde indhentes en udtalelse fra bestyrelsen for  \r\n\r\n Pensionskassen for Tekniske Undervisningsvirksomheder og Handelsskoler m.v.  \r\n\r\n om den pågældendes krav på pension. Det samme gælder ved ansøgt afsked, når  \r\n\r\n afskedsansøgningen skyldes helbredsmæssige forhold. </P>  \r\n\r\n<P CLASS=STK> <I>Stk. 4. </I> Institutionen indberetter foretagne  \r\n\r\n afskedigelser af ansatte til Undervisningsministeriet og til den  \r\n\r\n forhandlingsberettigede organisation. Tilsvarende indberetning foretages til  \r\n\r\n pensionskassen for ansatte, der er optaget i kassen. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Ved uansøgt afsked af en ansat, der har været  \r\n\r\n uafbrudt ansat i 12, 15 eller 18 år, skal bestyrelsen ved den ansattes  \r\n\r\n fratræden udrede et beløb svarende til henholdsvis 1, 2 eller 3 måneders løn.  \r\n\r\n</P>  \r\n\r\n<P CLASS=STK> <I>Stk. 2. </I> Bestemmelsen i stk. 1 finder ikke anvendelse i  \r\n\r\n tilfælde, hvor pensionsudbetaling fra pensionskassen kan påbegyndes i  \r\n\r\n umiddelbar forbindelse med den pågældendes fratræden. </P>  \r\n\r\n<P CLASS=STK> <I>Stk. 3. </I> Bestemmelsen i stk. 1 finder heller ikke  \r\n\r\n anvendelse i tilfælde, hvor afskeden er begrundet i, at den ansatte som følge  \r\n\r\n af strafbart forhold, tjenesteforseelse eller mislighed er uskikket til at  \r\n\r\n forblive i stillingen. </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Skønner den forhandlingsberettigede  \r\n\r\n organisation, jf. § 30, at en afskedigelse af en ansat ikke kan anses for  \r\n\r\n rimeligt begrundet i institutionens eller den pågældendes forhold, kan  \r\n\r\n organisationen inden for en frist af 4 uger fra det tidspunkt, hvor der er  \r\n\r\n givet den ansatte meddelelse om, at han er afskediget, kræve spørgsmålet  \r\n\r\n forhandlet med institutionens bestyrelse. Forhandlingen skal finde sted  \r\n\r\n senest 4 uger efter, at anmodningen er fremsat. </P>  \r\n\r\n<P CLASS=STK> <I>Stk. 2. </I> Opnås der ikke under mødet med bestyrelsen  \r\n\r\n enighed, kan organisationen forlange, at sagen om afskedigelse af den  \r\n\r\n pågældende drøftes på et møde med Undervisningsministeriet. Opnås der heller  \r\n\r\n ikke på dette møde en for parterne tilfredsstillende ordning, kan sagen,  \r\n\r\n medmindre opsigelsen skyldes institutionens ophør, inden 4 uger indbringes  \r\n\r\n for et voldgiftsnævn, bestående af 4 medlemmer udpeget som nedenfor angivet  \r\n\r\n og en formand, der skal være dommer, og som vælges af medlemmerne. Såfremt  \r\n\r\n der ikke kan opnås enighed om valget af formand, anmodes præsidenten for  \r\n\r\n landsretten i den landsretskreds, hvor institutionen er beliggende, om at  \r\n\r\n udpege formanden. </P>  \r\n\r\n<P CLASS=STK> <I>Stk. 3. </I> De 2 medlemmer af nævnet vælges af henholdsvis  \r\n\r\n Undervisningsministeriet og vedkommende institutions bestyrelse og de andre 2  \r\n\r\n af den forhandlingsberettigede organisation. Når sagen vedrører en lærer,  \r\n\r\n skal 2 af medlemmerne være pædagoger. Der udpeges stedfortrædere for de af  \r\n\r\n institutionens bestyrelse og organisationen udpegede medlemmer af nævnet </P>  \r\n\r\n<P CLASS=STK> <I>Stk. 4. </I> De sager, der forelægges nævnet, skal  \r\n\r\n fremskyndes mest muligt. Afgørelsen skal være ledsaget af begrundelse.  \r\n\r\n Nævnets forhandlinger er ikke offentlige, og dets voteringer er hemmelige. I  \r\n\r\n øvrigt bestemmer nævnet selv sin forretningsgang og kan herunder også  \r\n\r\n fastsætte, at en sag skal afgøres efter skriftlig votering, uden at det er  \r\n\r\n nødvendigt, at nævnets medlemmer mødes. </P>  \r\n\r\n<P CLASS=STK> <I>Stk. 5. </I> I voldgiftssager er parterne berettiget til at  \r\n\r\n give møde med en sagkyndig og/eller en juridisk kyndig bisidder. </P>  \r\n\r\n<P CLASS=STK> <I>Stk. 6. </I> Nævnet bestemmer, om udtalelserne skal afgives  \r\n\r\n skriftligt, eller om de skal fremføres under en afhøring. </P>  \r\n\r\n<P CLASS=STK> <I>Stk. 7. </I> Nævnet afsiger en motiveret kendelse, og i de  \r\n\r\n tilfælde, hvor nævnet måtte finde, at den foretagne opsigelse ikke er  \r\n\r\n rimeligt begrundet i den pågældendes eller institutionens forhold, kan det  \r\n\r\n pålægges institutionen at afbøde virkningerne af opsigelsen. Det kan herved  \r\n\r\n pålægges institutionen, såfremt den pågældende og institutionen ikke begge  \r\n\r\n ønsker ansættelsesforholdet opretholdt, at betale den pågældende en  \r\n\r\n erstatning, hvis størrelse fastsættes af nævnet og skal være afhængig af  \r\n\r\n sagens omstændigheder og pågældendes anciennitet ved institutionen. </P>  \r\n\r\n<P CLASS=STK> <I>Stk. 8. </I> Offentliggørelse af nævnets afgørelse kan finde  \r\n\r\n sted efter nævnets bestemmelser. Oplysning om eventuelle dissentierende vota  \r\n\r\n må ikke gives. </P>  \r\n\r\n<P CLASS=STK> <I>Stk. 9. </I> Nævnets omkostninger i forbindelse med sagen  \r\n\r\n fastsættes af nævnet. Omkostningerne, herunder udgifter til bisidder, kan  \r\n\r\n pålægges den ene af parterne eller fordeles på disse. </P>  \r\n\r\n<P CLASS=STK> <I>Stk. 10. </I> Undtaget fra nævnets kompetence er  \r\n\r\n afskedigelser, der sker efter afholdelse af disciplinærundersøgelse, når  \r\n\r\n forhørslederen har afgivet indstilling om afskedigelse, jf. § 18, stk. 6, 2.  \r\n\r\n pkt. </P>  \r\n\r\n<P>Særbestemmelser om prøveansatte </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> En prøveansat kan i de første 3 måneder af  \r\n\r\n prøveansættelsen forlange sig afskediget med 14 dages varsel til udgangen af  \r\n\r\n en måned. </P>  \r\n\r\n<P CLASS=STK> <I>Stk. 2. </I> I de første 3 måneder af prøveansættelsen kan  \r\n\r\n prøveansatte afskediges uden ansøgning med 14 dages varsel til udgangen af en  \r\n\r\n måned. </P>  \r\n\r\n<P CLASS=STK> <I>Stk. 3. </I> Bestemmelserne i § 26, stk. 3, og §§ 27-28  \r\n\r\n gælder ikke for prøveansatte. </P>  \r\n\r\n<P>Forhandlings- og organisationsforhold </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Løn- og andre ansættelsesvilkår for ansatte,  \r\n\r\n der er omfattet af denne bekendtgørelse, fastsættes i overensstemmelse med  \r\n\r\n den gældende hovedaftale mellem finansministeren og tjenestemændenes  \r\n\r\n centralorganisationer. </P>  \r\n\r\n<P CLASS=STK> <I>Stk. 2. </I> Aftaler efter stk. 1 kan dog ikke indgås om  \r\n\r\n forhold, der bestemmes ved lov eller angår institutionernes opgaver,  \r\n\r\n organisation eller personalebehov. </P>  \r\n\r\n<P CLASS=STK> <I>Stk. 3. </I> Bestemmelserne i tjenestemandslovens kapitel 10  \r\n\r\n og 12 finder i øvrigt tilsvarende anvendelse. </P>  \r\n\r\n<P>Personlige tillæg </P>  \r\n\r\n</DIV>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Såfremt en ansat i medfør af reglen i § 9, stk.  \r\n\r\n 3, eller anden ham utilregnelig årsag overgår til en stilling, der er henført  \r\n\r\n til en lavere lønramme end den hidtidige, ydes der ham efter forelæggelse for  \r\n\r\n Undervisningsministeriet et personligt tillæg til udligning af forskellen.  \r\n\r\n</P>  \r\n\r\n<P CLASS=STK> <I>Stk. 2. </I> Tillæg efter stk. 1 bortfalder i det omfang,  \r\n\r\n der opnås lønfremgang ved overgang til højere lønramme eller løntrin. </P>  \r\n\r\n<P>Lønforskrivning </P>  \r\n\r\n</DIV>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Ansatte kan give transport på løn til  \r\n\r\n anerkendte låneinstitutter efter de for statens tjenestemænd gældende regler.  \r\n\r\n</P>  \r\n\r\n<P CLASS=STK> <I>Stk. 2. </I> Bortset fra de tilfælde, der er nævnt i stk. 1,  \r\n\r\n kan en ansat ikke overdrage, pantsætte eller på anden måde råde over løn, der  \r\n\r\n ikke er udbetalt. </P>  \r\n\r\n<P>Ekstraordinær tjenestefrihed m.v. </P>  \r\n\r\n</DIV>  \r\n\r\n<A NAME=\"\"P33\"\"></A>\r\n\r\n<DIV CLASS=PARAGRAPH ID=\"P33\">  \r\n\r\n<P CLASS=PARAB> <B>§ 33. </B> Der ydes ekstraordinær tjenestefrihed m.v.  \r\n\r\n efter de for tilsvarende tjenestemænd i staten, folkeskolen og folkekirken  \r\n\r\n gældende regler. </P>  \r\n\r\n<P CLASS=STK> <I>Stk. 2. </I> Ydelse af tjenestefrihed med løn kræver  \r\n\r\n godkendelse af Undervisningsministeriet. </P>  \r\n\r\n<P CLASS=STK> <I>Stk. 3. </I> Ydelse af tjenestefrihed uden løn indberettes  \r\n\r\n til Undervisningsministeriet og pensionskassen, jf. § 37, stk. 2. </P>  \r\n\r\n<P>Efterindtægt </P>  \r\n\r\n</DIV>  \r\n\r\n<A NAME=\"\"P34\"\"></A>\r\n\r\n<DIV CLASS=PARAGRAPH ID=\"P34\">  \r\n\r\n<P CLASS=PARAB> <B>§ 34. </B> Ægtefællen efter en ansat, som ved sin død  \r\n\r\n oppebar løn, er berettiget til efterindtægt, medmindre ægteskabet var opløst  \r\n\r\n ved skilsmisse. Efterlader den pågældende sig ikke ægtefælle, men  \r\n\r\n børnepensionsberettigede børn, er disse berettiget til efterindtægt. </P>  \r\n\r\n<P CLASS=STK> <I>Stk. 2. </I> For så vidt der med den afdødes stilling var  \r\n\r\n forbundet tjenestebolig, har de til efterindtægt efter stk. 1 berettigede  \r\n\r\n endvidere inden for et tidsrum af 3 måneder ret til at blive boende i boligen  \r\n\r\n på de for den ansatte gældende vilkår. Kontorlokaler og andre til tjenstlig  \r\n\r\n brug bestemte lokaler skal dog straks fraflyttes, ligesom det efter  \r\n\r\n omstændighederne kan pålægges de efterladte at stille i det mindste eet  \r\n\r\n beboelsesværelse til rådighed for den, der skal beklæde stillingen efter den  \r\n\r\n afdøde. </P>  \r\n\r\n<P CLASS=STK> <I>Stk. 3. </I> Afgår en ansat ved døden uden at efterlade sig  \r\n\r\n ægtefælle eller børnepensionsberettigede børn, er hans bo berettiget til  \r\n\r\n efterindtægt. </P>  \r\n\r\n</DIV>  \r\n\r\n<A NAME=\"\"P35\"\"></A>\r\n\r\n<DIV CLASS=PARAGRAPH ID=\"P35\">  \r\n\r\n<P CLASS=PARAB> <B>§ 35. </B> Efterindtægt udgør for hver måned et beløb  \r\n\r\n svarende til den sidst udbetalte lønindtægt. </P>  \r\n\r\n<P CLASS=STK> <I>Stk. 2. </I> Retten til efterindtægt omfatter et tidsrum af  \r\n\r\n 3 måneder efter dødsfaldet, jf. dog stk. 3 og 4. </P>  \r\n\r\n<P CLASS=STK> <I>Stk. 3. </I> Er en ansat afgået ved døden som umiddelbar  \r\n\r\n følge af tilskadekomst under udførelsen af tjenesten, omfatter retten til  \r\n\r\n efterindtægt efter stk. 1 et tidsrum af 12 måneder. </P>  \r\n\r\n<P CLASS=STK> <I>Stk. 4. </I> Ægtefællens ret til efterindtægt efter en  \r\n\r\n ansat, der er afgået ved døden, før ægtefællen er berettiget til  \r\n\r\n ægtefællepension, omfatter et tidsrum af 9 måneder. </P>  \r\n\r\n</DIV>  \r\n\r\n<A NAME=\"\"P36\"\"></A>\r\n\r\n<DIV CLASS=PARAGRAPH ID=\"P36\">  \r\n\r\n<P CLASS=PARAB> <B>§ 36. </B> Hvis en ægtefælle, som er berettiget til  \r\n\r\n efterindtægt, afgår ved døden inden efterindtægtsperiodens udløb, tilkommer  \r\n\r\n den del af efterindtægten, som ikke er udbetalt ved dødsfaldet, førstafdødes  \r\n\r\n børnepensionsberettigede børn eller boet. </P>  \r\n\r\n<P>Pension m.v. </P>  \r\n\r\n</DIV>  \r\n\r\n<A NAME=\"\"P37\"\"></A>\r\n\r\n<DIV CLASS=PARAGRAPH ID=\"P37\">  \r\n\r\n<P CLASS=PARAB> <B>§ 37. </B> Det påhviler bestyrelsen at drage omsorg for,  \r\n\r\n at de ansatte søges optaget i Pensionskassen for Tekniske  \r\n\r\n Undervisningsvirksomheder og Handelsskoler m.v. efter pensionskassens  \r\n\r\n vedtægter, medmindre de pågældende over for Undervisningsministeriet godtgør,  \r\n\r\n at der på anden måde er sikret dem en passende pension. </P>  \r\n\r\n<P CLASS=STK> <I>Stk. 2. </I> Såfremt der ydes tjenestefrihed uden løn, skal  \r\n\r\n bestyrelsen indberette dette til pensionskassen. Tilsvarende gælder ændringer  \r\n\r\n i beskæftigelsesgraden. </P>  \r\n\r\n<P>Ikrafttrædelses- og overgangsbestemmelser </P>  \r\n\r\n</DIV>  \r\n\r\n<A NAME=\"\"P38\"\"></A>\r\n\r\n<DIV CLASS=PARAGRAPH ID=\"P38\">  \r\n\r\n<P CLASS=PARAB> <B>§ 38. </B> Denne bekendtgørelse har virkning fra den 1.  \r\n\r\n april 1987. </P>  \r\n\r\n</DIV>  \r\n\r\n<A NAME=\"\"P39\"\"></A>\r\n\r\n<DIV CLASS=PARAGRAPH ID=\"P39\">  \r\n\r\n<P CLASS=PARAB> <B>§ 39. </B> Undervisningsministeriets cirkulære nr. 240 af  \r\n\r\n 1. december 1966 om ansættelse og aflønning af fastansat og overenskomstansat  \r\n\r\n personale ved handelsskoler ophæves, jf. dog stk. 2 og 3. </P>  \r\n\r\n<P CLASS=STK> <I>Stk. 2. </I> For så vidt angår forhold, hvorom der efter  \r\n\r\n denne bekendtgørelse skal fastsættes regler ved administrative forskrifter  \r\n\r\n eller ved aftale, forbliver de tidligere udfærdigede forskrifter herom i  \r\n\r\n kraft, indtil de afløses af andre regler. </P>  \r\n\r\n<P CLASS=STK> <I>Stk. 3. </I> Undervisningsministeren kan endvidere  \r\n\r\n fastsætte, at andre bestemmelser i de tidligere udfærdigede forskrifter  \r\n\r\n forbliver i kraft. </P>  \r\n\r\n<P CLASS=STK> <I>Stk. 4. </I> Undervisningsministeren bekendtgør, hvilke  \r\n\r\n bestemmelser der efter stk. 2 og 3 forbliver i kraft, og fra hvilke  \r\n\r\n tidspunkter de bortfalder eller ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 31. marts  \r\n\r\n 1987 </I> </P>  \r\n\r\n<P ALIGN=CENTER>P. M. V. </P>  \r\n\r\n<P CLASS=UNDERSKREVET-AF ALIGN=CENTER>STEN GRAMBYE </P>  \r\n\r\n<P CLASS=MINISTER ALIGN=RIGHT>/A. Jahnsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/05/1987"
        },
        {
            "displayName": "Accession",
            "displayValue": "B19870024105"
        },
        {
            "displayName": "Entydig dokumentidentifikation",
            "displayValue": "CM032332"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "241"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "31/03/1987"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Lønafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin., 2. afd. 2. kt. j. nr. 1985-4404-24"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}