{
    "id": 85464,
    "title": "Bekendtgørelse af lov om beskatning af fortjeneste ved afståelse af fast ejendom(Ejendomsavancebeskatningsloven) (* 1)",
    "documentTypeId": "30",
    "isSagsforlobPeriodValid": false,
    "shortName": "LBK nr 640 af 02/08/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af lov om beskatning af  \r\n\r\n fortjeneste ved afståelse af fast ejendom(Ejendomsavancebeskatningsloven) (*  \r\n\r\n 1) </H1>  \r\n\r\n<P></P>  \r\n\r\n<P CLASS=SUB-TITLE>Herved bekendtgøres lov om beskatning af fortjeneste ved  \r\n\r\n afståelse af fast ejendom, jf. lovbekendtgørelse nr. 596 af 10. juli 1995,  \r\n\r\n med de ændringer der følger af § 7 i lov nr. 1223 af 27. december 1996 og § 3  \r\n\r\n i lov nr. 440 af 10. juni 1997. </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Fortjeneste ved afståelse af fast ejendom  \r\n\r\n medregnes til den </P>  \r\n\r\n<P>skattepligtige indkomst efter reglerne i denne lov. </P>  \r\n\r\n<P CLASS=STK> <I>Stk. 2. </I> Denne lov omfatter dog ikke fortjenester, der  \r\n\r\n er omfattet af afskrivningslovens § 29 eller § 29 S. </P>  \r\n\r\n<P CLASS=STK> <I>Stk. 3. </I> Loven gælder ikke for fortjeneste eller tab ved  \r\n\r\n afståelse af fast ejendom, der er erhvervet som led i den skattepligtiges  \r\n\r\n næringsvej. </P>  \r\n\r\n<P CLASS=STK> <I>Stk. 4. </I> Endvidere gælder loven ikke for fortjeneste ved  \r\n\r\n afståelse af ejerlejligheder, der er skattepligtig efter lov om beskatning af  \r\n\r\n fortjeneste ved førstegangsafståelse af visse ejerlejligheder m.v. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Erstatnings- og forsikringssummer sidestilles  \r\n\r\n med salgssummer, jf. dog §§ 10 og 11. </P>  \r\n\r\n<P CLASS=STK> <I>Stk. 2. </I> Overdragelse af fast ejendom som gave eller  \r\n\r\n arveforskud sidestilles med salg. Erhvervelse af fast ejendom ved gave eller  \r\n\r\n arveforskud sidestilles med køb. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Er en afstået fast ejendom erhvervet ved gave  \r\n\r\n eller arveforskud, benyttes den værdi, der er lagt til grund ved beregningen  \r\n\r\n af gaveafgift eller indkomstskat af erhvervelsen, som udgangspunkt for  \r\n\r\n beregningen af fortjeneste ved afståelsen. Har erhvervelsen ikke været  \r\n\r\n gaveafgifts- eller indkomstskattepligtig, anvendes den pågældende faste  \r\n\r\n ejendoms værdi i handel og vandel på erhvervelsestidspunktet som  \r\n\r\n udgangspunkt. </P>  \r\n\r\n<P CLASS=STK> <I>Stk. 2. </I> Er afståelse sket ved gave eller arveforskud,  \r\n\r\n betragtes den værdi, der lægges til grund ved beregningen af gaveafgift eller  \r\n\r\n indkomstskat i forbindelse med overdragelsen, som afståelsessum. Er  \r\n\r\n overdragelsen hverken gaveafgifts- eller indkomstskattepligtig, betragtes  \r\n\r\n værdien i handel og vandel på overdragelsestidspunktet som overdragelsessum.  \r\n\r\n</P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Fortjeneste ved afståelse af fast ejendom  \r\n\r\n opgøres som forskellen mellem på den ene side afståelsessummen omregnet efter  \r\n\r\n stk. 4 og på den anden side anskaffelsessummen opgjort efter stk. 2 eller  \r\n\r\n stk. 3 og reguleret efter § 5 eller § 5 A. </P>  \r\n\r\n<P CLASS=STK> <I>Stk. 2. </I> Anskaffelsessummen omregnes til kontantværdi,  \r\n\r\n der beregnes ved, at den kontante del af anskaffelsessummen lægges sammen med  \r\n\r\n kursværdien af ejendommens gældsposter på anskaffelsestidspunktet. </P>  \r\n\r\n<P CLASS=STK> <I>Stk. 3. </I> (* 2) Er den afståede ejendom erhvervet før den  \r\n\r\n 19. maj 1993, opgøres den skattepligtiges anskaffelsessum som enten </P>  \r\n\r\n<UL CLASS=PLAIN-LIST>  \r\n\r\n<LI>1) ejendomsværdien pr. 1. januar 1993 med et tillæg på 10 pct. eller  \r\n\r\n</LI>  \r\n\r\n<LI>2) ejendomsværdien pr. 1. januar 1993 med et tillæg på 10 pct. og med  \r\n\r\n tillæg af et beløb opgjort som halvdelen af forskellen mellem denne værdi og  \r\n\r\n ejendomsværdien pr. 1. januar 1996. </LI>  \r\n\r\n</UL>  \r\n\r\n<P>Den skattepligtige kan inden den 31. december 1993 begære en vurdering  \r\n\r\n efter vurderingslovens § 4 B. Såfremt en sådan vurdering begæres, skal den  \r\n\r\n pågældende anvende ejendomsværdien efter denne vurdering som anskaffelsessum.  \r\n\r\n Uanset 1. og 2. pkt. kan den skattepligtige, hvis den faktiske  \r\n\r\n anskaffelsessum omregnet til kontantværdi efter stk. 2 og tillagt  \r\n\r\n vedligeholdelses- og forbedringsudgifter afholdt inden den 1. januar 1993 er  \r\n\r\n højere end værdien efter 1. og 2. pkt., i stedet vælge at benytte denne  \r\n\r\n anskaffelsessum. Udgifter som nævnt i § 5, stk. 2, 4., 5. og 6. pkt.,  \r\n\r\n medregnes ikke. Anskaffelsessummen for ejendomme, der er beliggende i  \r\n\r\n udlandet, er værdien i handel og vandel den 19. maj 1993. Den i 4. og 5. pkt.  \r\n\r\n nævnte faktiske anskaffelsessum kan dog anvendes, hvis denne er højere end  \r\n\r\n værdien i handel og vandel den 19. maj 1993. </P>  \r\n\r\n<P CLASS=STK> <I>Stk. 4. </I> (* 3) Afståelsessummen omregnes til  \r\n\r\n kontantværdi, der beregnes ved, at den kontante del af afståelsessummen  \r\n\r\n lægges sammen med kursværdien af de overdragne gældsposter på  \r\n\r\n afståelsestidspunktet. Medmindre kursen på afståelsestidspunktet er under  \r\n\r\n 100, omregnes inkonverterbare lån, der af sælger er stiftet eller overtaget  \r\n\r\n før den 19. maj 1993, til kurs 100, såfremt lånet er stiftet eller overtaget  \r\n\r\n til en kurs på 100 eller derunder. </P>  \r\n\r\n<P CLASS=STK> <I>Stk. 5. </I> Skatteministeren fastsætter de nærmere regler  \r\n\r\n om omregningen af anskaffelsessummer og afståelsessummer. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Anskaffelsessummen forhøjes med et tillæg på  \r\n\r\n 10.000 kr. for anskaffelsesåret og hvert af de efterfølgende kalenderår,  \r\n\r\n hvori den skattepligtige har ejet ejendommen. For ejendomme, som er omfattet  \r\n\r\n af § 4, stk. 3, ydes tillægget fra og med 1993. Tillægget gives dog ikke for  \r\n\r\n det kalenderår, hvori ejendommen afstås, medmindre afståelsen sker i samme  \r\n\r\n kalenderår som anskaffelsen. Såfremt den skattepligtige kun afstår en del af  \r\n\r\n en fast ejendom, nedsættes tillægget efter forholdet mellem  \r\n\r\n anskaffelsessummen for hele ejendommen og anskaffelsessummen for den del af  \r\n\r\n ejendommen, der afstås. Såfremt den skattepligtige ejede ejendommen i sameje  \r\n\r\n med andre, udgør tillægget kun så stort en del af 10.000 kr. årlig, som  \r\n\r\n svarer til den skattepligtiges andel af ejendommen. </P>  \r\n\r\n<P CLASS=STK> <I>Stk. 2. </I> Anskaffelsessummen forhøjes endvidere med  \r\n\r\n afholdte udgifter til vedligeholdelse eller forbedring, i det omfang disse  \r\n\r\n har oversteget 10.000 kr. pr. kalenderår. For ejendomme, som er omfattet af §  \r\n\r\n 4, stk. 3, medtages alene udgifter, der er afholdt den 1. januar 1993 eller  \r\n\r\n senere. Såfremt ejendommen er begæret vurderet efter vurderingslovens § 4 B  \r\n\r\n eller er omfattet af § 4, stk. 3, 6. pkt., medtages alene udgifter, der er  \r\n\r\n afholdt efter den 19. maj 1993. Vedligeholdelsesudgifter, der har kunnet  \r\n\r\n fradrages ved opgørelsen af den skattepligtige indkomst, medregnes ikke. Ved  \r\n\r\n afgørelsen af, om vedligeholdelsesudgifter har kunnet fradrages ved  \r\n\r\n opgørelsen af den skattepligtige indkomst, ses der bort fra standardfradraget  \r\n\r\n efter ligningslovens § 15 J. Udgifter til ombygning eller forbedring af  \r\n\r\n afskrivningsberettigede bygninger og installationer i afskrivningsberettigede  \r\n\r\n bygninger, der er fradraget i den skattepligtige indkomst efter  \r\n\r\n afskrivningslovens § 21, stk. 2, samt udgifter, der er fratrukket efter  \r\n\r\n ligningslovens § 8 C, medregnes ikke. Såfremt den skattepligtige kun afstår  \r\n\r\n en del af en fast ejendom, medregnes kun udgifter til vedligeholdelse og  \r\n\r\n forbedring, der vedrører den afståede del af ejendommen. Udgifterne medregnes  \r\n\r\n i disse tilfælde i det omfang, de i det enkelte kalenderår overstiger  \r\n\r\n tillægget efter stk. 1, 4. pkt. Reglerne i 4., 5. og 6. pkt. gælder  \r\n\r\n tilsvarende. Såfremt den skattepligtige ejede ejendommen i sameje med andre,  \r\n\r\n medregnes kun udgifter til vedligeholdelse og forbedring, som den  \r\n\r\n skattepligtige har afholdt. Udgifterne medregnes i disse tilfælde i det  \r\n\r\n omfang, de i det enkelte kalenderår overstiger tillægget efter stk. 1, 5.  \r\n\r\n pkt. Reglerne i 4., 5. og 6. pkt. gælder tilsvarende. </P>  \r\n\r\n<P CLASS=STK> <I>Stk. 3. </I> Anskaffelsessummen forhøjes tillige med  \r\n\r\n vederlag, der er betalt for en mælkekvote ved tildelingen. Såfremt den  \r\n\r\n skattepligtige er blevet beskattet af kvotens værdi ved tildelingen, kan det  \r\n\r\n beskattede beløb tillægges anskaffelsessummen. Er ejendommen omfattet af § 5  \r\n\r\n A, forhøjes den regulerede anskaffelsessum efter § 5 A, stk. 1, i det år,  \r\n\r\n hvor mælkekvoten erhverves. </P>  \r\n\r\n<P CLASS=STK> <I>Stk. 4. </I> Anskaffelsessummen nedsættes i afståelsesåret  \r\n\r\n med det vederlag, der modtages ved afståelsen af en mælkekvote. Er ejendommen  \r\n\r\n omfattet af § 5 A, nedsættes den regulerede anskaffelsessum efter § 5 A, stk.  \r\n\r\n 1, i det år, hvor mælkekvoten afstås. </P>  \r\n\r\n</DIV>  \r\n\r\n<A NAME=\"\"P5A\"\"></A>\r\n\r\n<DIV CLASS=PARAGRAPH ID=\"P5A\">  \r\n\r\n<P CLASS=PARAB> <B>§ 5 A. </B> Er ejendommen omfattet af vurderingslovens §  \r\n\r\n 33, stk. 4 eller stk. 7, på afståelsestidspunktet, kan den skattepligtige  \r\n\r\n regulere anskaffelsessummen efter § 4, stk. 2, med den procent beregnet med  \r\n\r\n en decimal, hvormed reguleringstallet i personskattelovens § 20 er ændret fra  \r\n\r\n anskaffelsesåret til afståelsesåret. For ejendomme, der er omfattet af § 4,  \r\n\r\n stk. 3, reguleres anskaffelsessummen fra og med kalenderåret 1993. </P>  \r\n\r\n<P CLASS=STK> <I>Stk. 2. </I> Det beløb, som anskaffelsesummen forhøjes med  \r\n\r\n efter § 5, stk. 1, reguleres efter stk. 1 fra det kalenderår, tillægget  \r\n\r\n vedrører, til det kalenderår, hvori ejendommen afstås. </P>  \r\n\r\n<P CLASS=STK> <I>Stk. 3. </I> Det beløb, som anskaffelsessummen forhøjes med  \r\n\r\n efter § 5, stk. 2, reguleres efter stk. 1 fra kalenderåret for  \r\n\r\n vedligeholdelsesarbejdets eller forbedringens fuldførelse til det kalenderår,  \r\n\r\n hvori ejendommen afstås. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Den opgjorte fortjeneste ved afståelse af fast  \r\n\r\n ejendom medregnes fuldt ud ved opgørelsen af den skattepligtige indkomst, når  \r\n\r\n ejendommen er erhvervet på et tidspunkt, der ligger mindre end tre år forud  \r\n\r\n for afståelsen. </P>  \r\n\r\n<P CLASS=STK> <I>Stk. 2. </I> Er ejendommen erhvervet på et tidspunkt, der  \r\n\r\n ligger 3 år eller mere forud for afståelsen, nedsættes den opgjorte  \r\n\r\n fortjeneste eller tab med 5 pct. for hvert år, den skattepligtige har ejet  \r\n\r\n ejendommen ud over 3 år. Ved afståelse i det niende år efter ejendommens  \r\n\r\n erhvervelse eller senere nedsættes den opgjorte fortjeneste eller tab med 30  \r\n\r\n pct. Reglerne i 1. og 2. pkt. finder ikke anvendelse, såfremt  \r\n\r\n anskaffelsessummen er opgjort efter § 5 A. </P>  \r\n\r\n<P CLASS=STK> <I>Stk. 3. </I> Hvis der i den periode, hvor den skattepligtige  \r\n\r\n har ejet ejendommen, er pålignet ejendommen frigørelsesafgift, nedsættes den  \r\n\r\n opgjorte fortjeneste efter stk. 1-2 med et beløb, der svarer til det dobbelte  \r\n\r\n af den pålignede frigørelsesafgift. Dette gælder dog ikke, hvis  \r\n\r\n frigørelsesafgiften er tilbagebetalt eller bortfaldet efter  \r\n\r\n frigørelsesafgiftslovens § 8 A, stk. 1, 2 eller 4, eller ejendommen er  \r\n\r\n omfattet af § 4, stk. 3, 1. og 2. pkt., og frigørelsesafgiftspligten er  \r\n\r\n opstået inden den 1. januar 1993 eller inden den 19. maj 1993, såfremt der er  \r\n\r\n begæret vurdering efter vurderingslovens § 4 B. </P>  \r\n\r\n<P CLASS=STK> <I>Stk. 4. </I> I fortjeneste, der i et givet indkomstår er  \r\n\r\n skattepligtig efter stk. 1-3, kan den skattepligtige fradrage indkomstårets  \r\n\r\n tab ved afståelse af fast ejendom, jf. dog stk. 5. Overstiger årets tab årets  \r\n\r\n fortjenester, kan det overskydende tab fradrages i fortjeneste efter stk. 1-3  \r\n\r\n i de fem efterfølgende indkomstår. Inden for denne periode kan tabet kun  \r\n\r\n overføres til fradrag i et senere indkomstår, såfremt det ikke kan rummes i  \r\n\r\n nettofortjeneste ved afståelse af fast ejendom i et tidligere indkomstår.  \r\n\r\n</P>  \r\n\r\n<P CLASS=STK> <I>Stk. 5. </I> Tab ved afståelse af ejendomme, som er omfattet  \r\n\r\n af § 8, eller den del af det opgjorte tab, som forholdsmæssigt svarer til den  \r\n\r\n del af ejendomsværdien, som vurderingsrådet har henført til stuehuset med  \r\n\r\n tilhørende grund og have eller til ejerboligen, jf. § 9, stk. 3, kan ikke  \r\n\r\n fradrages. Er tabet opgjort på grundlag af anskaffelsessummen efter § 4, stk.  \r\n\r\n 3, 4. pkt., kan tabet ikke overstige det tab, der kan opgøres ved anvendelse  \r\n\r\n af ejendomsværdien efter § 4, stk. 3, 1. og 2. pkt. </P>  \r\n\r\n<P CLASS=STK> <I>Stk. 6. </I> Overstiger en ægtefælles tab dennes  \r\n\r\n fortjenester ved afståelse af fast ejendom, kan det overskydende beløb i  \r\n\r\n indkomståret overføres til fradrag i den anden ægtefælles fortjenester ved  \r\n\r\n afståelse af fast ejendom, såfremt ægtefællerne er samlevende ved  \r\n\r\n indkomstårets udgang, jf. kildeskattelovens § 4. Tabet kan ligeledes  \r\n\r\n overføres til fradrag i den anden ægtefælles fortjenester ved afståelse af  \r\n\r\n fast ejendom i de 5 efterfølgende indkomstår, hvis tabet ikke kan indeholdes  \r\n\r\n i den skattepligtiges nettofortjeneste ved afståelse af fast ejendom i det  \r\n\r\n pågældende indkomstår, og hvis ægtefællerne er samlevende ved indkomstårets  \r\n\r\n udgang. </P>  \r\n\r\n</DIV>  \r\n\r\n<A NAME=\"\"P6A\"\"></A>\r\n\r\n<DIV CLASS=PARAGRAPH ID=\"P6A\">  \r\n\r\n<P CLASS=PARAB> <B>§ 6 A. </B> Såfremt den skattepligtige erhverver en  \r\n\r\n ejendom, der er omfattet af lovens regler, med undtagelse af ejendomme, der  \r\n\r\n er omfattet af §§ 8 og 9, stk. 4, kan den skattepligtige i stedet for at  \r\n\r\n medregne fortjeneste ved afståelse af fast ejendom til den skattepligtige  \r\n\r\n indkomst vælge at nedsætte anskaffelsessummen for den erhvervede ejendom med  \r\n\r\n fortjenesten efter følgende regler: </P>  \r\n\r\n<UL CLASS=PLAIN-LIST>  \r\n\r\n<LI>a) Den skattepligtige skal enten have erhvervet fast ejendom i samme  \r\n\r\n indkomstår, hvori den skattepligtige afstår fast ejendom, eller have  \r\n\r\n erhvervet fast ejendom senest i det indkomstår, der følger efter  \r\n\r\n afståelsesåret, eller have erhvervet fast ejendom i det seneste indkomstår  \r\n\r\n forud for afståelsesåret. </LI>  \r\n\r\n<LI>b) Nedsættelse skal ske med hele fortjenesten opgjort efter stk. 3, dog  \r\n\r\n højst med et beløb svarende til den kontante anskaffelsessum for den  \r\n\r\n erhvervede ejendom. </LI>  \r\n\r\n<LI>c) Den skattepligtige skal senest for det indkomstår, hvori erhvervelsen  \r\n\r\n finder sted, begære reglen anvendt ved indsendelsen af rettidig selvangivelse  \r\n\r\n eller, såfremt erhvervelsen af fast ejendom finder sted i det seneste  \r\n\r\n indkomstår forud for afståelsesåret, begære reglen anvendt senest ved  \r\n\r\n indsendelsen af rettidig selvangivelse for afståelsesåret. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Reglen finder anvendelse ved afståelse og  \r\n\r\n erhvervelse af ejendomme, der anvendes helt eller delvis i ejerens eller den  \r\n\r\n samlevende ægtefælles erhvervsvirksomhed, jf. dog stk. 4, 2. pkt. Det gælder  \r\n\r\n dog ikke virksomhed ved udlejning af fast ejendom. Bortforpagtning af fast  \r\n\r\n ejendom som nævnt i vurderingslovens § 33, stk. 4 og 7, anses ikke i denne  \r\n\r\n forbindelse for virksomhed ved udlejning af fast ejendom. </P>  \r\n\r\n<P CLASS=STK> <I>Stk. 3. </I> Den skattepligtige fortjeneste, hvormed  \r\n\r\n anskaffelsessummen efter stk. 1 kan nedsættes, opgøres som den skattepligtige  \r\n\r\n fortjeneste uden fradrag efter § 6, stk. 2. Er både den afståede og den  \r\n\r\n erhvervede ejendom omfattet af vurderingslovens § 33, stk. 1, stk. 5 eller  \r\n\r\n stk. 7, 1. pkt., nedsættes anskaffelsessummen for den erhvervede ejendom med  \r\n\r\n hele fortjenesten på den afståede ejendom opgjort efter 1. pkt. uden fradrag  \r\n\r\n efter § 9, stk. 1-3. Overstiger fortjenesten opgjort efter 1. og 2. pkt. den  \r\n\r\n kontante anskaffelsessum for den erhvervede ejendom, jf. stk. 1, litra b,  \r\n\r\n beskattes den overskydende fortjeneste efter lovens almindelige regler. </P>  \r\n\r\n<P CLASS=STK> <I>Stk. 4. </I> Stk. 1-3 finder tilsvarende anvendelse, hvis  \r\n\r\n den ene ægtefælle afstår fast ejendom og den anden ægtefælle erhverver fast  \r\n\r\n ejendom, når såvel den afståede som den erhvervede ejendom anvendes helt  \r\n\r\n eller delvis i den ene eller den anden ægtefælles erhvervsvirksomhed. Det er  \r\n\r\n en betingelse, at ægtefællerne er samlevende ved udgangen af både det  \r\n\r\n indkomstår, hvori afståelsen finder sted, og det indkomstår, hvori  \r\n\r\n erhvervelsen finder sted. </P>  \r\n\r\n<P CLASS=STK> <I>Stk. 5. </I> Stk. 1-4 finder ikke anvendelse ved erhvervelse  \r\n\r\n eller afståelse af fast ejendom, der er beliggende i en fremmed stat,  \r\n\r\n Færøerne eller Grønland. </P>  \r\n\r\n<P CLASS=STK> <I>Stk. 6. </I> Såfremt § 5 A er anvendt ved opgørelsen af  \r\n\r\n fortjenesten på den afståede ejendom, skal § 5 A også anvendes på den  \r\n\r\n erhvervede ejendom. </P>  \r\n\r\n</DIV>  \r\n\r\n<A NAME=\"\"P6B\"\"></A>\r\n\r\n<DIV CLASS=PARAGRAPH ID=\"P6B\">  \r\n\r\n<P CLASS=PARAB> <B>§ 6 B. </B> Indvindes en fortjeneste for ejendomme  \r\n\r\n omfattet af § 6 A ved modtagelse af en forsikrings- eller erstatningssum i  \r\n\r\n anledning af en indtruffen skade, kan den skattepligtige i stedet for at  \r\n\r\n medregne fortjenesten til den skattepligtige indkomst vælge at nedsætte  \r\n\r\n anskaffelsessummen på den genopførte ejendom med fortjenesten efter reglerne  \r\n\r\n i § 6 A. Genopførelsen skal finde sted i det samme indkomstår, som skaden  \r\n\r\n indtræffer, eller i det nærmest følgende indkomstår. </P>  \r\n\r\n</DIV>  \r\n\r\n<A NAME=\"\"P6C\"\"></A>\r\n\r\n<DIV CLASS=PARAGRAPH ID=\"P6C\">  \r\n\r\n<P CLASS=PARAB> <B>§ 6 C. </B> Såfremt den skattepligtige ombygger, tilbygger  \r\n\r\n eller nybygger på en ejendom, der er omfattet af § 6 A, kan den  \r\n\r\n skattepligtige i stedet for at medregne fortjeneste ved afståelse af fast  \r\n\r\n ejendom til den skattepligtige indkomst vælge at nedsætte anskaffelsessummen  \r\n\r\n for ombygningen, tilbygningen eller nybygningen med fortjenesten efter  \r\n\r\n reglerne i § 6 A. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Ved jordombytning som led i en jordfordelingssag  \r\n\r\n efter lov om jordfordeling mellem landejendomme samt ved jordombytning som  \r\n\r\n led i en ekspropriation efter lov nr. 186 af 4. juni 1964, efter lov om  \r\n\r\n offentlige veje eller efter lov om planlægning kan den skattepligtige  \r\n\r\n forlange, at der ved opgørelsen af fortjenesten ses bort fra den afståelse af  \r\n\r\n ubebygget areal, der efter værdiforholdene på tidspunktet for jordombytningen  \r\n\r\n modsvares af modtaget ubebygget areal. Skatteministeren fastsætter regler om  \r\n\r\n opgørelsen af fortjenesten. Ved senere afståelse af et tilbyttet areal, der  \r\n\r\n efter værdiforholdene på tidspunktet for jordbyttet blev modsvaret af afgivet  \r\n\r\n areal, opgøres anskaffelsessummen for det tilbyttede areal, som om det var  \r\n\r\n erhvervet på samme tidspunkt og for samme beløb som det i sin tid afgivne  \r\n\r\n areal. Udgifter til vedligeholdelse og forbedring, der inden jordombytningen  \r\n\r\n er afholdt vedrørende det i sin tid afgivne areal, tages herved i betragtning  \r\n\r\n i det i § 5, stk. 2, angivne omfang. For ejendomme, hvor der er foretaget  \r\n\r\n jordombytning før den 19. maj 1993, opgøres anskaffelsessummen for det  \r\n\r\n tilbyttede areal efter reglerne i § 4, stk. 3. Ved opgørelsen af  \r\n\r\n anskaffelsessummen efter § 4, stk. 3, 4. pkt., opgøres anskaffelsessummen for  \r\n\r\n det tilbyttede areal, som om det var erhvervet på samme tidspunkt og for  \r\n\r\n samme beløb som det i sin tid afgivne areal. Hertil kan lægges udgifter til  \r\n\r\n vedligeholdelse og forbedring, der inden jordombytningen er afholdt  \r\n\r\n vedrørende det i sin tid afgivne areal, og tilsvarende udgifter, der er  \r\n\r\n afholdt på det tilbyttede areal inden den 1. januar 1993. Udgifter som nævnt  \r\n\r\n i § 5, stk. 2, 4., 5. og 6. pkt., medregnes ikke. </P>  \r\n\r\n<P CLASS=STK> <I>Stk. 2. </I> Uden for de i stk. 1 anførte tilfælde kan  \r\n\r\n skatteministeren eller den, ministeren bemyndiger hertil, efter ansøgning fra  \r\n\r\n den skattepligtige tillade, at fortjeneste, der indvindes ved mageskifte af  \r\n\r\n ubebyggede arealer, fritages for beskatning. Fritagelse skal dog kunne  \r\n\r\n meddeles, selv om der fra en af siderne ud over arealet ydes et vederlag af  \r\n\r\n højst 10.000 kr. Såfremt fritagelse meddeles, skal anskaffelsessummen for den  \r\n\r\n ejendom, der erhverves ved mageskiftet, ved senere afståelse opgøres, som om  \r\n\r\n ejendommen var erhvervet til samme tidspunkt og for samme beløb som den  \r\n\r\n ejendom, der afstås ved mageskiftet. Udgifter til vedligeholdelse og  \r\n\r\n forbedring, der inden mageskiftet er afholdt vedrørende den ved mageskiftet  \r\n\r\n afståede ejendom, tages herved i betragtning i det i § 5, stk. 2, angivne  \r\n\r\n omfang. For ejendomme, der er mageskiftet før den 19. maj 1993, opgøres  \r\n\r\n anskaffelsessummen for den mageskiftede ejendom efter reglerne i § 4, stk. 3.  \r\n\r\n Ved opgørelsen af anskaffelsessummen efter § 4, stk. 3, 4. pkt., opgøres  \r\n\r\n anskaffelsessummen for den mageskiftede ejendom, som om den var erhvervet på  \r\n\r\n samme tidspunkt og for samme beløb som den i sin tid afståede ejendom ved  \r\n\r\n mageskiftet. Hertil kan lægges udgifter til vedligeholdelse og forbedring,  \r\n\r\n der er afholdt vedrørende den ved mageskiftet afståede ejendom, og  \r\n\r\n tilsvarende udgifter, der er afholdt på den ved mageskiftet erhvervede  \r\n\r\n ejendom inden den 1. januar 1993. Udgifter, som nævnt i § 5, stk. 2, 4., 5.  \r\n\r\n og 6. pkt., medregnes ikke. </P>  \r\n\r\n<P CLASS=STK> <I>Stk. 3. </I> For ejendomme, der har fået afløst  \r\n\r\n jordrentepligt, opgøres anskaffelsessummen som afløsningssummen for  \r\n\r\n jordrenten med et tillæg for bygningsværdien. Skatteministeren fastsætter  \r\n\r\n regler om beregning af dette tillæg. Anskaffelsessummen omregnes efter § 4,  \r\n\r\n stk. 1, og reguleres efter § 5 og § 5 A. For ejendomme, der har fået afløst  \r\n\r\n jordrentepligt før den 19. maj 1993, opgøres anskaffelsessummen efter  \r\n\r\n reglerne i § 4, stk. 3. Ved opgørelsen af anskaffelsessummen efter § 4, stk.  \r\n\r\n 3, 4. pkt., benyttes afløsningssummen for jordrenten med et tillæg for  \r\n\r\n bygningsværdien samt udgifter til vedligeholdelse og forbedring, der er  \r\n\r\n afholdt inden den 1. januar 1993. Udgifter som nævnt i § 5, stk. 2, 4., 5. og  \r\n\r\n 6. pkt., medregnes ikke. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Fortjeneste ved afståelse af en- og  \r\n\r\n tofamilieshuse og ejerlejligheder skal ikke medregnes, hvis huset eller  \r\n\r\n lejligheden har tjent til bolig for ejeren eller dennes husstand i en del af  \r\n\r\n eller hele den periode, hvori denne har ejet ejendommen. Med hensyn til en-  \r\n\r\n og tofamilieshuse gælder denne fritagelse dog kun, såfremt </P>  \r\n\r\n<UL CLASS=PLAIN-LIST>  \r\n\r\n<LI>1) ejendommens samlede grundareal er mindre end 1.400 m2 eller </LI>  \r\n\r\n<LI>2) der ifølge offentlig myndigheds bestemmelse ikke fra ejendommen kan  \r\n\r\n udstykkes grund til selvstændig bebyggelse eller </LI>  \r\n\r\n<LI>3) udstykning ifølge erklæring fra den centrale told- og  \r\n\r\n skatteforvaltning vil medføre væsentlig værdiforringelse af restarealet eller  \r\n\r\n den bestående bebyggelse. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Reglerne i stk. 1 gælder også for  \r\n\r\n sommerhusejendomme og lign., som ejeren eller dennes husstand har benyttet  \r\n\r\n til privat formål i en del af eller hele den periode, hvori denne har ejet  \r\n\r\n ejendommen. </P>  \r\n\r\n<P CLASS=STK> <I>Stk. 3. </I> Reglerne i stk. 1 gælder også ved afståelse af  \r\n\r\n en anpart af en fast ejendom med mere end 2 beboelseslejligheder, såfremt  \r\n\r\n anparten er forbundet med brugsret til en beboelseslejlighed i ejendommen, og  \r\n\r\n lejligheden har tjent til bolig for ejeren af anparten eller dennes husstand  \r\n\r\n i en del af eller hele den periode, hvori denne har ejet anparten. </P>  \r\n\r\n<P CLASS=STK> <I>Stk. 4. </I> Fortjeneste eller tab ved afståelse, herunder  \r\n\r\n ved udlodning af likvidationsprovenu i det kalenderår, hvori selskabet m.v.  \r\n\r\n endeligt opløses, af aktier, andelsbeviser og lignende værdipapirer, der er  \r\n\r\n forbundet med brugsret til en beboelseslejlighed i en ejendom med mere end 2  \r\n\r\n beboelseslejligheder, medregnes ikke ved opgørelsen af skattepligtig indkomst  \r\n\r\n efter aktieavancebeskatningsloven, hvis lejligheden har tjent til bolig for  \r\n\r\n ejeren af værdipapiret eller dennes husstand i en del af eller hele den  \r\n\r\n periode, hvori denne har ejet værdipapiret. Stk. 1, 2. pkt., finder  \r\n\r\n tilsvarende anvendelse, såfremt der hører et bestemt grundareal til  \r\n\r\n lejligheden. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> (* 4) Ved salg af ejendomme, der på  \r\n\r\n afståelsestidspunktet helt eller delvis benyttes til landbrug, gartneri,  \r\n\r\n planteskole eller frugtplantage, jf. vurderingslovens § 33, stk. 1, og  \r\n\r\n skovbrugsejendomme, jf. vurderingslovens § 33, stk. 7, 1. pkt., gives der et  \r\n\r\n fradrag i den opgjorte fortjeneste efter stk. 2 og 3, såfremt afståelsen  \r\n\r\n omfatter stuehuset. Samme fradrag gives ved afståelse af ejendomme, der  \r\n\r\n indeholder en eller to selvstændige lejligheder, når ejendommen både tjener  \r\n\r\n eller har tjent til bolig for ejeren og i væsentligt omfang benyttes  \r\n\r\n erhvervsmæssigt, jf. vurderingslovens § 33, stk. 5. </P>  \r\n\r\n<P CLASS=STK> <I>Stk. 2. </I> Fradraget efter stk. 1 gives kun, hvis  \r\n\r\n ejendommen har tjent til bolig for ejeren eller dennes husstand i en del af  \r\n\r\n eller hele den periode, hvori denne har ejet ejendommen. </P>  \r\n\r\n<P CLASS=STK> <I>Stk. 3. </I> (* 4) (* 5) Fradraget efter stk. 1 udgør den  \r\n\r\n del af den opgjorte fortjeneste, som forholdsmæssigt svarer til den del af  \r\n\r\n ejendomsværdien, som vurderingsrådet har henført til stuehuset med tilhørende  \r\n\r\n grund og have, jf. vurderingslovens § 33, stk. 4, eller til ejerboligen, jf.  \r\n\r\n vurderingslovens § 33, stk. 5, eller stk. 7, 1. pkt. Skatteministeren  \r\n\r\n fastsætter regler om fordelingen af ejendomsværdien i tilfælde, hvor denne  \r\n\r\n ikke er foretaget i forbindelse med vurderingen. Ejerboligandelen kan dog  \r\n\r\n højst udgøre et grundbeløb på 486.400 kr. Grundbeløbet reguleres efter  \r\n\r\n personskattelovens § 20. Som beregningsgrundlag anvendes den senest forud for  \r\n\r\n afståelsen ansatte ejendomsværdi. </P>  \r\n\r\n<P CLASS=STK> <I>Stk. 4. </I> Ved afståelse af en- og tofamilieshuse og  \r\n\r\n ejerlejligheder, der tidligere har udgjort en del af en ejendom omfattet af  \r\n\r\n stk. 1, gælder § 8. I disse tilfælde er det dog en betingelse, at ejeren  \r\n\r\n eller dennes husstand havde beboet huset eller lejligheden i en del af eller  \r\n\r\n hele den periode, hvori denne ejede den samlede ejendom. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Efter ansøgning fra den skattepligtige  \r\n\r\n medregnes fortjeneste, der er indvundet ved modtagelsen af en erstatnings-  \r\n\r\n eller forsikringssum i anledning af en indtruffen skade, ikke, hvis den  \r\n\r\n skattepligtige foretager genopførelse for et beløb, der mindst svarer til  \r\n\r\n erstatnings- eller forsikringssummen. Det er en betingelse, at de genopførte  \r\n\r\n bygninger eller installationer findes på den samme ejendom som de skaderamte  \r\n\r\n formuegoder. </P>  \r\n\r\n<P CLASS=STK> <I>Stk. 2. </I> Genopførelse skal enten ske i det indkomstår,  \r\n\r\n hvori fortjenesten konstateres, eller i det nærmest følgende indkomstår.  \r\n\r\n Fristen for genopførelse udløber dog tidligst med det indkomstår, som følger  \r\n\r\n nærmest efter det, hvori erstatningssummen er fastsat endeligt. Når ganske  \r\n\r\n særlige omstændigheder taler derfor, kan fristerne i 1. og 2. pkt. forlænges  \r\n\r\n efter ansøgning fra den skattepligtige. </P>  \r\n\r\n<P CLASS=STK> <I>Stk. 3. </I> Den skattepligtige kan kun foretage  \r\n\r\n skattemæssige afskrivninger på den genopførte ejendom inden for de rammer,  \r\n\r\n der er fastsat i § 26 A i lov om skattemæssige afskrivninger m.v. </P>  \r\n\r\n<P CLASS=STK> <I>Stk. 4. </I> Ved senere afståelse af den genopførte ejendom  \r\n\r\n kan den skattepligtige ved opgørelsen af den regulerede anskaffelsessum efter  \r\n\r\n § 5 og § 5 A kun medregne: </P>  \r\n\r\n<UL CLASS=PLAIN-LIST>  \r\n\r\n<LI>a) anskaffelsesudgifter, der var afholdt, før skaden skete, </LI>  \r\n\r\n<LI>b) vedligeholdelses- og forbedringsudgifter, der var afholdt, før skaden  \r\n\r\n skete, i det omfang de kan medregnes efter § 5, stk. 2, </LI>  \r\n\r\n<LI>c) beløb, hvormed udgifterne til genopførelsen måtte overstige  \r\n\r\n forsikrings- eller erstatningssummen, og </LI>  \r\n\r\n<LI>d) udgifter til vedligeholdelse og forbedring af den genopførte ejendom,  \r\n\r\n i det omfang de kan medregnes efter § 5, stk. 2. </LI>  \r\n\r\n</UL>  \r\n\r\n<P CLASS=STK> <I>Stk. 5. </I> (* 6) Skatteministeren kan dispensere fra  \r\n\r\n bestemmelsen i stk. 1, 2. pkt., såfremt en lov eller en offentlig myndigheds  \r\n\r\n bestemmelse hindrer, at genopførelse sker på den ejendom, hvor de skaderamte  \r\n\r\n formuegoder fandtes. Skatteministeren kan endvidere dispensere fra  \r\n\r\n bestemmelsen i stk. 1, 2. pkt., såfremt skade har ramt en af flere  \r\n\r\n erhvervsejendomme, som tilhører samme ejer, og som udgør en driftsenhed, og  \r\n\r\n ejeren ønsker at foretage genopførelse på en anden af disse ejendomme end den  \r\n\r\n skaderamte. Der kan kun gives dispensation efter 1. og 2. pkt., såfremt den  \r\n\r\n skattepligtige inden for de i stk. 2 fastsatte frister foretager genopførelse  \r\n\r\n på en anden ejendom for et beløb, der mindst svarer til erstatnings- eller  \r\n\r\n forsikringssummen. I forbindelse med dispensationen træffer skatteministeren  \r\n\r\n bestemmelse om det fremtidige afskrivningsgrundlag og om grundlaget for  \r\n\r\n opgørelsen af anskaffelsessummen ved eventuel senere afståelse af den  \r\n\r\n ejendom, hvorpå genopførelse er sket. </P>  \r\n\r\n<P CLASS=STK> <I>Stk. 6. </I> Med genopførelse af den skaderamte bygning  \r\n\r\n sidestilles ombygning af eksisterende bygning. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Fortjeneste, der er indvundet ved modtagelse af  \r\n\r\n en erstatningssum i anledning af ekspropriation, medregnes ikke. Det samme  \r\n\r\n gælder fortjeneste ved salg til en erhverver, der efter formålet med  \r\n\r\n erhvervelsen opfylder betingelserne for at ekspropriere ejendommen.  \r\n\r\n Fortjeneste indvundet ved afhændelse efter værditabslovens § 11 medregnes  \r\n\r\n heller ikke. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Skatteministeren eller den, ministeren  \r\n\r\n bemyndiger dertil, kan tillade, at der ydes henstand med betalingen af  \r\n\r\n skatten af fortjenesten, når omstændighederne, herunder navnlig hensynet til  \r\n\r\n videreførelsen af en erhvervsvirksomhed, taler derfor. </P>  \r\n\r\n<P CLASS=STK> <I>Stk. 2. </I> Henstand kan kun gives, såfremt den  \r\n\r\n skattepligtige genanskaffer en eller flere faste ejendomme for et beløb, som  \r\n\r\n svarer til vederlaget for den afståede ejendom. Det er en betingelse, at både  \r\n\r\n den afståede og den genanskaffede ejendom eller en ikke uvæsentlig del af  \r\n\r\n begge ejendomme indgår i driften af en erhvervsvirksomhed. </P>  \r\n\r\n<P CLASS=STK> <I>Stk. 3. </I> Henstanden kan omfatte den del af den pålignede  \r\n\r\n skat, som efter et skøn kan henføres til fortjenesten på den afståede  \r\n\r\n ejendom. Henstanden skal betinges af, at den skattepligtige stiller sikkerhed  \r\n\r\n for det skyldige beløb og forrenter og afvikler dette efter skatteministerens  \r\n\r\n nærmere bestemmelse. </P>  \r\n\r\n<P CLASS=STK> <I>Stk. 4. </I> Genanskaffelsen skal ske enten i det  \r\n\r\n indkomstår, hvori fortjenesten konstateres, eller i det nærmest følgende  \r\n\r\n indkomstår. Når ganske særlige omstændigheder taler derfor, kan fristen  \r\n\r\n forlænges efter ansøgning fra den skattepligtige. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Afstår en ejer af fast ejendom denne på sådanne  \r\n\r\n vilkår, at der ved senere afståelser tilfalder ejeren et yderligere vederlag  \r\n\r\n for ejendommen, skal der, når dette vederlag erhverves, foretages en ny  \r\n\r\n opgørelse af fortjenesten for det indkomstår, i hvilket den førstnævnte  \r\n\r\n afståelse fandt sted. Ved denne opgørelse betragtes det yderligere vederlag  \r\n\r\n som indvundet i det nævnte indkomstår. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> (* 7) (Ophævet). </P>  \r\n\r\n</DIV>  \r\n\r\n<A NAME=\"\"P14A\"\"></A>\r\n\r\n<DIV CLASS=PARAGRAPH ID=\"P14A\">  \r\n\r\n<P CLASS=PARAB> <B>§ 14 A. </B> (* 7) (Ophævet). </P>  \r\n\r\n</DIV>  \r\n\r\n<A NAME=\"\"P14B\"\"></A>\r\n\r\n<DIV CLASS=PARAGRAPH ID=\"P14B\">  \r\n\r\n<P CLASS=PARAB> <B>§ 14 B. </B> Skatteministeren kan bemyndige de statslige  \r\n\r\n eller kommunale skattemyndigheder til at træffe afgørelser efter denne lov.  \r\n\r\n Ministeren kan fastsætte regler om adgang til at klage over afgørelserne,  \r\n\r\n herunder om at afgørelserne ikke kan indbringes for højere administrativ  \r\n\r\n myndighed. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Loven træder i kraft dagen efter  \r\n\r\n bekendtgørelsen i Lovtidende. Den har virkning for afståelser, der sker den  \r\n\r\n 1. juli 1982 eller senere. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skatteministeriet, den 2. august 1997  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Carsten Koch </P>  \r\n\r\n<P CLASS=MINISTER ALIGN=RIGHT>/ Lise Bo Nielsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Denne lovbekendtgørelse indeholder bemærkninger om ikrafttrædelses-  \r\n\r\n og overgangsbestemmelser for love, der er vedtaget i folketingsåret 1996/97.  \r\n\r\n</P>  \r\n\r\n<P>(* 2) Bestemmelsen i § 4, stk. 3, 1. pkt., har i den her anførte  \r\n\r\n affattelse virkning fra og med indkomståret 1998, jf. § 12, stk. 2, i lov nr.  \r\n\r\n 440 af 10. juni 1997. Hvis bestemmelsen fører til en lavere beskatning end de  \r\n\r\n hidtil gældende regler, kan reglerne dog anvendes ved afståelse af ejendomme,  \r\n\r\n der afstås i perioden fra den 13. marts 1997 og til den 1. januar 1998, jf. §  \r\n\r\n 12, stk. 5, 2. pkt., i lov nr. 440 af 10. juni 1997. </P>  \r\n\r\n<P>(* 3) Bestemmelsen i § 4, stk. 4, i den her anførte affattelse samt  \r\n\r\n ophævelsen af § 4, stk. 5, hvorefter stk. 6 bliver stk. 5, har virkning for  \r\n\r\n ejendomme, der afstås den 1. januar 1998 eller senere eller udloddes fra  \r\n\r\n dødsboer den 1. januar 1998 eller senere eller ved skifte af uskiftet bo, når  \r\n\r\n begæring er indgivet den 1. januar 1998 eller senere. Hvis reglerne fører til  \r\n\r\n en lavere beskatning end de hidtil gældende regler, kan reglerne dog anvendes  \r\n\r\n ved afståelse af ejendomme, der afstås i perioden fra den 13. marts 1997 og  \r\n\r\n til den 1. januar 1998, jf. § 12, stk. 2 og 5, i lov nr. 440 af 10. juni  \r\n\r\n 1997. </P>  \r\n\r\n<P>(* 4) § 9, stk. 1 og 3, har i den her anførte affattelse virkning for  \r\n\r\n ejendomme, der ved årsomvurderingen pr. 1. januar 1990 er vurderet efter  \r\n\r\n vurderingslovens § 33, stk. 7, 1. pkt., når ejendommen afstås den 1. januar  \r\n\r\n 1990 eller senere, jf. § 8, stk. 3, i lov nr. 427 af 25. juni 1993. For så  \r\n\r\n vidt angår § 9, stk. 3, skal denne note dog sammenholdes med note 5. </P>  \r\n\r\n<P>(* 5) § 9, stk. 3, har i den her anførte affattelse virkning for  \r\n\r\n ejendomsafståelser efter 1. januar 1998, jf. § 9, stk. 5, i lov nr. 378 af  \r\n\r\n 18. maj 1994. Til den 1. januar 1998 finder § 9, stk. 3, som affattet i  \r\n\r\n lovbekendtgørelse nr. 754 af 15. september 1993 anvendelse. Efter denne  \r\n\r\n bestemmelse anvendes den senest forud for afståelsen ansatte ejendomsværdi,  \r\n\r\n reguleret efter vurderingslovens § 2 A, som beregningsgrundlag. </P>  \r\n\r\n<P>(* 6) Bestemmelserne i § 10, stk. 5, 1. og 2. pkt., træder i den her  \r\n\r\n anførte affattelse i kraft den 12. juni 1997, jf. § 12, stk. 1, i lov nr. 440  \r\n\r\n af 10. juni 1997. </P>  \r\n\r\n<P>(* 7) Ophævelsen af §§ 14 og 14 A træder i kraft den 1. januar 1997 og  \r\n\r\n har, for så vidt angår indkomstbeskatning m.v. i forbindelse med dødsfald,  \r\n\r\n virkning for boer, hvor dødsfaldet er sket den 1. januar 1997 eller senere,  \r\n\r\n for beskatningen af efterlevende ægtefæller og modtagere af udlodning og  \r\n\r\n boudlæg efter personer, der er afgået ved døden den 1. januar 1997 eller  \r\n\r\n senere samt for skifte af uskiftet bo i den efterlevende ægtefælles levende  \r\n\r\n live, når anmodning om skifte indgives den 1. januar 1997 eller senere, jf. §  \r\n\r\n 37, stk. 1 og 2, i lov nr. 1223 af 27. december 1997. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/08/1997"
        },
        {
            "displayName": "Accession",
            "displayValue": "A19970064029"
        },
        {
            "displayName": "Entydig dokumentidentifikation",
            "displayValue": "CM045175"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "03/08/2005"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "640"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "02/08/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Skattemin. j.nr. 11.97-511-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}