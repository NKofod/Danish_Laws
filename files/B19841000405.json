{
    "id": 65401,
    "title": "Forskrifter for ankerudrustning m.v. i fiskeskibe (* 1) ",
    "documentTypeId": "60",
    "isSagsforlobPeriodValid": false,
    "shortName": "BEK nr 10004 af 26/07/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Forskrifter for ankerudrustning m.v. i  \r\n\r\n fiskeskibe (* 1) </H1>  \r\n\r\n<P></P>  \r\n\r\n<BR>  \r\n\r\n<P>De efterfølgende forskrifter for ankerudrustning m.v. i fiskeskibe er  \r\n\r\n udfærdiget i medfør af industriministeriets bekendtgørelse af 5. august 1980  \r\n\r\n om fastsættelse af tekniske forskrifter om skibes bygning og udstyr m.v.  \r\n\r\n Bekendtgørelsen er udfærdiget i medfør af § 11, stk. 2, i lov af 12. marts  \r\n\r\n 1980 om skibes sikkerhed m.v. </P>  \r\n\r\n<P CLASS=PUNKT> <B>1.</B> Anvendelsesområde </P>  \r\n\r\n<P>1.1. Nærværende regler omfatter ankerudrustning m.v. i alle nye uklassede  \r\n\r\n skibe, hvis køl er lagt efter 1. august 1984, med en længde overalt på 15,0 m  \r\n\r\n og derover, men under 40,0 m med fartsområde i &#187;indskrænket fart&#171;,  \r\n\r\n Nordsøen m.v. samt ved Grønland. </P>  \r\n\r\n<P>Eksisterende uklassede fiskeskibe skal i det omfang, skibstilsynet skønner  \r\n\r\n det rimeligt, bringes til at opfylde bestemmelserne, når de underkastes  \r\n\r\n ombygninger, såsom forlængelser, påbygning af hvalbak, shelter eller dækshuse  \r\n\r\n eller andre væsentlige ændringer i deres konstruktion. </P>  \r\n\r\n<P>1.2. Ankerudrustning m.v. i uklassede fiskeskibe med et fartsområde udover  \r\n\r\n hvad der er angivet i pkt. 1.1., vil af skibstilsynet blive vurderet specielt  \r\n\r\n i hvert enkelt tilfælde. </P>  \r\n\r\n<P>1.3 Ankerudrustning m.v. i uklassede fiskeskibe af en længde overalt under  \r\n\r\n 15,0 m fastsættes i overensstemmelse med kravene i Skibstilsynets meddelelser  \r\n\r\n F - Forskrifter for bygning og udstyr m.v. for mindre erhversfartøjer. </P>  \r\n\r\n<P>1.4 Ankerudrustning m.v. i uklassede fiskeskibe af en længde overalt på  \r\n\r\n 40,0 m og derover fastsættes i overensstemmelse med kravene i  \r\n\r\n konstruktionsreglerne fra et af de anerkendte klassifikationsselskaber. </P>  \r\n\r\n<P>1.5. Ankerudrustning m.v. i klassede skibe fastsættes i overensstemmelse  \r\n\r\n med klassifikationsselskabernes regler. </P>  \r\n\r\n<P CLASS=PUNKT> <B>2.</B> Definitioner </P>  \r\n\r\n<P>2.1. &#187;loa&#171; : Fiskeskibets længde overalt i meter </P>  \r\n\r\n<P>2.2. &#187;B&#171; :Fiskeskibets bredde i meter </P>  \r\n\r\n<P>2.3. &#187;kg&#171; : Vægt i kilo </P>  \r\n\r\n<P>2.4. &#187;kN&#171; : Brudstykke i kilo-Newton </P>  \r\n\r\n<P>2.5. &#187;Indskrænket fart&#171;: Fart i Nordsøen øst for 3 graders ø.lg.  \r\n\r\n og syd for 61 graders n.br. samt i Østersøen og mellemliggende farvande. </P>  \r\n\r\n<P>2.6. &#187;Fart i Nordsøen og Den engelske Kanal&#171; : Omfatter i  \r\n\r\n Kanalen kun fart øst for linien Start Point-Cape de la Hague, Men skal I  \r\n\r\n øvrigt anses for at omfatte fart ved Orkneyøerne, Shetlandsøerne, Færøerne og  \r\n\r\n på Færø Banke. </P>  \r\n\r\n<P>2.7. &#187;Fart ved Grønland&#171;: Omfatter i denne forbindelse fiskeri  \r\n\r\n langs Grønlands kyster. </P>  \r\n\r\n<P CLASS=PUNKT> <B>3.</B> Almindelige bestemmelser </P>  \r\n\r\n<P>3.1. Fiskeskibets ankerudrustning m.v., herunder ankervægt, ankerkæde,  \r\n\r\n ankerwire, fortøjninger samt slæbetrosse fstsættes i overensstemmelse med  \r\n\r\n efterfølgende bestemmelser, idet skibets Loa anvendes som parameter. </P>  \r\n\r\n<P CLASS=PUNKT> <B>4.</B> Ankervægt </P>  \r\n\r\n<P>4.1. Den samlede ankervægt fastsættes i overensstemmelse med kurve 1 i  \r\n\r\n efterfølgende kurveblad (udeladt), idet den anførte vægt er baseret på  \r\n\r\n traditionelle ankertyper. </P>  \r\n\r\n<P>Den samlede ankervægt skal opdeles i 2 eller flere ankre, hvoraf det  \r\n\r\n største mindst skal have en vægt som angivet i kurve 2. </P>  \r\n\r\n<P>Der skal desuden forefindes mulighed for sammenkobling af 2 eller flere  \r\n\r\n ankre. </P>  \r\n\r\n<P>Såfremt der anvendes specialankre, der er godkendt som sådan og forsynet  \r\n\r\n med certifikat fra et anerkendt klassifikationsselskab, kan ankervægten  \r\n\r\n reduceres med op til 25 %. </P>  \r\n\r\n<P>4.2. Såfremt en overbygning, d.v.s. dækshuse, hvalbak eller shelter i helt  \r\n\r\n eller delvis lukket udførelse med en bredde større end B/4, strækker sig i  \r\n\r\n hele fiskeskibets længde, skal ankervægten, som den er angivet i kurve 1 og  \r\n\r\n 2, i begge tilfælde forøges med 20 % udover, hvad der er angivet ifølge pkt.  \r\n\r\n 4.1. Er overbygninger etc. kortere, skal ankervægten forøges forholdsmæssigt  \r\n\r\n hertil. </P>  \r\n\r\n<P>4.3. Såfremt fiskeskibet får tildelt &#187;Fart ved Grønland&#171;, skal  \r\n\r\n ankervægten, som den er angivet i kurve 1 og 2, i begge tilfælde forøges med  \r\n\r\n 20 % udover, hvad der er angivet i pkt. 4.1 og 4.2. </P>  \r\n\r\n<P>4.4. Ankre med en vægt på 150 kg og derover skal anbringes i klys, slidske  \r\n\r\n eller i tilsvarende arrangement, som gør det muligt at kunne kaste ankeret  \r\n\r\n umiddelbart. </P>  \r\n\r\n<P>Såfremt vægten af hver af de 2 største ankre er under 300 kg, kan det  \r\n\r\n accepteres, at kun det ene anker er anbragt i klys eller lignende. </P>  \r\n\r\n<P>4.5. Såfremt et skib har mistet sine ankre, og det ikke umiddelbart er  \r\n\r\n muligt at genafskaffe disse, kan skibstilsynet efter en vurdering af  \r\n\r\n forholdene for det konkrete skib for en periode tillade, at trawlskovle med  \r\n\r\n mindst samme vægt ækvivalerer et eller flere ankre med tilhørende kæde. </P>  \r\n\r\n<P>Det er dog en forudsætning, at skibets varpanker altid forefindes om bord  \r\n\r\n og er klar til udsætning. Benyttes denne løsning, skal tilladelsen og dennes  \r\n\r\n varighed anføres i tilsynsbogen af skibsinspektøren. </P>  \r\n\r\n<P CLASS=PUNKT> <B>5.</B> Ankerkæde </P>  \r\n\r\n<P>5.1. Som udgangspunkt skal fiskeskibe udrustes med 2 stk. ankerkæder, idet  \r\n\r\n længde og dimension af hver ankerkæde fastsættes i overensstemmelse med kurve  \r\n\r\n 3 i efterfølgende kurveblad. </P>  \r\n\r\n<P>5.2. Såfremt en overbygning, hvalbak og/eller dækshus, sidstnævnte med en  \r\n\r\n bredde større end B/4, strækker sig i hele skibets længde, skal længden af  \r\n\r\n hver ankerkæde forøges med 20 % udover, hvad der er angivet i pkt. 5.1. </P>  \r\n\r\n<P>Er overbygningen etc. kortere, skal længden af ankerkæden forøges  \r\n\r\n forholdsmæssigt hertil. </P>  \r\n\r\n<P>5.3. Såfremt fiskeskibet får tildelt &#187;Fart ved Grønland&#171;, skal  \r\n\r\n kædelængden forøges med 100 % udover, hvad der er angivet i pkt. 5.1 og 5.2.  \r\n\r\n</P>  \r\n\r\n<P>5.4. Begge ankerkæder kan dog i alle fiskeskibe med undtagelse af dem, der  \r\n\r\n får tildelt &#187;Fart ved Grønland&#171;, erstattes med ankerwire med en  \r\n\r\n brudstykke i overensstemmelse med kurve 4 i efterfølgende kurveblad. </P>  \r\n\r\n<P>5.5. I fiskeskibe, der får tildelt &#187;Fart ved Grønland&#171;, kan den  \r\n\r\n ene ankerkæde erstattes af wire med en brudstyrke i overensstemmelse med  \r\n\r\n kurve 4 i efterfølgende kurveblad. </P>  \r\n\r\n<P>5.6. Trawlwire kan benyttes som ankerwire, dersom denne wire mindst har en  \r\n\r\n tilsvarende brudstyrke som angivet i kurve 4. </P>  \r\n\r\n<P>Det kan accepteres, at trawlwiren føres igennem galgeblok. </P>  \r\n\r\n<P>5.7. Såfremt ankerkæderne erstattes med wire, skal længden af wiren være  \r\n\r\n mindst 2,5 gange større end den krævede kædelængde, og der skal mellem anker  \r\n\r\n og wire forefindes et kædeforfang med en diameter som ankerkædens og med en  \r\n\r\n længde på mindst 12,5 meter. </P>  \r\n\r\n<P CLASS=PUNKT> <B>6.</B> Ankerspil </P>  \r\n\r\n<P>6.1. Fiskeskibe, der er udrustet med 1 eller 2 stk. ankerkæder med en  \r\n\r\n længde som angivet eller med ankre på 150 kg eller derover, skal være  \r\n\r\n forsynet med ankerspil. Dette skal være udstyret med kabelarskive eller  \r\n\r\n tromle for hvert anker, der er anbragt i klys eller tilsvarende arrangement,  \r\n\r\n en kobling for udløsning af hver kabelarskive, resp. tromle, fra drivakslen  \r\n\r\n samt en bremse for kabelarskive, resp. tromle. Kæderne/wirerne må ikke kunne  \r\n\r\n føres frem til klysset eller det tilsvarende arrangement uden om spillets  \r\n\r\n kabelarskiver, resp. tromle. </P>  \r\n\r\n<P>6.2. Herudover skal der for hver ankerkæde/wire anbringes en  \r\n\r\n kædestopper/wirekniber mellem ankerspil og klys eller lign., som kan holde  \r\n\r\n skibet, medens det ligger for anker. </P>  \r\n\r\n<P>Der skal ligeledes forefindes et låsearrangement, som skal sikre ankeret i  \r\n\r\n sin stuvede position. </P>  \r\n\r\n<P>6.3. Såfremt trawlspillet er udstyret med kabelarskive etc., som angivet i  \r\n\r\n pkt. 6.1, kan dette spil benyttes som ankerspil. </P>  \r\n\r\n<P>6.4. Fiskeskibe, der ifølge pkt. 5.4 5.5 anvender deres trawlwire som  \r\n\r\n ankerwire, kan benytte deres trawlspil som ankerspil, såfremt trawlwiren er  \r\n\r\n oprullet på en spiltromle med bremseanordning. </P>  \r\n\r\n<P>Ved et sådant arrangement vil det ikke være nødvendigt med en kabelarskive  \r\n\r\n på spillet til kædeforfanget. </P>  \r\n\r\n<P CLASS=PUNKT> <B>7.</B> Fortøjninger </P>  \r\n\r\n<P>7.1. Fiskeskibe skal udrustes med mindst 3. stk. fortøjninger, hver med en  \r\n\r\n længde og brudstyrke i overensstemmelse med henholdsvis kurve 5 og 6 i  \r\n\r\n efterfølgende kurveblad. </P>  \r\n\r\n<P CLASS=PUNKT> <B>8.</B> Slæbetrosse </P>  \r\n\r\n<P>8.1. Fiskeskibe skal udrustes med mindst 1 stk. slæbetrosse med en længde  \r\n\r\n og brudstyrke i overensstemmelse med henholdsvis kurve 7 og 8 i efterfølgende  \r\n\r\n kurveblad. </P>  \r\n\r\n<P>8.2. Slæbetrossen kan erstattes af en af fiskeskibets trawlwirer, såfremt  \r\n\r\n denne wire mindst har en tilsvarende længde og brudstyrke. </P>  \r\n\r\n<P>Såfremt wire anvendes, skal der derudover forefindes et tovværksforfang på  \r\n\r\n mindst 12,5 m med en brudstyrke som angivet for slæbewiren. </P>  \r\n\r\n<P CLASS=PUNKT> <B>9.</B> Straffebestemmelser </P>  \r\n\r\n<P>9.1. Overtrædelse af forskrifterne kan i medfør af § 28 i lov om skibes  \r\n\r\n sikkerhed m.v. straffes med bøde eller hæfte. </P>  \r\n\r\n<P CLASS=PUNKT> <B>10.</B> Ikrafttræden </P>  \r\n\r\n<P>10.1. Forskrifterne træder i kraft den 1. august 1984. </P>  \r\n\r\n<P><IMG SRC=\"/image.aspx?id=65401&img=CR24500_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n</DIV>",
    "isHistorical": true,
    "editorialNotes": [
        "(* 1) Bkg. i Skibstilsynets Meddelelser nr. 386, 19840726"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "B19841000405"
        },
        {
            "displayName": "Entydig dokumentidentifikation",
            "displayValue": "CM024500"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "10004"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "26/07/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}