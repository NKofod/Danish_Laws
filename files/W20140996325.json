{
    "id": 164409,
    "title": "Ligebehandlingsnævnets afgørelse om køn - forskellige priser - medhold - forvaltningsretlig genoptagelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9963 af 11/11/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold - forvaltningsretlig genoptagelse</p>\r\n<div class=\"Resume\">\r\n   <p class=\"TekstGenerel\">Klager var ved et besøg på et diskotek blevet afkrævet en højere entrépris end sine to veninder. Ligebehandlingsnævnet traf i j.nr. 2500261-10 afgørelse om, at diskoteket havde handlet i strid med ligestillingsloven. Nævnet blev efterfølgende gjort opmærksom på, at indklagede i sagen ikke var den rette.</p>\r\n   <p class=\"TekstGenerel\">Ligebehandlingsnævnet genoptog sagen på forvaltningsretligt grundlag, og traf afgørelse over rette indklagede. Nævnet fandt, at det var i strid med ligestillingsloven, at diskoteket havde forskellige entrépriser for mænd og kvinder. Klager blev tilkendt en godtgørelse på 2.500 kr.</p>\r\n</div>\r\n<p>Klagen drejer sig om forskelsbehandling på grund af køn i forbindelse med, at et diskotek havde forskellige entrépriser for mænd og kvinder</p>\r\n<p>Sagen er en forvaltningsretlig genoptagelse af nævnets tidligere afgørelse af 28. januar 2011, j.nr. 2500261-10, da nævnet efterfølgende blev gjort opmærksom på, at afgørelsen ikke var truffet over den rette indklagede.</p>\r\n<p>Denne afgørelse ophæver tidligere afgørelse j.nr. 2500261-10</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Sagen er genoptaget på forvaltningsretligt grundlag.</p>\r\n<p>Det var i strid med ligestillingsloven, at indklagede havde forskellige entrépriser for mænd og kvinder.</p>\r\n<p>Indklagede skal inden 14 dage betale en godtgørelse til klageren på 2.500 kr. med procesrente fra den 8. november 2010, hvor klagen blev modtaget i Ligebehandlingsnævnet.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over, at et diskotek opkrævede forskellige entrépriser for mænd og kvinder.</p>\r\n<p>Klager var i byen med to veninder. Ved indgangen til diskoteket blev de to kvinder opkrævet 200 kr. i entrépris. Klager blev opkrævet en entrépris på 300 kr.</p>\r\n<p>Klager henviser til, at han påpegede dette for kassereren, som svarede, at det var 100 kr. dyrere for mænd end for kvinder.</p>\r\n<p>Da klager nævnte, at der var tale om kønsdiskrimination, trak kassereren på skulderne og sagde, at \"det gør man alle steder\".</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager</span> påstår, at det var i strid med ligestillingsloven, at diskoteket opkrævede forskellige entrépriser for mænd og kvinder.</p>\r\n<p>Klager henviser til, at der ved entréen til diskoteket ikke stod noget om, hvornår der var \"ladies night\" eller \"boys night\". Klager blev heller ikke informeret om dette af personalet.</p>\r\n<p>\r\n   <span class=\"Bold\">Indklagede</span> har oplyst, at det er rigtigt, at der bliver afholdt \"Ladies night\" på lørdage, hvor kvinder skal betale 200 kr. i entré, mens mænd skal betale 300 kr. i entré.</p>\r\n<p>Indklagede anfører, at diskoteket om fredagen holder \"Boys night\", hvor mænd skal betale 200 kr. i entré, mens kvinder skal betale 300 kr. i entré.</p>\r\n<p>Indklagede henviser til, at de er stoppet med at have forskellige entrépriser for mænd og kvinder</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Nævnet har genoptaget sagen på forvaltningsretligt grundlag.</p>\r\n<p>Efter almindelige forvaltningsretlige principper kan der ske genoptagelse af en sag på ulovbestemt grundlag:</p>\r\n<p>Hvis der er kommet nye oplysninger af så væsentlig betydning for sagen, at der er en vis sandsynlighed for, at sagen ville have fået et andet resultat, hvis myndigheden havde haft oplysningerne i forbindelse med den oprindelige afgørelse.</p>\r\n<p>Hvis der er sket væsentlige ændringer med tilbagevirkende kraft af de retlige forhold, som den oprindelige afgørelse blev afgjort efter, eller</p>\r\n<p>Hvis myndigheden i forbindelse med en tidligere afgørelse har begået væsentlige sagsbehandlingsfejl.</p>\r\n<p>Det forhold, at afgørelsen den 28. januar 2010 er afsagt over den forkerte indklagede, er en væsentlig sagsbehandlingsfejl, og Ligebehandlingsnævnet finder derfor, at der er grundlag for at genoptage sagen.</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>Ligebehandlingsnævnet finder, at indklagede har overtrådt lov om ligestilling af mænd og kvinder ved at opkræve en højere entrépris for mænd end for kvinder.</p>\r\n<p>Det forhold, at det den ene dag er mænd, der skal betale højere entrépris end kvinder og den anden dag kvinder, der skal betale højere entrépris end mænd, kan ikke ændre herved.</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>Det fremgår af Rådets direktiv 2004/113/EF, artikel 14 om sanktion at: \"Medlemsstaterne fastsætter de sanktioner, der skal anvendes ved overtrædelse af de nationale bestemmelser, der er vedtaget i henhold til dette direktiv, og træffer de nødvendige foranstaltninger for at sikre, at sanktionerne bliver anvendt. De iværksatte sanktioner, der kan omfatte udbetaling af erstatning til ofret, skal være effektive, stå i rimeligt forhold til overtrædelsen og have afskrækkende virkning.\"</p>\r\n<p>I en situation som den foreliggende, hvor klageren var mødt op hos indklagede og blev afkrævet en højere entrépris end sine veninder, foreligger der en krænkelse, som berettiger ham til en godtgørelse.</p>\r\n<p>Da endvidere hensynet til en effektiv overholdelse af ligebehandlingsreglerne gør det nødvendigt, tilkendes klager en godtgørelse, der fastsættes til 2.500 kr.</p>\r\n<p>Indklagede skal herefter betale 2.500 kr. til klager med procesrente fra den 8. november 2010, hvor sagen blev indbragt for Ligebehandlingsnævnet. Beløbet skal betales inden 14 dage.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20140996325"
        },
        {
            "displayName": "Entydig dokumentidentifikation",
            "displayValue": "CF000160"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9963"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "11/11/2011"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500261-10a"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}