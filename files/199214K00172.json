{
    "id": 109174,
    "title": "1992 BTL 172   BETÆNKNING OVER FORSLAG TIL LOV OM ARBEJDSGIVERENS PLIGT TIL AT UNDERRETTE   LØNMODTAGEREN OM VILKÅRENE FOR ANSÆTTELSESFORHOLDET    NR L 172 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 172",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 172 </P>  \r\n\r\n<P></P>  \r\n\r\n<P>Betænkning over Forslag til lov om arbejdsgiverens pligt til at underrette  \r\n\r\n lønmodtageren om vilkårene for ansættelsesforholdet <BR>  \r\n\r\n Nr L 172 1992-93, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19930526 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder  \r\n\r\n stillet spørgsmål til arbejdsministeren, som denne har besvaret skriftligt.  \r\n\r\n Nogle af udvalgets spørgsmål og arbejdsministerens besvarelse heraf er  \r\n\r\n optrykt som bilag til betænkningen. </P>  \r\n\r\n<P>Endvidere har udvalget modtaget skriftlige henvendelser fra  \r\n\r\n Finanssektorens Arbejsgiverforening og Ledernes Hovedorganisation. </P>  \r\n\r\n<P>Der er af arbejdsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n det stillede ændringsforslag. </P>  \r\n\r\n<P>Et mindretal (Fremskridtspartiets medlem af udvalget) finder, at det er  \r\n\r\n ret og rimeligt, at arbejdsgiverne skal give deres ansatte oplysninger om  \r\n\r\n ansættelsesbetingelserne, således som dette er nærmere beskrevet i  \r\n\r\n lovforslaget, der i øvrigt er en udløber af et EF-direktiv, som  \r\n\r\n Fremskridtspartiet har tilsluttet sig. </P>  \r\n\r\n<P>ÆndringsforslagAf <I>arbejdsministeren</I> , tiltrådt af <I>udvalget</I> :  \r\n\r\n</P>  \r\n\r\n<P>Til § 3 <B>1)</B> I <I>stk. 1</I> indsættes efter nr. 4 som nyt nummer:  \r\n\r\n</P>  \r\n\r\n<P>&#187;5) om der er taget skridt til at få udstedt de nødvendige attester i  \r\n\r\n forbindelse med udstationeringen.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Efter indstilling fra såvel arbejdsgiversiden som  \r\n\r\n lønmodtagersiden i Landsarbejdsnævnets Arbejdsudvalg foreslås, at  \r\n\r\n arbejdsgiveren i forbindelse med udstationering også får pligt til at oplyse,  \r\n\r\n om der er taget skridt til at få udstedt de nødvendige attester fra bl.a.  \r\n\r\n Socialministeriet i forbindelse med udstationeringen. Udstedelsen af  \r\n\r\n attesterne har blandt andet betydning for, om lønmodtageren kan forblive  \r\n\r\n under dansk social sikring, herunder arbejdsløshedsforsikring, under  \r\n\r\n udstationering i et andet EF-land. Både arbejdsgiveren og lønmodtageren kan  \r\n\r\n efter de gældende EF-regler tage initiativ til at få udstedt attesten  \r\n\r\n vedrørende social sikring. </P>  \r\n\r\n<P>Rahbæk Møller (SF) Bakholt (S) Ole Vagn Christensen (S) Poul Erik Dyrlund  \r\n\r\n (S) Hans Jørgen Jensen (S) fmd. <I>Lone Møller (S) Klaus Hækkerup (S) Lilli  \r\n\r\n Gyldenkilde (SF)</I> nfmd. <I>Svend Aage Jensen (CD) Per Stig Møller (KF) Kai  \r\n\r\n Dige Bach (KF) Charlotte Antonsen (V) Helge Sander (V) Bertel Haarder (V)  \r\n\r\n Poul Nødgaard (FP) Jørgen Estrup (RV) Glønborg (KRF)</I>  <B>Bilag </B></P>  \r\n\r\n<P>Nogle af udvalgets spørgsmål til arbejdsministeren og dennes besvarelse  \r\n\r\n heraf </P>  \r\n\r\n<P> <I>Spørgsmål nr. 14:</I>  </P>  \r\n\r\n<P>Er lovforslagets definition af en lønmodtager i § 1, stk. 2, identisk med  \r\n\r\n kildeskattelovens § 43, stk. 1? </P>  \r\n\r\n<P>I benægtende fald bedes ministeren oplyse, hvorledes de to definitioner  \r\n\r\n adskiller sig fra hinanden. </P>  \r\n\r\n<P> <I>Spørgsmål nr. 15:</I>  </P>  \r\n\r\n<P>Er definitionen i lovforslagets bemærkninger (nederst side 4 og øverst  \r\n\r\n side 5) identisk med kildeskattelovens § 43, stk. 1? </P>  \r\n\r\n<P>I benægtende fald bedes ministeren oplyse, hvorledes de adskiller sig fra  \r\n\r\n hinanden. </P>  \r\n\r\n<P>Er der personer, der betaler A-skat, der ikke er omfattet af lovforslaget  \r\n\r\n (ikke er lønmodtagere)? </P>  \r\n\r\n<P> <I>Svar:</I>  </P>  \r\n\r\n<P>Efter ordlyden er der sammenfald mellem den personkreds, der er omfattet  \r\n\r\n af definitionen i § 1, stk. 2, og den personkreds, hvis indtægter er omfattet  \r\n\r\n af kildeskattelovens § 43, stk. 1. Begge definitioner omfatter således  \r\n\r\n personer, hvis indtægt er vederlag for personligt arbejde i et  \r\n\r\n tjenesteforhold. </P>  \r\n\r\n<P>Ved fortolkning af § 1, stk. 2, kan de retsskabende myndigheder dog ikke  \r\n\r\n udelukkende se på, om en persons indtægter er omfattet af § 43, stk. 1. Også  \r\n\r\n andre momenter må tages i betragtning, i princippet må der foretages en  \r\n\r\n selvstændig vurdering af, om der foreligger et tjenesteforhold. Også  \r\n\r\n personer, hvis indtægt efter kildeskatteloven er B-indtægt, kan være omfattet  \r\n\r\n af § 1, stk. 2, jf. nedenfor. </P>  \r\n\r\n<P>Personer, hvis indtægt henregnes til A-indkomst efter § 43, stk. 1, vil  \r\n\r\n som hovedregel være omfattet af definitionen i § 1, stk. 2. Men f.eks. vil  \r\n\r\n administrerende direktører ikke være omfattet af § 1, stk. 2, fordi de i  \r\n\r\n almindelighed antages at indtage en arbejdsgivers eller ejers side i forhold  \r\n\r\n til de ansatte. </P>  \r\n\r\n<P>Endvidere vil personer, hvis indtægter ellers ville være A-indkomst efter  \r\n\r\n § 43, stk. 1, men hvor denne indkomst er gjort til B-indkomst i medfør af  \r\n\r\n kildeskattelovens § 45, stk. 1, jf. kildeskattebekendtgørelsens § 22, fortsat  \r\n\r\n være omfattet af definitionen i § 1, stk. 2, i det omfang, der foreligger et  \r\n\r\n tjenesteforhold. Det gælder f.eks. hushjælp ansat hos private. </P>  \r\n\r\n<P>Endelig er der en række indkomster, der er A-indkomst i medfør af  \r\n\r\n kildeskattelovens § 43, stk. 2, som ikke har karakter af lønindtægt. Det  \r\n\r\n gælder f.eks. dagpenge. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/07/1993"
        },
        {
            "displayName": "Accession",
            "displayValue": "199214K00172"
        },
        {
            "displayName": "Entydig dokumentidentifikation",
            "displayValue": "CL006702"
        },
        {
            "displayName": "Dato for førstegangsindlæggelse",
            "displayValue": "07/07/1993"
        },
        {
            "displayName": "Dato for indlæggelse",
            "displayValue": "07/07/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "172"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}