{
    "id": 77285,
    "title": "Bekendtgørelse om tillægsafgift for mælk og mejeriprodukter ",
    "documentTypeId": "60",
    "isSagsforlobPeriodValid": false,
    "shortName": "BEK nr 261 af 29/04/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om tillægsafgift for mælk og  \r\n\r\n mejeriprodukter </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 1, stk. 1 og 2, § 4, § 22, stk. 1 og 2 og § 24, i lov </P>  \r\n\r\n<P>om administration af Det Europæiske Økonomiske Fællesskabs </P>  \r\n\r\n<P>forordninger om markedsordninger for landbrugsvarer m.v., jf. </P>  \r\n\r\n<P>lovbekendtgørelse nr. 414 af 13. juni 1990, fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Denne bekendtgørelse vedrører anvendelse af den  \r\n\r\n i artikel 5 c i forordning (EØF) nr. 804/68 om den fælles markedsordning for  \r\n\r\n mælk og mejeriprodukter omhandlede tillægsafgift for mælk og mejeriprodukter,  \r\n\r\n samt den i artikel 7, stk. 1, i forordning (EØF) nr. 857/84 fastsatte adgang  \r\n\r\n til reduktion af basisandele ved overdragelse af arealer fra en  \r\n\r\n mælkeproducerende bedrift. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ved anvendelse af afgiften betragtes Danmark som  \r\n\r\n eet område, jf. artikel 1, stk. 2, i forordning (EØF) nr. 857/84. </P>  \r\n\r\n<P CLASS=STK> <I>Stk. 2. </I> Afgiftsordningen gennemføres efter formel B,  \r\n\r\n jf. artikel 5 c, stk. 1, i forordning (EØF) nr. 804/68. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> For hver opkøber af mælk og mejeriprodukter  \r\n\r\n fastsættes af EF-direktoratet en referencemængde, jf. artikel 5 c, stk 1, i  \r\n\r\n forordning (EØF) nr. 804/68. </P>  \r\n\r\n<P CLASS=STK> <I>Stk. 2. </I> Referencemængden fastsættes til summen af  \r\n\r\n basisandelene for de producenter, der leverer til opkøber fradraget den del  \r\n\r\n af basisandelene, der er suspenderet, jf. § 4, stk. 5. Referencemængden skal  \r\n\r\n i givet fald justeres i overensstemmelse med artikel 6 a og artikel 7, stk.  \r\n\r\n 2, i forordning (EØF) nr. 857/84. </P>  \r\n\r\n<P CLASS=STK> <I>Stk. 3. </I> For det enkelte afgiftsår anvendes forskellen  \r\n\r\n mellem summen af de udnyttede dele af de i stk. 1 nævnte referencemængder og  \r\n\r\n den ikke suspenderede del af den i artikel 5 c i forordning (EØF) nr. 804/68  \r\n\r\n nævnte nationale garantimængde således, at hver enkelt opkøber tildeles en  \r\n\r\n supplerende mængde svarende til en fast procentdel af opkøberens  \r\n\r\n referencemængde. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Hver producent tildeles en basisandel og en  \r\n\r\n basisfedtprocent i overensstemmelse med reglerne i stk. 3-7. </P>  \r\n\r\n<P CLASS=STK> <I>Stk. 2. </I> Den del af basisandelen, som ikke er  \r\n\r\n suspenderet i medfør af stk. 5, udgør den mængde mælk justeret i henhold til  \r\n\r\n § 10 af egen produktion, som producenten under alle omstændigheder har ret  \r\n\r\n til at levere til en opkøber uden afgift. Leverer producenten til opkøber  \r\n\r\n mælk og mejeriprodukter, der ikke er af egen produktion, skal dette samtidig  \r\n\r\n skriftligt meddeles til opkøber med angivelse af mængde. Såfremt producenten  \r\n\r\n har modtaget produkter, som kan være indgået i leverancerne til opkøber,  \r\n\r\n anses produkterne for leveret til opkøber, medmindre andet godtgøres. </P>  \r\n\r\n<P CLASS=STK> <I>Stk. 3. </I> Tildelingsgrundlaget er den mængde mælk eller  \r\n\r\n mejeriprodukter, som producenten har leveret til en opkøber i en periode på  \r\n\r\n 52 uger, begyndende den 3. januar 1983, eventuelt forhøjet med en mængde  \r\n\r\n beregnet på grundlag af tildelt supplerende samt overdragne basisandele. </P>  \r\n\r\n<P CLASS=STK> <I>Stk. 4. </I> Basisandelen fastsættes til  \r\n\r\n tildelingsgrundlaget multipliceret med koefficienten 0,949 med tillæg af  \r\n\r\n 10.000 kg. </P>  \r\n\r\n<P CLASS=STK> <I>Stk. 5. </I> For afgiftsåret 1991-92 suspenderes 4,7 pct. af  \r\n\r\n den i stk. 4 nævnte basisandel. Producenter, der pr. 1. april 1991 rådede  \r\n\r\n over en basisandel, vil uden ansøgning i januar kvartal 1992 få udbetalt  \r\n\r\n kompensation for suspensionen. </P>  \r\n\r\n<P CLASS=STK> <I>Stk. 6. </I> Producenter, som i løbet af et afgiftsår  \r\n\r\n endeligt ophører med at levere mælk eller mejeriprodukter til en opkøber,  \r\n\r\n tildeles ikke en basisandel for de efterfølgende afgiftsår. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ved salg, bortforpagtning, arv eller  \r\n\r\n overdragelse på lignende måder i sin helhed af en bedrift, hvortil der er  \r\n\r\n knyttet en basisandel, overføres tildelingsgrundlaget til erhververen, jf.  \r\n\r\n dog stk. 4 og § 6. </P>  \r\n\r\n<P CLASS=STK> <I>Stk. 2. </I> Ved salg, bortforpagtning, arv eller  \r\n\r\n overdragelse på lignende måder af en del af en bedrift, hvortil der er  \r\n\r\n knyttet en basisandel, beslutter opkøber efter ansøgning fra parterne,  \r\n\r\n hvilken del af basisandelen, der skal anses for overført til erhververen  \r\n\r\n under hensyntagen til de arealer, der har bidraget til bedriftens  \r\n\r\n mælkeproduktion samt parternes aftale, jf. dog stk. 4 og § 6. Ved forpagtning  \r\n\r\n medfølger ikke basisandel, såfremt vejafstanden mellem bedriften og  \r\n\r\n tilforpagtede arealer overstiger 25 km. Vejafstanden beregnes efter reglerne  \r\n\r\n i § 9, stk. 1, nr. 1, i lov om landbrugsejendomme. </P>  \r\n\r\n<P CLASS=STK> <I>Stk. 3. </I> Overdragelse, som nævnt i stk. 1 og 2, skal  \r\n\r\n skriftligt meddeles opkøber af overdrager og erhverver inden 4 uger efter  \r\n\r\n overdragelsestidspunktet. Ansøgninger vedrørende eet afgiftsår skal være  \r\n\r\n indgivet inden fire uger efter udgangen af dette for at få virkning for  \r\n\r\n afgiftsåret. Medmindre særlige omstændigheder foreligger, meddeler opkøber  \r\n\r\n skriftligt inden 4 uger efter meddelelsens modtagelse parterne hvilken del af  \r\n\r\n basisandelen, der overføres og fra hvilken dato, overførslen har virkning.  \r\n\r\n Overførslen har virkning fra overdragelsestidspunktet, dog tidligst fra  \r\n\r\n tidspunktet for indgåelse af aftale om overdragelse. Parterne kan afkræves  \r\n\r\n dokumentation f.eks. i form af notering i tinglyst skøde, ejendomspåtegning  \r\n\r\n eller vidneunderskrift vedrørende aftalen om overdragelse og den faktiske  \r\n\r\n iværksættelse. </P>  \r\n\r\n<P CLASS=STK> <I>Stk. 4. </I> Supplerende basisandele tildelt i henhold til §  \r\n\r\n 8, stk. 1, kan i særlige tilfælde i forbindelse med overdragelse som nævnt i  \r\n\r\n stk. 1 og 2, inddrages helt eller delvis under hensyntagen til de forhold,  \r\n\r\n der har begrundet tildelingen. </P>  \r\n\r\n<P CLASS=STK> <I>Stk. 5. </I> I tilfælde af ekspropriation af hele eller en  \r\n\r\n del af bedriften, afståelse heraf som led i en jordfordeling i henhold til  \r\n\r\n lov om jordfordeling mellem landejendomme, jf. lovbekendtgørelse nr. 467 af  \r\n\r\n 22. juni 1990 eller udløb af en forpagtningskontrakt indgået før 1. april  \r\n\r\n 1984 uden mulighed for at videreføre forpagtningen på tilsvarende  \r\n\r\n betingelser, kan den basisandel, der hviler på bedriften eller den del af  \r\n\r\n bedriften, som afstås, helt eller delvis stilles til rådighed for den  \r\n\r\n producent, som afstår jorden, såfremt denne har til hensigt at fortsætte  \r\n\r\n mælkeproduktionen. Meddelelse om ekspropriation og jordfordeling skal  \r\n\r\n indsendes til opkøber. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Ved hel eller delvis overdragelse ved salg,  \r\n\r\n bortforpagtning, arv eller gave af en mælkeproducerende bedrift reduceres den  \r\n\r\n medfølgende basisandel med 33%, såfremt erhververen, dennes ægtefælle eller  \r\n\r\n børn under 18 år på overdragelsestidspunktet er tildelt en basisandel. Hvis  \r\n\r\n erhververen er under 18 år reduceres ligeledes, såfremt en af  \r\n\r\n forældremyndighedens indehavere er tildelt en basisandel. Ved første  \r\n\r\n forlængelse af en forpagtningskontrakt indgået før 1. december 1989 reduceres  \r\n\r\n den overdragne basisandel. </P>  \r\n\r\n<P CLASS=STK> <I>Stk. 2. </I> Reduktion sker dog ikke i de i §§ 17 og 17 a i  \r\n\r\n lov om landbrugsejendomme nævnte tilfælde, såfremt der ikke efter lovens  \r\n\r\n regler kan gives tilladelse til samdrift af den overdragne bedrift, og den på  \r\n\r\n overdragelsestidspunktet ejede bedrift, fordi vejafstanden beregnet efter  \r\n\r\n lovens § 9, stk. 1, nr. 1, overstiger 25 km. </P>  \r\n\r\n<P CLASS=STK> <I>Stk. 3. </I> Der sker heller ingen reduktion ved  \r\n\r\n overdragelse på visse mindre øer. </P>  \r\n\r\n<P CLASS=STK> <I>Stk. 4. </I> De basisandele, der frigøres i medfør af stk.  \r\n\r\n 1, lægges til den nationale reserve. </P>  \r\n\r\n<P CLASS=STK> <I>Stk. 5. </I> Såfremt der efter bestemmelserne i lov om  \r\n\r\n landbrugsejendomme kan gives tilladelse til erhvervelse af midlertidig  \r\n\r\n adkomst på en ejendom, eller såfremt erhvervelse sker med henblik på  \r\n\r\n afhændelse af anden mælkeproducerende bedrift, vil der ikke ske reduktion af  \r\n\r\n den overdragne basisandel, såfremt den på overdragelsestidspunktet ejede,  \r\n\r\n mælkeproducerende bedrift afhændes inden for en tidsfrist på 1 år. Ved  \r\n\r\n udløbet af denne frist reduceres basisandelen med virkning fra  \r\n\r\n overdragelsestidspunktet, dog tidligst fra afgiftsårets begyndelse, såfremt  \r\n\r\n der ikke er sket afhændelse af den på overdragelsestidspunktet ejede bedrift.  \r\n\r\n</P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Opkøber bemyndiges til at varetage omfordeling  \r\n\r\n af basisandele efter objektive kriterier fastlagt af Landbrugsministeriet.  \r\n\r\n</P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Ansøgning om fastsættelse af en supplerende  \r\n\r\n basisandel på grundlag af de i forordning (EØF) nr. 857/84 art. 4 nævnte  \r\n\r\n forhold indsendes af producenten til vedkommende opkøber. Ansøgninger  \r\n\r\n vedrørende et afgiftsår kan indgives fra afgiftsårets begyndelse og behandles  \r\n\r\n i den rækkefølge, de indkommer. Ansøgninger, der er opkøber i hænde senest  \r\n\r\n den 3. mandag i juni i afgiftsåret, anses for indkommet samtidig. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Indberetning om de mængder mælk eller  \r\n\r\n mælkeækvivalent, som opkøbes, skal af opkøber indsendes til EF-direktoratet,  \r\n\r\n Frederiksborggade 18, 1360 København K. </P>  \r\n\r\n<P CLASS=STK> <I>Stk. 2. </I> Afgiftspligtige opkøbere skal indbetale det  \r\n\r\n skyldige afgiftsbeløb til EF-direktoratet ved check eller på postgiro nr. 8  \r\n\r\n 08 98 09. </P>  \r\n\r\n<P CLASS=STK> <I>Stk. 3. </I> Som afgiftsår anvendes en periode på 52 uger.  \r\n\r\n Den første periode på 52 uger begynder den mandag, som følger efter den 2.  \r\n\r\n april 1984. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Afgiften skal af opkøber pålægges de  \r\n\r\n producenter, som har leveret mælk eller mejeriprodukter til opkøber i  \r\n\r\n afgiftsåret. Afgiftsbeløbet påhviler den producent, som havde seneste  \r\n\r\n leverance af mælk fra bedriften inden udløbet af afgiftsåret. Beløbet skal  \r\n\r\n anføres særskilt i opkøberens afregninger til producenten. </P>  \r\n\r\n<P CLASS=STK> <I>Stk. 2. </I> Den af en producent i et afgiftsår til opkøber  \r\n\r\n leverede mængde mælk justeres under hensyntagen til mælkens fedtindhold.  \r\n\r\n Producentens leverance justeres op henholdsvis ned med 0,18% pr. 0,01  \r\n\r\n procentpoint, det gennemsnitlige, procentuelle fedtindhold i den leverede  \r\n\r\n mælk ligger over henholdsvis under producentens basisfedtprocent. Såfremt de  \r\n\r\n samlede, opadgående justeringer er mindre end de samlede, nedadgående  \r\n\r\n justeringer korrigeres de nedadgående justeringer med en koefficient. Denne  \r\n\r\n koefficient fastsættes således, at summen af justeringerne hos producenterne  \r\n\r\n giver nul. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Beregningsgrundlaget for afgiftsbeløbet, som  \r\n\r\n producenten er pligtig til at betale, er den af producenten til opkøber i et  \r\n\r\n afgiftsår leverede mængde mælk justeret i henhold til § 10 og med tillæg af  \r\n\r\n mælkeækvivalenter for til opkøber leverede mængder af andre mejeriprodukter.  \r\n\r\n Leverede mængder mælk og mælkeækvivalenter, som ikke er af egen produktion,  \r\n\r\n medregnes ikke i beregningsgrundlaget og belægges forlods med afgift. </P>  \r\n\r\n<P CLASS=STK> <I>Stk. 2. </I> Producenten har pligt til betaling af afgift  \r\n\r\n for den del af beregningsgrundlaget, som overstiger den ikke suspenderede del  \r\n\r\n af hans basisandel med tillæg af den i stk. 4 nævnte frimængde. </P>  \r\n\r\n<P CLASS=STK> <I>Stk. 3. </I> Den frimængde, som i et afgiftsår er til  \r\n\r\n rådighed under en opkøber, svarer til summen af de ikke udnyttede dele af  \r\n\r\n producenternes basisandele med fradrag af de suspenderede dele af disse. </P>  \r\n\r\n<P CLASS=STK> <I>Stk. 4. </I> Den i stk. 3 nævnte frimængde anvendes således,  \r\n\r\n at hver enkelt producent tildeles en frimængde svarende til en fast  \r\n\r\n procentdel af producentens basisandel. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> EF-direktoratet varetager administrationen af  \r\n\r\n afgiftsordningen for producenter, som sælger mælk eller mejeriprodukter  \r\n\r\n direkte til forbrug. </P>  \r\n\r\n<P CLASS=STK> <I>Stk. 2. </I> Producenter, som sælger mælk eller  \r\n\r\n mejeriprodukter direkte til forbrug, skal lade sig registrere hos  \r\n\r\n EF-direktoratet. EF-direktoratet tildeler efter ansøgning nævnte producenter  \r\n\r\n en referencemængde, såfremt der er ledige mængder til rådighed inden for den  \r\n\r\n nationale garantimængde. </P>  \r\n\r\n<P CLASS=STK> <I>Stk. 3. </I> EF-direktoratet opkræver tillægsafgift hos  \r\n\r\n producenter, hvis salg af mælk eller mejeriprodukter direkte til forbrug i  \r\n\r\n det pågældende afgiftsår overstiger vedkommendes referencemængde med tillæg  \r\n\r\n af eventuel frimængde. Afgiftsbeløb skal indbetales til EF-direktoratet ved  \r\n\r\n check eller på postgirokonto nr. 8 08 98 09. </P>  \r\n\r\n<P CLASS=STK> <I>Stk. 4. </I> For producenter, som sælger mælk eller  \r\n\r\n mejeriprodukter direkte til forbrug, finder § 5, samt § 8, stk. 2,  \r\n\r\n tilsvarende anvendelse, idet de pågældende meddelelser og ansøgninger  \r\n\r\n indsendes til EF-direktoratet. Alle leverancer, som ikke sker til en opkøber,  \r\n\r\n og som ikke anses for videreleveret til en opkøber i medfør af § 4, stk. 2,  \r\n\r\n anses for leverancer til direkte forbrug. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Veterinærdirektoratet fører kontrol med  \r\n\r\n overholdelsen af bestemmelserne vedrørende gennemførelsen af den i § 1 nævnte  \r\n\r\n afgift. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Afgørelser truffet af opkøber i henhold til  \r\n\r\n denne bekendtgørelse kan af vedkommende producent indbringes for  \r\n\r\n EF-direktoratet inden 4 uger efter, at afgørelsen er meddelt klageren.  \r\n\r\n EF-direktoratets afgørelser i klagesager kan ikke indbringes for anden  \r\n\r\n administrativ myndighed. </P>  \r\n\r\n<P CLASS=STK> <I>Stk. 2. </I> Andre afgørelser truffet af EF-direktoratet i  \r\n\r\n henhold til denne bekendtgørelse kan af vedkommende producent indbringes for  \r\n\r\n Landbrugsministeriet inden 4 uger efter, at afgørelsen er meddelt klageren.  \r\n\r\n</P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Overtrædelse af § 4, stk. 2., 2. pkt., § 5,  \r\n\r\n stk. 3, 1. pkt., § 9 stk. 1 og 2, §§ 10, 11 og 12, stk. 2, 1. pkt., straffes  \r\n\r\n med bøde, medmindre højere straf er forskyldt i henhold til § 23 i lov om  \r\n\r\n administration af Det Europæiske Økonomiske Fællesskabs forordninger om  \r\n\r\n markedsordninger for landbrugsvarer m.v., jf. lov nr. 414 af 13. juni 1990.  \r\n\r\n For overtrædelser, der begås af aktieselskaber, andelsselskaber el. lign.,  \r\n\r\n kan der pålægges selskabet som sådant bødeansvar, jf. § 27, stk. 1, i loven.  \r\n\r\n</P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Bekendtgørelsen træder i kraft den 15. maj  \r\n\r\n 1991. § 14 får virkning for klager vedrørende afgiftsåret 1991-92. </P>  \r\n\r\n<P CLASS=STK> <I>Stk. 2. </I> Bekendtgørelse nr. 638 af 13. september 1990 om  \r\n\r\n tillægsafgift på mælk og mejeriprodukter ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 29. april 1991  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Laurits Tørnæs </P>  \r\n\r\n<P CLASS=MINISTER ALIGN=RIGHT>/ A. Buch Kristensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/05/1991"
        },
        {
            "displayName": "Accession",
            "displayValue": "B19910026105"
        },
        {
            "displayName": "Entydig dokumentidentifikation",
            "displayValue": "CM036494"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/06/2004"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "261"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "29/04/1991"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "EF-Direktoratet, Veterinærdirektoratet"
        },
        {
            "displayName": "Ressortministeriets journalnummer",
            "displayValue": "Landbrugsmin. 2. afd, 2. kt. j.nr. 91-8512-8"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}