{
    "id": 32561,
    "title": "Privatretlige aftaler som grundlag for udgiftsfordeling ",
    "documentTypeId": "240",
    "isSagsforlobPeriodValid": false,
    "shortName": "KEN nr 17750 af 28/10/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ministeriet fastslog, at private aftaler kun kan lægges til grund for  \r\n\r\n en bidragsfordeling, hvis der er enighed herom mellem de private parter. Det  \r\n\r\n tilføjedes, at en fordeling efter loven ikke ophæver den private aftale, men  \r\n\r\n grundejerne må selv omfordele efter aftalen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Privatretlige aftaler som grundlag for  \r\n\r\n udgiftsfordeling </H1>  \r\n\r\n<P></P>  \r\n\r\n<P>I brev af 16. september 1986 har beboerforeningen klaget over byrådets  \r\n\r\n fordeling af udgifterne i forbindelse med istandsættelse af den private  \r\n\r\n fællesvej P. </P>  \r\n\r\n<P>Beboerforeningen har anført, at udgiftsfordelingen er gennemført uden  \r\n\r\n hensyn til en deklaration, der er tinglyst på ejendommene, selv om  \r\n\r\n stadsingeniøren tidligere har oplyst, at den fordelingsmetode, der er fastsat  \r\n\r\n i deklarationen, ville blive lagt til grund ved fordelingen. </P>  \r\n\r\n<P>Ifølge deklarationens punkt 6 påhviler vejvedligeholdelsen ejeren af de  \r\n\r\n enkelte huse i forhold til ejendommens facadelængde mod vej. </P>  \r\n\r\n<P>Ministeriet har indhentet vedlagte udtalelse af 3. oktober 1986 fra  \r\n\r\n byrådet. Af denne fremgår, at der i forbindelse med vejsynet, der afholdtes  \r\n\r\n efter anmodning fra beboerforeningen, blev udarbejdet et forslag til  \r\n\r\n udgiftsfordeling i overensstemmelse med deklarationens fordelingsmetode. Da  \r\n\r\n der imidlertid efter vejsynet fremkom 3 indsigelser mod denne  \r\n\r\n fordelingsmetode, blev der i medfør af bestemmelsen i privatvejslovens § 62,  \r\n\r\n jfr. vejbidragslovens §§ 11-12, udarbejdet en ny udgiftsfordeling, der nu er  \r\n\r\n vedtaget af byrådet. </P>  \r\n\r\n<P>Ministeriet skal oplyse følgende: </P>  \r\n\r\n<P>Efter bestemmelsen i privatvejslovens § 62, stk. 1, 3. punktum, kan  \r\n\r\n vejmyndigheden fordele udgiften til et vejarbejde på grundlag af private  \r\n\r\n servitutter, vedtægter for grundejerforeningen eller lignende, men  \r\n\r\n vejmyndigheden har ikke pligt hertil. </P>  \r\n\r\n<P>I tilfælde af uenighed mellem grundejerne om anvendelse af sådanne private  \r\n\r\n bestemmelser fordeler vejmyndigheden udgifterne efter vejbidragslovens § 11,  \r\n\r\n jfr. privatvejslovens § 62, stk. 2. De private bestemmelser kan således kun  \r\n\r\n anvendes, når der er 100% enighed herom mellem de bidragspligtige grundejere.  \r\n\r\n</P>  \r\n\r\n<P>Ministeriet kan på denne baggrund ikke kritisere, at fordelingen er  \r\n\r\n gennemført efter reglerne i vejbidragslovens § 11. </P>  \r\n\r\n<P>Ministeriet kan samtidig oplyse, at vejmyndighedens udgiftsfordeling ikke  \r\n\r\n ophæver de privatretlige bestemmelser. Kommunens udgiftsfordeling er således  \r\n\r\n ikke til hinder for, at grundejerne selv omfordeler udgifterne mellem sig  \r\n\r\n efter de privatretlige bestemmelser. Eventuelle tvistigheder mellem  \r\n\r\n grundejerne om en sådan omfordeling henhører under domstolene ved  \r\n\r\n civilretligt søgsmål. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Offentliggjort i VEJLOVE udgivet af DAFOLO. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861775025"
        },
        {
            "displayName": "Entydig dokumentidentifikation",
            "displayValue": "CA000472"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17750"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "28/10/1986"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Trafikministeriets j.nr. 564-12-26-414"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}