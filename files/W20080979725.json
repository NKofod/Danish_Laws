{
    "id": 122225,
    "title": "Arbejdsgiver havde bevisbyrden for at medlem havde modtaget hans anmodning om tro og love erklæring i den situation, hvor medlem anførte aldrig at have modtaget en sådan anmodning. Ikke bortfald af g-dage, da arbejdsgiver ikke kunne løfte bevisbyrden",
    "documentTypeId": "240",
    "isSagsforlobPeriodValid": true,
    "shortName": "KEN nr 9797 af 25/04/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Bil1\"></a></p><div class=\"bjelke\">Den fulde tekst</div><p class=\"Titel2\">Arbejdsgiver havde bevisbyrden for at medlem havde modtaget hans anmodning om tro og love erklæring i den situation, hvor medlem anførte aldrig at have modtaget en sådan anmodning. Ikke bortfald af g-dage, da arbejdsgiver ikke kunne løfte bevisbyrden</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet var fra den 19. juni 2006 ansat på fuld tid som grafiker hos A, der i brev af 30. maj 2007 opsagde ham til fratræden den 31. august 2007. Opsigelsen var ikke begrundet.</div>\r\n        </p>\r\n        <p class=\"Tekst2\">\r\n          <div>Arbejdsgiver gjorde gældende at have sendt en tro og love erklæring den 4. september 2007 til medlemmet. Medlemmet oplyste aldrig at have modtaget en sådan. I denne situation, hvor påstand stod mod påstand, fandt nævnet, at det påhvilede arbejdsgiver at godtgøre, at sådan erklæring var modtaget af medlemmet, hvilket arbejdsgiver ikke havde gjort.</div>\r\n        </p>\r\n        <p class=\"Tekst2\">\r\n          <div>Nævnet fandt på denne baggrund at måtte lægge til grund, at erklæringen ikke var modtaget af medlemmet, hvorfor der ikke forelå bortfaldsgrund efter § 7, stk. 2 i bekendtgørelsen.</div>\r\n        </p>\r\n      </div>\r\n      <p class=\"Tekst\">X Arbejdsløshedskasse har ved brev af 13. december 2007 bedt Arbejdsmarkedets Ankenævn om at træffe afgørelse i sagen om, hvorvidt A er forpligtet til at betale dagpengegodtgørelse for 1. og 2. ledighedsdag i forbindelse med arbejdsophøret for M, CPR-nr. mmmmmmmmmm.</p>\r\n      <p class=\"Tekst\">Sagen blev behandlet på møde den 24. april 2008.</p>\r\n      <p class=\"Tekst\">Nævnet traf følgende</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><a name=\"Bil1\"><hr class=\"BilagStreg\"></a><p class=\"BilagTekst\">A F G Ø R E L S E</p>\r\n      <p class=\"Tekst\">Ankenævnet finder, at A er forpligtet til at betale dagpengegodtgørelse for 1. og 2. ledighedsdag i forbindelse med M’s fratræden som grafiker den 31. august 2007.</p>\r\n      <p class=\"Tekst\">Ankenævnet har ved afgørelsen lagt vægt på, at forpligtelsen til at betale dagpengegodtgørelse er indtrådt ved fratrædelsen, da M ifølge det oplyste inden for de sidste 4 uger forud herforhar været beskæftiget hos arbejdsgiver mindst svarende til fuld overenskomstmæssig arbejdstid i 2 uger.</p>\r\n      <p class=\"Tekst\">Endvidere har nævnet lagt vægt på, at der som sagen er oplyst ikke foreligger bortfaldsgrunde efter § 6, stk. 1 i bekendtgørelsen om dagpengegodtgørelse for 1. og 2. ledighedsdag.</p>\r\n      <p class=\"Tekst\">Arbejdsgiver har over for sekretariatet gjort gældende at have sendt en tro og love erklæring den 4. september 2007 til medlemmet. Medlemmet har oplyst aldrig at have modtaget en sådan. I denne situation, hvor påstand står mod påstand, finder nævnet, at det påhviler arbejdsgiver at godtgøre, at sådan erklæring er modtaget af medlemmet, hvilket arbejdsgiver ikke har gjort.</p>\r\n      <p class=\"Tekst\">Nævnet finder på denne baggrund at måtte lægge til grund, at erklæringen ikke er modtaget af medlemmet, hvorfor der ikke foreligger bortfaldsgrund efter § 7, stk. 2 i bekendtgørelsen.</p>\r\n      <p class=\"Tekst\">Det er oplyst, at a-kassen har udbetalt dagpengegodtgørelse for 1. og 2. ledighedsdag til M.</p>\r\n      <p class=\"Tekst\">Afgørelsen er truffet med hjemmel i § 84 i arbejdsløshedsforsikringsloven, jf. lovbekendtgørelse nr. 994 af 8. august 2007 om arbejdsløshedsforsikring m.v. og §§ 1, 6, stk. 1, 7 og 11 i Direktoratet for Arbejdsløshedsforsikringens bekendtgørelse nr. 669 af 11. juli 2000 om dagpengegodtgørelse for 1. og 2. ledighedsdag, som ændret ved Arbejdsdirektoratets bekendtgørelse nr. 491 af 12. juni 2003.</p>\r\n      <p class=\"Tekst\">Dagpengegodtgørelsen for den 3. og 4. september 2007 udgør i alt kr. 1366,00, som skal indbetales af A til Arbejdsdirektoratet inden 4 uger efter modtagelsen af afgørelsen.</p>\r\n      <p class=\"Tekst\"><span class=\"Bold\">På ankenævnets vegne</span></p>\r\n      <p class=\"Tekst\">FF</p>\r\n      <p class=\"Tekst\">fuldmægtig</p>\r\n      <p class=\"Tekst\">De kan læse om afgørelsens faktiske og retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">A</p>\r\n      <p class=\"Tekst\">M</p>\r\n      <p class=\"Tekst\">Arbejdsdirektoratet, kontor Y 4</p>\r\n      <p class=\"TekstoverskriftVenstreN\">1. Sagsforløb</p>\r\n      <p class=\"Tekst\">Det fremgår af sagen, at M fra den 19. juni 2006 var ansat på fuld tid som grafiker hos A, der i brev af 30. maj 2007 opsagde ham til fratræden den 31. august 2007. Opsigelsen var ikke begrundet.</p>\r\n      <p class=\"Tekst\">Efter sin fratræden rettede M henvendelse til X Arbejdsløshedskasse om, at der ikke er udbetalt dagpengegodtgørelse for 1. og 2. ledighedsdag ved arbejdsophøret den 31. august 2007.</p>\r\n      <p class=\"Tekst\">A-kassen har ved breve af 2. og 14. november 2007 anmodet arbejdsgiver om at udbetale g-dage til medlemmet. Arbejdsgiver har ikke svaret a-kassen i sagen.</p>\r\n      <p class=\"Tekst\">Herefter har a-kassen ved brev af 13. december 2007 anmodet Arbejdsmarkedets Ankenævn om at træffe afgørelse om, hvorvidt arbejdsgiver er forpligtet til at betale dagpengegodtgørelse for 1. og 2. ledighedsdag.</p>\r\n      <p class=\"Tekst\">Det fremgår af sagen, at a-kassen har lagt ud for den manglende betaling af dagpengegodtgørelse for 1. og 2. ledighedsdag til medlemmet.</p>\r\n      <p class=\"Tekst\">A-kassen har indsendt udfyldt spørgeskema, hvoraf fremgår, at medlemmet var ansat på fuld tid, at beskæftigelseskravet var opfyldt, samt at der ikke forelå bortfaldsgrunde.</p>\r\n      <p class=\"Tekst\">Sekretariatet har hørt arbejdsgiveren vedrørende klagen. Arbejdsgiver har i mail af 2. januar 2008 medsendt kopi af tro og love erklæringen dateret 4. september 2007 og han har i øvrigt oplyst, at erklæringen blev sendt til medlemmet med almindelig post.</p>\r\n      <p class=\"Tekst\">A-kassen har i brev af 7. marts 2008 bilagt mail fra medlemmet oplyst, at medlemmet aldrig har modtaget en sådan tro og love erklæring.</p>\r\n      <p class=\"Tekst\">Sekretariatet har på CVR’s hjemmeside den 14. april 2008 konstateret, at der ikke er oplysning om arbejdsgivers konkurs eller betalingsstandsning.</p>\r\n      <p class=\"TekstoverskriftVenstreN\">2. Regler</p>\r\n      <p class=\"TekstoverskriftVenstreN\">Lovbekendtgørelse nr. 994 af 8. august 2007 om arbejdsløshedsforsikring m.v.</p>\r\n      <p class=\"TekstoverskriftVenstreN\">Bidrag fra arbejdsgivere</p>\r\n      <p class=\"Paragraftekst\"><span class=\"Bold\">§ 84</span>. Til et medlem betaler arbejdsgiveren ved afskedigelse, hjemsendelse, ophør af opgave- og tidsbestemt akkord og lignende dagpengegodtgørelse for 1. og 2. ledighedsdag. Dagpengegodtgørelsen udgør pr. dag et beløb svarende til 7,4/37 af det højeste dagpengebeløb for en uge, jf. § 47, stk. 1, afrundet til nærmeste hele kronebeløb. Ved ledighed på 4 timer eller derunder betaler arbejdsgiveren en dagpengegodtgørelse svarende til halvdelen af det i 2. punktum omhandlede beløb. Ved ledighed på over 4 timer betaler arbejdsgiveren fuld dagpengegodtgørelse.</p>\r\n      <p class=\"Stk\"><span class=\"Italic\">Stk. 2.</span> Arbejdsgiverens forpligtelse indtræder kun, når medlemmet inden for de sidste 4 uger har været beskæftiget hos arbejdsgiveren svarende til fuld overenskomstmæssig arbejdstid i 2 uger.</p>\r\n      <p class=\"Stk\"><span class=\"Italic\">Stk. 3.</span> Arbejdsgiverens forpligtelse til at udbetale dagpengegodtgørelse bortfalder,</p>\r\n      <p>\r\n        <p class=\"Liste1\"><span class=\"Liste1Nr\">1)</span> hvis det godtgøres, at beskæftigelse påbegyndes den efterfølgende arbejdsdag, eller der modtages sygedagpenge eller afholdes ferie i tilslutning til arbejdsophøret,</p>\r\n        <p class=\"Liste1\"><span class=\"Liste1Nr\">2)</span> hvis afskedigelsen væsentligst kan tilregnes medlemmet,</p>\r\n        <p class=\"Liste1\"><span class=\"Liste1Nr\">3)</span> hvis arbejdsophøret skyldes strejke eller lockout på virksomheden, eller hvis arbejdsophøret er nødvendiggjort af strejke eller lockout på anden virksomhed, eller</p>\r\n        <p class=\"Liste1\"><span class=\"Liste1Nr\">4)</span> hvis medlemmet har været i beskæftigelse, hvortil der ydes offentligt tilskud til lønnen i henhold til lov om en aktiv beskæftigelsesindsats.</p>\r\n      </p>\r\n      <p class=\"Stk\"><span class=\"Italic\">Stk. 4.</span> Arbejdsgiverens forpligtelse til at udbetale dagpengegodtgørelse til samme person kan højst indtræde 16 gange i løbet af et kalenderår.</p>\r\n      <p class=\"Stk\"><span class=\"Italic\">Stk. 5.</span> Dagpengegodtgørelsen udbetales snarest muligt, dog senest ved virksomhedens 2. lønudbetaling efter medlemmets arbejdsophør, hjemsendelse m.v., eller efter medlemmets afgivelse af en erklæring på tro og love om kravet i stk. 3, nr. 1. Arbejdsgiveren kan senest 14 dage efter medlemmets afskedigelse, hjemsendelse m.v., anmode medlemmet om at afgive en erklæring efter 1. pkt. Medlemmets ret til dagpengegodtgørelse bortfalder, hvis erklæringen på tro og love ikke er afgivet til arbejdsgiveren senest 14 dage efter arbejdsgiverens anmodning.</p>\r\n      <p class=\"Stk\"><span class=\"Italic\">Stk. 6.</span> Hvis dagpengegodtgørelsen ikke betales rettidigt, jf. stk. 5, har arbejdsløshedskassen efter anmodning fra medlemmet pligt til at hjælpe med at få beløbet udbetalt hos arbejdsgiveren, hvis kassen finder, at medlemmet utvivlsomt har krav på dagpengegodtgørelsen. Arbejdsløshedskassen sender med henblik herpå en skriftlig begrundet anmodning til arbejdsgiveren om betaling af dagpengegodtgørelse inden 14 dage. Udbetaler arbejdsgiveren ikke dagpengegodtgørelsen inden udløbet af den anførte frist, og finder kassen fortsat, at kravet er berettiget, lægger kassen godtgørelsen ud til medlemmet. § 86 finder tilsvarende anvendelse på udlagt godtgørelse efter 3. pkt.</p>\r\n      <p class=\"Stk\"><span class=\"Italic\">Stk. 7.</span> Samtidig med udbetaling efter stk. 6, 3. pkt., fremsender arbejdsløshedskassen sagen med en begrundet indstilling til Arbejdsmarkedets Ankenævn, der træffer afgørelse i sagen, jf. stk. 8. Finder ankenævnet, at medlemmet er berettiget til dagpengegodtgørelse, skal arbejdsgiveren indbetale godtgørelsen til Arbejdsdirektoratet inden for en nærmere angivet frist, som fastsættes af ankenævnet.</p>\r\n      <p class=\"Stk\"><span class=\"Italic\">Stk. 8.</span> Tvivlsspørgsmål om ret til dagpengegodtgørelse kan indbringes for Arbejdsmarkedets Ankenævn. Ankenævnets afgørelse kan ikke indbringes for anden administrativ myndighed.</p>\r\n      <p class=\"Stk\"><span class=\"Italic\">Stk. 9.</span> Krav mod arbejdsgiveren om betaling af dagpengegodtgørelse, jf. stk. 7, kan med tillæg af omkostninger inddrives af restanceinddrivelsesmyndigheden, hvis kravet ikke betales inden for den fastsatte frist. Restanceinddrivelsesmyndigheden kan inddrive det skyldige beløb ved udpantning, når kravet er fastslået af Arbejdsmarkedets Ankenævn.</p>\r\n      <p class=\"Stk\"><span class=\"Italic\">Stk. 10.</span> Direktøren for Arbejdsdirektoratet fastsætter efter forhandling med Beskæftigelsesrådet regler om anvendelse af bestemmelserne i stk. 1-7 og kan herunder fastsætte regler om, at dagpengegodtgørelsen kan bortfalde i særlige tilfælde ud over de i stk. 3 nævnte. Direktøren for Arbejdsdirektoratet fastsætter endvidere regler om betaling af gebyr for Arbejdsmarkedets Ankenævns og Arbejdsdirektoratets behandling af sager efter stk. 7 og 8.</p>\r\n      <p class=\"TekstoverskriftVenstreN\">Direktoratet for Arbejdsløshedsforsikringens bekendtgørelse nr. 669 af 11. juli 2000 om dagpengegodtgørelse for 1. og 2. ledighedsdag, som ændret ved Arbejdsdirektoratets bekendtgørelse nr. 491 af 12. juni 2003</p>\r\n      <p class=\"Paragraftekst\"><span class=\"Bold\">§ 1</span>. En arbejdsgiver skal betale et medlem af en a-kasse dagpengegodtgørelse for 1. og 2. ledighedsdag, hvis medlemmet</p>\r\n      <p>\r\n        <p class=\"Liste1\"><span class=\"Liste1Nr\">1)</span> bliver ledigt som følge af afskedigelse, hjemsendelse, ophør af opgave- og tidsbestemt akkord og lignende,</p>\r\n        <p class=\"Liste1\"><span class=\"Liste1Nr\">2)</span> har været ansat som lønmodtager, og</p>\r\n        <p class=\"Liste1\"><span class=\"Liste1Nr\">3)</span> har indtjent en løn i ansættelsen.</p>\r\n      </p>\r\n      <p class=\"Stk\"><span class=\"Italic\">Stk. 2.</span> Ved \"G-dage\" forstås i denne bekendtgørelse 1. og 2. ledighedsdag. Én \"G-dag\" er én ledighedsdag.</p>\r\n      <p class=\"Stk\"><span class=\"Italic\">Stk. 3.</span> En arbejdsgiver skal betale for G-dage, hvis medlemmet inden for de sidste 4 uger i alt har været beskæftiget hos arbejdsgiveren i et omfang, der svarer til fuld overenskomstmæssig arbejdstid i 2 uger. Hvis et medlems arbejdstid ikke kan anses som kontrollabel, beregnes arbejdstiden i ugen efter reglerne herom i bekendtgørelse om supplerende dagpenge.</p>\r\n      <p class=\"Stk\"><span class=\"Italic\">Stk. 4.</span> Den periode, som beskæftigelsen skal ligge i, jf. stk. 3, forlænges bagud, hvis der i perioden er fravær f.eks. på grund af sygdom, ferie, overenskomstmæssige fridage, søgnehelligdage, konflikt eller deltagelse i kursus som led i ansættelsen.</p>\r\n      <p class=\"Stk\"><span class=\"Italic\">Stk. 5.</span> En arbejdsgiver skal højst betale for en G-dag 16 gange til det samme medlem i et kalenderår. Heri medregnes betalinger for de gange, hvor arbejdsgiveren kun skal betale for en halv G-dag.</p>\r\n      <p class=\"Stk\"><span class=\"Italic\">Stk. 6.</span> Betaling for en G-dag er A-indkomst. Der skal ikke beregnes feriegodtgørelse, trækkes arbejdsmarkedsbidrag, ATP eller beløb til Den Særlige Pensionsopsparing af betalingen for en G-dag.</p>\r\n      <p class=\"Paragraftekst\"><span class=\"Bold\">§ 2.</span> Et medlems G-dage er de 2 første ordinære arbejdsdage, efter at medlemmet er fratrådt, hvis medlemmet har været i fuld beskæftigelse på dagen for fratrædelsen. Hvis medlemmet ikke har været i fuld beskæftigelse på denne dag og ikke har haft fuld overenskomstmæssig arbejdstid i kalenderugen, er dagen for fratrædelsen 1. ledighedsdag.</p>\r\n      <p class=\"Tekstoverskrift\">Bortfaldsgrunde m.v.</p>\r\n      <p class=\"Paragraftekst\"><span class=\"Bold\">§ 6.</span> En arbejdsgiver skal ikke betale for G-dage til et medlem, når</p>\r\n      <p>\r\n        <p class=\"Liste1\"><span class=\"Liste1Nr\">1)</span> medlemmet inden ansættelsens ophør afslår et skriftligt tilbud om fortsat beskæftigelse svarende til overenskomstmæssige løn- og ansættelsesvilkår hos samme arbejdsgiver,</p>\r\n        <p class=\"Liste1\"><span class=\"Liste1Nr\">2)</span> arbejdsgiveren er ude af stand til at betale på grund af konkurs eller betalingsstandsning,</p>\r\n        <p class=\"Liste1\"><span class=\"Liste1Nr\">3)</span> afskedigelsen/arbejdsophøret væsentligst skyldes medlemmet,</p>\r\n        <p class=\"Liste1\"><span class=\"Liste1Nr\">4)</span> arbejdsophøret skyldes strejke eller lockout på virksomheden, eller hvis arbejdsophøret er nødvendigt på grund af strejke eller lockout på en anden virksomhed,</p>\r\n        <p class=\"Liste1\"><span class=\"Liste1Nr\">5)</span> arbejdsophøret skyldes force majeure,</p>\r\n        <p class=\"Liste1\"><span class=\"Liste1Nr\">6)</span> medlemmet er i fuld beskæftigelse hos en anden arbejdsgiver på G-dagene,</p>\r\n        <p class=\"Liste1\"><span class=\"Liste1Nr\">7)</span> medlemmet i tilslutning til ansættelsens ophør får sygedagpenge eller holder ferie på G-dagene,</p>\r\n        <p class=\"Liste1\"><span class=\"Liste1Nr\">8)</span> medlemmet er tjenestemand og overgår til rådighedsløn,</p>\r\n        <p class=\"Liste1\"><span class=\"Liste1Nr\">9)</span> medlemmet har været vikar i en orlovsstilling efter lov om børnepasningsorlov, hvis ansættelsen har varet mindst 3 måneder, eller</p>\r\n        <p class=\"Liste1\"><span class=\"Liste1Nr\">10)</span> medlemmet har været i beskæftigelse med offentligt tilskud til lønnen efter lov om en aktiv beskæftigelsesindsats.</p>\r\n      </p>\r\n      <p class=\"Stk\">Stk. 2. {…}</p>\r\n      <p class=\"Tekstoverskrift\">Tro og love erklæring og betalingstidspunkt</p>\r\n      <p class=\"Paragraftekst\"><span class=\"Bold\">§ 7.</span> Arbejdsgiveren kan senest 14 dageefter, at medlemmet er fratrådt, bede medlemmet afgive en erklæring på tro og love om, at medlemmet ikke har haft fuld beskæftigelse, har fået sygedagpenge eller holdt ferie på g-dagene.</p>\r\n      <p class=\"Stk\"><span class=\"Italic\">Stk. 2.</span> Medlemmets ret til betaling for g-dagene falder bort, hvis erklæringen ikke er givet til arbejdsgiveren senest 14 dage efter, at arbejdsgiveren har bedt herom.</p>\r\n      <p class=\"Stk\">…</p>\r\n      <p class=\"Tekstoverskrift\">Manglende betaling</p>\r\n      <p class=\"Paragraftekst\"><span class=\"Bold\">§ 11.</span> Et medlems a-kasse skal hjælpe medlemmet med at få en arbejdsgiver til at betale for G-dage, hvis</p>\r\n      <p>\r\n        <p class=\"Liste1\"><span class=\"Liste1Nr\">1)</span> arbejdsgiveren ikke betaler til tiden, jf. §§ 7 og 8,</p>\r\n        <p class=\"Liste1\"><span class=\"Liste1Nr\">2)</span> medlemmet beder a-kassen om hjælp, og</p>\r\n        <p class=\"Liste1\"><span class=\"Liste1Nr\">3)</span> a-kassen finder, at medlemmet uden tvivl har ret til betalingen.</p>\r\n      </p>\r\n      <p class=\"Stk\"><span class=\"Italic\">Stk. 2.</span> A-kassen sender herefter en begrundet anmodning til arbejdsgiveren om at betale til medlemmet inden 14 dage efter modtagelsen af anmodningen. Hvis arbejdsgiveren ikke betaler til tiden, og a-kassen fortsat mener, at kravet er berettiget, lægger a-kassen beløbet ud til medlemmet.</p>\r\n      <p class=\"Stk\"><span class=\"Italic\">Stk. 3.</span> Samtidig med at a-kassen lægger beløbet ud, sender a-kassen sagen med en begrundet indstilling til Arbejdsmarkedets Ankenævn, der træffer afgørelse i sagen. Ankenævnets afgørelse skal sendes til arbejdsgiveren, medlemmet, Arbejdsdirektoratet og a-kassen.</p>\r\n      <p class=\"Stk\"><span class=\"Italic\">Stk. 4.</span> Hvis en arbejdsgiver indbringer et tvivlsspørgsmål, jf. § 10, efter at a-kassen har lagt et beløb ud, skal klagen behandles sammen med Arbejdsmarkedets Ankenævns behandling af a-kassens indstilling.</p>\r\n      <p class=\"Stk\"><span class=\"Italic\">Stk. 5.</span> Finder Arbejdsmarkedets Ankenævn, at medlemmet har ret til betaling for G-dage, skal arbejdsgiveren betale beløbet til Arbejdsdirektoratet inden 4 uger efter modtagelsen af afgørelsen. Har direktoratet ikke fået beløbet til tiden, kan kravet sendes til Finansstyrelsen, der inddriver beløbet med tillæg af et gebyr til direktoratet og Finansstyrelsens omkostninger ved inddrivelsen.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/11/2008"
        },
        {
            "displayName": "Accession",
            "displayValue": "W20080979725"
        },
        {
            "displayName": "Entydig dokumentidentifikation",
            "displayValue": "BE003121"
        },
        {
            "displayName": "Dato for indlæggelse",
            "displayValue": "21/11/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9797"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "25/04/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., Arbejdsmarkedets Ankenævn, j.nr. 5400146-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}