{
    "id": 109942,
    "title": "1989 BTL 141   BETÆNKNING OVER FORSLAG TIL LOV OM ÆNDRING AF LOV OM ERHVERVSUDDANNELSER     NR L 141 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 141",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 141 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om erhvervsuddannelser  \r\n\r\n<BR>  \r\n\r\n Nr L 141 1989-90, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19900502 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til undervisnings- og forskningsministeren, som </P>  \r\n\r\n<P>denne har besvaret skriftligt. </P>  \r\n\r\n<P>Et af udvalgets spørgsmål og ministerens besvarelse heraf optrykkes som  \r\n\r\n bilag til betænkningen. </P>  \r\n\r\n<P>Endvidere har udvalget modtaget en skriftlig og mundtlig henvendelse fra  \r\n\r\n Landssammenslutningen af Handelsskoleelever. </P>  \r\n\r\n<P>Herefter indstiller et <I>flertal</I> (Det Konservative Folkepartis,  \r\n\r\n Venstres, Fremskridtspartiets, Det Radikale Venstres, Centrum-Demokraternes  \r\n\r\n og Kristeligt Folkepartis medlemmer af udvalget) lovforslaget til  \r\n\r\n<I>vedtagelse uændret. </I></P>  \r\n\r\n<P> Et <I>mindretal</I> (Socialdemokratiets og Socialistisk Folkepartis  \r\n\r\n medlemmer af udvalget) indstiller lovforslaget til <I>forkastelse</I> ved 3.  \r\n\r\n behandling. </P>  \r\n\r\n<P>Mindretallet finder, at hensigten med lovforslaget er gennem små gradvise  \r\n\r\n ændringer at forværre de studerendes økonomiske vilkår. Anvendelsen af de  \r\n\r\n uklare begreber &#187;i begrænset omfang&#171; og &#187;størsteparten&#171; i  \r\n\r\n lovforslaget er et klart udtryk for den uklare afgrænsning af lovforslagets  \r\n\r\n rækkevidde. Den begyndende brugerbetaling, der hermed indføres, rokker ved et  \r\n\r\n af de sidste fundamentale principper i dansk undervisningspolitik, nemlig den  \r\n\r\n vederlagsfri undervisning. </P>  \r\n\r\n<P>Betalingen for fotokopier er uhensigtsmæssig. Dels er det ikke sikret, at  \r\n\r\n det er de elever, der rent faktisk får de tagne fotokopier, der kommer til at  \r\n\r\n betale for dem, jf. bestemmelsen om, at betalingen &#187;kan fastsættes som  \r\n\r\n en gennemsnitsbetaling for skolens elever eller for grupper af elever på  \r\n\r\n skolen&#171;. </P>  \r\n\r\n<P>Dels er det ikke eleverne, men lærerne, der bestemmer, i hvilket omfang  \r\n\r\n fotokopieret materiale skal indgå i undervisningen. Der er altså ingen  \r\n\r\n sammenhæng mellem beslutningstageren og betaleren. </P>  \r\n\r\n<P>Dels vil/kan det ofte være billigere at fotokopiere nogle relevante sider  \r\n\r\n eller eventuelt et relevant afsnit i en bog i stedet for at købe hele bogen.  \r\n\r\n</P>  \r\n\r\n<P>Desuden er fotokopiering af et vist omfang en nødvendighed for at kunne  \r\n\r\n meddele en undervisning, der er nogenlunde aktuel, jf. f.eks. undervisning i  \r\n\r\n foråret 1990 om den politiske og økonomiske udvikling i USSR og Østeuropa.  \r\n\r\n</P>  \r\n\r\n<P>Endelig sker der ofte kopitagning til både undervisningsbrug og  \r\n\r\n administrativt brug på den samme maskine, uden at der foretages nogen  \r\n\r\n registrering af hvor mange af hver type. Det vil sige, eleverne kommer også  \r\n\r\n til at betale for administrationens forbrug af fotokopier. </P>  \r\n\r\n<P> <I>Eva Møller (KF)</I> fmd. <I>Annelise Gotfredsen (KF) Merete Aarup (KF)  \r\n\r\n Inge Dahl-Sørensen (V) Povl Brøndsted (V) Pia Dahl (FP) Marianne Jelved (RV)  \r\n\r\n Jette Pors (CD)</I> nfmd. <I>Lysholm Christensen (KRF) Jytte Andersen (S)  \r\n\r\n Helle Degn (S) Pernille Forchhammer (S) Anna-Marie Hansen (S) Frank Jensen  \r\n\r\n (S) Lone Møller (S) Aage Frandsen (SF) Hanne Thanning Jacobsen (SF) </I></P>  \r\n\r\n<P> </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til undervisnings- og forskningsministeren og  \r\n\r\n dennes besvarelse heraf </P>  \r\n\r\n<P> </P>  \r\n\r\n<P> <I>Spørgsmål: </I></P>  \r\n\r\n<P> Ministeren bedes indhente Justitsministeriets vurdering af lovforslagets  \r\n\r\n overensstemmelse med grundlovens § 76, set i lyset af, at undervisningen på  \r\n\r\n handelsskoler og tekniske skoler (og gymnasiet) efterhånden er blevet en  \r\n\r\n naturlig del af den almene ungdomsundervisning, der tilbydes alle unge. </P>  \r\n\r\n<P> <I>Svar: </I></P>  \r\n\r\n<P> Jeg vedlægger Justitsministeriets udtalelse af 2. april 1990. </P>  \r\n\r\n<P>Justitsministeriet </P>  \r\n\r\n<P>Lovafdelingen </P>  \r\n\r\n<P>København, den 2. april 1990 </P>  \r\n\r\n<P>Undervisnings- og Forskningsministeriet </P>  \r\n\r\n<P>Frederiksholms Kanal 21 </P>  \r\n\r\n<P>1220 København K I skrivelse af 12. februar 1990 (j. nr. 1990-102-33) har  \r\n\r\n Undervisnings- og Forskningsministeriet anmodet Justitsministeriet om en  \r\n\r\n udtalelse til brug ved besvarelsen af et spørgsmål, som er stillet af  \r\n\r\n Folketingets Uddannelsesudvalg vedrørende et forslag om ændring af lov om  \r\n\r\n erhvervsuddannelser (L 141 - bilag 1). Spørgsmålet har følgende ordlyd: </P>  \r\n\r\n<P>&#187;1. Ministeren bedes indhente Justitsministeriets vurdering af  \r\n\r\n lovforslagets overensstemmelse med grundlovens § 76, set i lyset af, at  \r\n\r\n undervisningen på handelsskoler og tekniske skoler (og gymnasiet) efterhånden  \r\n\r\n er blevet en naturlig del af den almene ungdomsundervisning, der tilbydes  \r\n\r\n alle unge.&#171; </P>  \r\n\r\n<P>I den anledning skal Justitsministeriet udtale følgende: </P>  \r\n\r\n<P>1. Lovforslaget om ændring af lov om erhvervsuddannelser har følgende  \r\n\r\n ordlyd: </P>  \r\n\r\n<P>&#187; <B>§ 1.</B> I lov nr. 211 af 5. april 1989 om erhvervsuddannelser  \r\n\r\n foretages følgende ændringer: </P>  \r\n\r\n<P> <B>1.</B> . . . </P>  \r\n\r\n<P> <B>2.</B> Efter § 19 indsættes: </P>  \r\n\r\n<P>&#187; <B>§ 19 a.</B> Skoleundervisningen er vederlagsfri. </P>  \r\n\r\n<P> <I>Stk. 2.</I> De undervisningsmidler, der er nødvendige for  \r\n\r\n undervisningen, skal af skolen stilles til rådighed for eleverne uden  \r\n\r\n betaling, jf. dog stk. 3. </P>  \r\n\r\n<P> <I>Stk. 3.</I> Undervisnings- og forskningsministeren kan bestemme, at  \r\n\r\n eleverne i begrænset omfang selv anskaffer undervisningsmidler. Betaling for  \r\n\r\n fotokopier til undervisningsbrug kan fastsættes som en gennemsnitsbetaling  \r\n\r\n for skolens elever eller for grupper af elever på skolen. </P>  \r\n\r\n<P> <I>Stk. 4.</I> Undervisnings- og forskningsministeren kan delegere sine  \r\n\r\n beføjelser efter stk. 3 til skolerne. </P>  \r\n\r\n<P>. . .&#171; </P>  \r\n\r\n<P>Forslagets § 19 a, stk. 3, giver således undervisnings- og  \r\n\r\n forskningsministeren hjemmel til at fravige reglen i stk. 2 om, at de  \r\n\r\n undervisningsmidler, der er nødvendige for undervisningen, er gratis. I  \r\n\r\n bemærkningerne er der anført følgende herom: </P>  \r\n\r\n<P>&#187; <I>Til nr. 2.</I> Af den foreslåede bestemmelse fremgår det i stk.  \r\n\r\n 3, at der med udgangspunkt i, at undervisningsmidler normalt er gratis for  \r\n\r\n eleverne, kan træffes bestemmelse om, at eleverne i et begrænset omfang selv  \r\n\r\n skal anskaffe undervisningsmidler. Dette gælder således ordbøger,  \r\n\r\n lommeregnere, papir og lignende til eget brug, herunder fotokopier. Men  \r\n\r\n herudover åbnes der mulighed for, at eleverne i et vist omfang selv køber og  \r\n\r\n dermed kommer til at eje lærebøger, der kan have varig værdi for de  \r\n\r\n pågældende elever. Det forudsættes dog, at det offentlige som hidtil afholder  \r\n\r\n størsteparten af udgifterne til de undervisningsmidler, der er nødvendige for  \r\n\r\n undervisningen. </P>  \r\n\r\n<P>. . .&#171; </P>  \r\n\r\n<P>2. Grundlovens § 76 om retten og friheden til undervisning har følgende  \r\n\r\n ordlyd: </P>  \r\n\r\n<P>&#187; <B>§ 76.</B> Alle børn i den undervisningspligtige alder har ret  \r\n\r\n til fri undervisning i folkeskolen. Forældre eller værger, der selv sørger  \r\n\r\n for, at børnene får en undervisning, der kan stå mål med, hvad der  \r\n\r\n almindeligvis kræves i folkeskolen, er ikke pligtige at lade børnene  \r\n\r\n undervise i folkeskolen.&#171; </P>  \r\n\r\n<P>Bestemmelsen i 1. pkt. indebærer, at undervisning i <I>folkeskolen</I> for  \r\n\r\n børn i den <I>undervisningspligtige</I> alder er gratis. Bestemmelsen hindrer  \r\n\r\n således ikke, at elever i den undervisningspligtige alder betaler for  \r\n\r\n undervisningen i andre skoler end folkeskolen, eller at elever, der ikke er i  \r\n\r\n den undervisningspligtige alder, betaler for undervisningen i folkeskolen.  \r\n\r\n</P>  \r\n\r\n<P>Det er overladt til lovgivningsmagten dels at foretage den nærmere  \r\n\r\n afgrænsning af &#187;folkeskolen&#171; i forhold til specielle og  \r\n\r\n videregående uddannelser, dels at fastlægge den undervisningspligtige alder.  \r\n\r\n Lovgivningsmagten har således vide - om end ikke ubegrænsede - rammer til at  \r\n\r\n afgrænse området for den undervisning, der må anses for omfattet af  \r\n\r\n gratisprincippet i grundlovens § 76, 1. pkt., jf. Poul Andersen, Dansk  \r\n\r\n Statsforfatningsret, side 643, Alf Ross, Dansk Statsforfatningsret, 3.  \r\n\r\n gennemarbejdede udgave ved Ole Espersen, side 788, og Henrik Zahle, Dansk  \r\n\r\n Statsforfatningsret 3, Menneskerettigheder, side 213 f. </P>  \r\n\r\n<P>3. Den nærmere afgrænsning af folkeskolens begreb og fastlæggelsen af den  \r\n\r\n undervisningspligtige alder er foretaget i folkeskoleloven, jf.  \r\n\r\n lovbekendtgørelse nr. 438 af 20. juni 1989. Efter folkeskolelovens § 1 er  \r\n\r\n folkeskolen således den kommunale skole, der tilbyder undervisning efter  \r\n\r\n loven. Efter § 34, stk. 1, indtræder undervisningspligten den 1. august i det  \r\n\r\n kalenderår, hvor barnet fylder 7 år, og ophører den 31. juli, efter at barnet  \r\n\r\n har modtaget regelmæssig undervisning i 9 år, hvori børnehaveklassen ikke er  \r\n\r\n medregnet. Undervisningspligten ophører dog senest den 31. juli i det  \r\n\r\n kalenderår, hvor barnet fylder 17 år eller har afsluttet grundskolen eller  \r\n\r\n hermed ligestillet uddannelse. </P>  \r\n\r\n<P>Erhvervsuddannelserne er nærmere reguleret i lov nr. 211 af 5. april 1989  \r\n\r\n om erhvervsuddannelser. Det fremgår af lovens § 5, at alle, der har opfyldt  \r\n\r\n undervisningspligten efter folkeskoleloven, og som opfylder betingelserne i  \r\n\r\n lovens §§ 6-8, har adgang til en erhvervsuddannelse. I bemærkningerne til  \r\n\r\n bestemmelsen er det anført, at erhvervsuddannelserne som skolemæssig baggrund  \r\n\r\n har folkeskolens 9. klassetrin og ikke bygger på studentereksamen eller  \r\n\r\n højere forberedelseseksamen. </P>  \r\n\r\n<P>Erhvervsuddannelserne er således ikke en del af folkeskolen for elever i  \r\n\r\n den undervisningspligtige alder. </P>  \r\n\r\n<P>4. På den baggrund er det Justitsministeriets opfattelse, at forslaget om  \r\n\r\n ændring af lov om erhvervsuddannelser er i overensstemmelse med grundlovens §  \r\n\r\n 76. </P>  \r\n\r\n<P>Hans Engell </P>  \r\n\r\n<P>/ Christian Trønning </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1990"
        },
        {
            "displayName": "Accession",
            "displayValue": "198914K00141"
        },
        {
            "displayName": "Entydig dokumentidentifikation",
            "displayValue": "CL003500"
        },
        {
            "displayName": "Dato for førstegangsindlæggelse",
            "displayValue": "21/05/1990"
        },
        {
            "displayName": "Dato for indlæggelse",
            "displayValue": "21/05/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "141"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}