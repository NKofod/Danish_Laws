{
    "id": 46670,
    "title": "Cirkulære om klinikker for fysioterapi, på hvilke der ydes behandling med tilskud fra den offentlige sygesikring",
    "documentTypeId": "150",
    "isSagsforlobPeriodValid": false,
    "shortName": "CIR nr 130 af 14/07/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om klinikker for fysioterapi, på  \r\n\r\n hvilke der ydes behandling med tilskud fra den offentlige sygesikring </H1>  \r\n\r\n<P></P>  \r\n\r\n<BR>  \r\n\r\n<P>I § 9, stk. 1, i lov nr. 311 af 9. juni 1971 om offentlig sygesikring,  \r\n\r\n jfr. lovbekendtgørelse nr. 94 af 9. marts 1976, som ændret senest ved lov nr.  \r\n\r\n 272 af 10. juni 1981 bestemmes, med virkning fra 1. januar 1982, at tilskud  \r\n\r\n fra den offentlige sygesikring til behandling hos fysioterapeut på klinik kun  \r\n\r\n kan ydes, hvis klinikken er godkendt af amtsrådet, i Københavns og  \r\n\r\n Frederiksberg kommuner af kommunalbestyrelsen. Sundhedsstyrelsen fastsætter  \r\n\r\n regler for klinikkens indretning. </P>  \r\n\r\n<P>I medfør af denne bestemmelse har sundhedsstyrelsen fastsat regler i  \r\n\r\n bekendtgørelse nr. 580 af 14. december 1981. </P>  \r\n\r\n<P>Forud for den seneste lovændring var godkendelsesbeføjelsen henlagt til  \r\n\r\n sundhedsstyrelsen - og før 1. april 1973 til Direktoratet for  \r\n\r\n Sygekassevæsenet - og det var kun klinikker, på hvilke der ydedes diatermi-  \r\n\r\n eller badebehandling, der skulle godkendes. Denne regel havde givet anledning  \r\n\r\n til tvivl om, hvilke hensyn man kunne lægge vægt på ved godkendelsen.  \r\n\r\n Lovændringen er i overensstemmelse med en henstilling fra folketingets  \r\n\r\n ombudsmand, der fandt behov for en klarere regel. </P>  \r\n\r\n<P>Ved bedømmelsen af klinikker, der søgtes godkendt, støttede  \r\n\r\n sundhedsstyrelsen sig til nogle regler, der oprindeligt var udarbejdet til  \r\n\r\n brug ved godkendelse af klinikker med henblik på tilskud fra sygekasserne.  \r\n\r\n Disse regler kunne ikke betragtes som bindende, men var alene et udtryk for  \r\n\r\n sundhedsstyrelsens praksis. Med udsendelsen af sundhedsstyrelsens nævnte  \r\n\r\n bekendtgørelse er der skabt egentlige, bindende regler for klinikkernes  \r\n\r\n indretning. </P>  \r\n\r\n<P>Kravene i de nye regler betegner ikke nogen skærpelse i forhold til de  \r\n\r\n krav, der hidtil har været stillet ved godkendelse af klinikker. Det niveau,  \r\n\r\n der fastlægges af reglerne i deres helhed, er efter sundhedsstyrelsens  \r\n\r\n opfattelse således, at dispensationsreglen i bekendtgørelsens § 2 kun  \r\n\r\n undtagelsesvis bør anvendes. Den vil ikke kunne anvendes med hensyn til  \r\n\r\n kælderlokaler, idet bestemmelsen i § 1, nr. 5 tilsigter en udtømmende  \r\n\r\n angivelse af, i hvilke tilfælde kælderlokaler kan godkendes. Den bør heller  \r\n\r\n ikke anvendes med hensyn til kravene om rumfanget af de enkelte kliniklokaler  \r\n\r\n og om loftshøjden. Denne skal være mindst 2,50 m, hvilket må anses nødvendigt  \r\n\r\n under hensyn til, at moderne fysioterapi omfatter øvelsesterapi med  \r\n\r\n anvendelse af redskaber såsom bolde, køller og lignende. Man kan også i denne  \r\n\r\n forbindelse pege på, at i de klinikker, hvor arbejdstilsynets regler finder  \r\n\r\n anvendelse, dvs. hvor der er ansat personale, kræves en loftshøjde på 2,50 m.  \r\n\r\n</P>  \r\n\r\n<P>Med hensyn til kravet i bekendtgørelsens § 1, nr. 11 til gulvbelægningen  \r\n\r\n bemærkes, at anvendelse af tæpper ikke bør godkendes, idet der i tæpper  \r\n\r\n forekommer uønsket ophobning af mikroorganismer. </P>  \r\n\r\n<P>OM FREMGANGSMÅDEN I SAGER OM GODKENDELSE </P>  \r\n\r\n<P>Det vil være hensigtsmæssigt, at det som hidtil kræves, at ansøgninger om  \r\n\r\n godkendelse skal indeholde oplysninger om, hvilke behandlinger der skal ydes  \r\n\r\n på klinikken tillige med oplysning om de enkelte lokalers areal, rumfang og  \r\n\r\n loftshøjde samt deres påtænkte anvendelse. Endvidere bør der vedlægges en  \r\n\r\n fuldstændigt målsat tegning med angivelse af fast inventar og ligeledes  \r\n\r\n forsynet med oplysninger om rummenes anvendelse. Denne tegning vil danne  \r\n\r\n grundlaget for godkendelsen således, at hvis der foretages væsentlige  \r\n\r\n ændringer i klinikken, må denne godkendes påny med de foretagne ændringer.  \r\n\r\n Yderligere bør der foreligge attestation for, at klinikkens vand-, afløbs- og  \r\n\r\n elinstallationer er i orden. </P>  \r\n\r\n<P>Sagens akter tilsendes vedkommende embedslægeinstitution, der efter  \r\n\r\n besigtigelse af lokalerne afgiver en udtalelse, eventuelt med forslag om  \r\n\r\n vilkår med hensyn til ændringer af forholdene vedrørende f.eks. de sanitære  \r\n\r\n installationer, ventilation, belysning, gulvbelægning m.v. eller vilkår om  \r\n\r\n anvendelse af de enkelte rum. Det vil være praktisk ved godkendelsen at  \r\n\r\n angive, hvor mange personer der maksimalt må opholde sig samtidigt i  \r\n\r\n behandlingslokalerne, jfr. bekendtgørelsens § 1, nr. 3, hvorefter hvert  \r\n\r\n enkelt behandlingslokales rumfang skal udgøre mindst 15 m3 pr.  \r\n\r\n tilstedeværende person incl. personalet. </P>  \r\n\r\n<P>SPECIELLE REGLER AF BETYDNING FOR FYSIOTERAPEUTISKE KLINIKKER </P>  \r\n\r\n<P>Udover de foran omtalte regler i sundhedsstyrelsens bekendtgørelse af 14.  \r\n\r\n december 1981 findes en række andre regler, der er af betydning i forbindelse  \r\n\r\n med etablering og drift af klinikker for fysioterapi. En del af disse regler  \r\n\r\n finder anvendelse på erhvervsmæssig virksomhed i almindelighed og skal derfor  \r\n\r\n ikke omtales nærmere her. Det er især bestemmelser i bygnings- og  \r\n\r\n brandlovgivningen samt regler i lovgivningen om kommuneplanlægning, der kan  \r\n\r\n være afgørende for, om der må drives erhverv på det pågældende sted. Det  \r\n\r\n tilrådes derfor, at den, der ønsker at etablere en klinik, henvender sig til  \r\n\r\n den kommunale forvaltning og får oplysning om disse regler og om eventuelt  \r\n\r\n krævede godkendelser. </P>  \r\n\r\n<P>I det følgende omtales regler af speciel betydning for de  \r\n\r\n fysioterapeutiske klinikker, idet bemærkes, at opregningen ikke tilsigter at  \r\n\r\n være udtømmende. </P>  \r\n\r\n<P CLASS=PUNKT> <B>1.</B> ARBEJDSTILSYNETS REGLER </P>  \r\n\r\n<P>Såfremt der på klinikken beskæftiges ansat personale gælder en række  \r\n\r\n regler i henhold til lov nr. 681 af 23. december 1975 med senere ændringer om  \r\n\r\n arbejdsmiljø. Med hjemmel i denne er der fastsat regler, der indeholder krav  \r\n\r\n vedrørende lokalerne på arbejdsstedet, og hvis overholdelse påses af  \r\n\r\n arbejdstilsynet. Disse krav er i nogle henseender mere vidtgående end de  \r\n\r\n krav, der er fastsat i sundhedsstyrelsens bekendtgørelse af 14. december  \r\n\r\n 1981. De vedrører f.eks. adgangsveje og udgangsforhold, belysning,  \r\n\r\n omklædningsrum, personaletoilet, spiserum m.v. Såfremt der på klinikken skal  \r\n\r\n være ansat personale, bør planer for klinikken forelægges den lokale  \r\n\r\n arbejdstilsynskreds med henblik på godkendelse. </P>  \r\n\r\n<P CLASS=PUNKT> <B>2.</B> REGLER VEDRØRENDE ELEKTRISK APPARATUR </P>  \r\n\r\n<P>I stærkstrømsreglementet er det bestemt, at elektromedicinske apparater og  \r\n\r\n apparater til anvendelse ved undersøgelse og behandling af personer skal være  \r\n\r\n godkendt (D-mærkede), med mindre de anvendes på et sygehus eller en offentlig  \r\n\r\n klinik. De her omhandlede klinikker kan i henhold til elektricitetsrådets  \r\n\r\n afgørelse ikke betragtes som offentlige klinikker, selv om der ydes støtte  \r\n\r\n fra den offentlige sygesikring til behandlingen. Ejeren/ brugeren af  \r\n\r\n klinikken har altså ansvaret for, at der kun anvendes D-mærket apparatur og  \r\n\r\n har herudover også ansvar for, at apparaturet til stadighed holdes i orden  \r\n\r\n således, at det ikke frembyder risiko ved brugen. </P>  \r\n\r\n<P CLASS=PUNKT> <B>3.</B> OVERGANGSREGLER </P>  \r\n\r\n<P>Om godkendelse af de pr. 31. december 1981 eksisterende klinikker har  \r\n\r\n socialministeriet fastsat regler i bekendtgørelse nr. 581 af 16. december  \r\n\r\n 1981 om tilskud efter sygesikringsloven til fysioterapeutisk behandling. Heri  \r\n\r\n bestemmes, at klinikker, der før 1. april 1973 er godkendt af Direktoratet  \r\n\r\n for Sygekassevæsenet eller i perioden 1. april 1973 til 31. december 1981 af  \r\n\r\n sundhedsstyrelsen, bevarer deres godkendelse. </P>  \r\n\r\n<P>Som foran nævnt var det indtil den seneste lovændring kun klinikker, på  \r\n\r\n hvilke der ydedes diatermi- eller badebehandling, der skulle godkendes. Der  \r\n\r\n eksisterer en række klinikker, som ikke er godkendte, idet de ikke yder disse  \r\n\r\n behandlinger. Om disse klinikker gælder, at de i følge socialministeriets  \r\n\r\n nævnte bekendtgørelse kan fortsætte driften uden godkendelse i hidtidigt  \r\n\r\n omfang med tilskud til behandling på klinikken indtil ejer- eller  \r\n\r\n brugerskifte, dog længst til 1. januar 1987, hvorefter de skal godkendes.  \r\n\r\n Kravet om godkendelse senest pr. 1. januar 1987 er dog ikke absolut, idet  \r\n\r\n godkendelse fortsat kan afvente ejer- eller brugerskifte, medmindre  \r\n\r\n amtsrådet/ kommunalbestyrelsen finder, at klinikkens indretning afviger  \r\n\r\n væsentligt fra de af sundhedsstyrelsen fastsatte regler. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>SUNDHEDSSTYRELSEN, DEN 14. JULI 1982  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>SØREN K. SØRENSEN </P>  \r\n\r\n<P CLASS=MINISTER ALIGN=RIGHT>/Bent Olsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/09/1982"
        },
        {
            "displayName": "Accession",
            "displayValue": "C19820013009"
        },
        {
            "displayName": "Entydig dokumentidentifikation",
            "displayValue": "CM005419"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "07/05/2007"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "130"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "14/07/1982"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Sundhedsministeriet"
        },
        {
            "displayName": "Ressortministeriets journalnummer",
            "displayValue": "Sundhedsstyr. j.nr. 5110-1-1981"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}