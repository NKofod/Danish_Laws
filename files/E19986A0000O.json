{
    "id": 119915,
    "title": "A-SKAT OG AM-BIDRAG 1998   AFSNIT O - MIDLERTIDIG PENSIONSOPSPARING ",
    "documentTypeId": "1490",
    "isSagsforlobPeriodValid": true,
    "shortName": "STV nr 20059 af 01/01/1998",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P>O - Midlertidig pensionsopsparing </P>  \r\n\r\n<P><A HREF=\"#AO.1\">O.1 Generelt </A> </P>  \r\n\r\n<P><A HREF=\"#AO.2\">O.2 Lovgrundlag </A> </P>  \r\n\r\n<P><A HREF=\"#AO.3\">O.3 Personer, der skal foretage midlertidig  \r\n\r\n pensionsopsparing </A> </P>  \r\n\r\n<UL>  \r\n\r\n<LI><A HREF=\"#AO.3.1\">O.3.1 Lønmodtagere og honorarmodtagere m.fl. </A> <BR>  \r\n\r\n<LI><A HREF=\"#AO.3.2\">O.3.2 Selvstændigt erhvervsdrivende </A> <BR>  \r\n\r\n<LI><A HREF=\"#AO.3.3\">O.3.3 Dagpenge- og kontanthjælpsmodtagere </A> <BR>  \r\n\r\n</UL>  \r\n\r\n<P><A HREF=\"#AO.4\">O.4 Endelig beregning af den midlertidige  \r\n\r\n pensionsopsparing </A> </P>  \r\n\r\n<P><A HREF=\"#AO.5\">O.5 Udbetaling af midlertidig pensionsopsparing </A> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Afsnit O - Midlertidig pensionsopsparing </H1>  \r\n\r\n<P></P>  \r\n\r\n<BR>  \r\n\r\n<A NAME=\"\"AO.1\"\"></A>\r\n\r\n<DIV CLASS=REFPUNKT ID=\"AO.1\">  \r\n\r\n<P>O.1 Generelt <BR>  \r\n\r\n</P>  \r\n\r\n<P>Der opkræves i 1998 en midlertidig pensionsopsparing fra lønmodtagere,  \r\n\r\n selvstændigt erhvervsdrivende m.fl. </P>  \r\n\r\n<P>Opsparingen beregnes som udgangspunkt af det samme grundlag som  \r\n\r\n lønmodtagerbidraget og det arbejdsmarkedsbidrag, som selvstændigt  \r\n\r\n erhvervsdrivende betaler. Dog skal der ikke betales pensionsopsparing af  \r\n\r\n indbetalinger til arbejdsgiveradministrerede pensionsordninger, herunder af  \r\n\r\n ATP, ligesom der for at friholde personer med meget små indkomster er fastsat  \r\n\r\n en bagatelgrænse på 345 kr., der betyder, at der kun skal foretages  \r\n\r\n pensionsopsparing, hvis indkomsten overstiger 34.500 kr. Personer, der har  \r\n\r\n frikort, skal ikke have indeholdt midlertidig pensionsopsparing, hvis  \r\n\r\n frikortgrænsen ikke er overskredet. Opkrævet midlertidig pensionsopsparing  \r\n\r\n for personer med indkomst under bagatelgrænsen bliver tilbagebetalt i  \r\n\r\n forbindelse med den skattemæssige årsopgørelse for 1998. </P>  \r\n\r\n<P>Opsparingen, der er på 1 pct. af grundlaget, er fradragsberettiget ved  \r\n\r\n opgørelsen af den skattepligtige indkomst. </P>  \r\n\r\n<P>Dagpenge- og kontanthjælpsmodtagere m.fl. skal også foretage en  \r\n\r\n midlertidig pensionsopsparing. Opsparingen, som udgør 1.300 kr. på årsbasis,  \r\n\r\n svarende til 0,68 kr. pr. time, indbetales af de dagpenge- og  \r\n\r\n kontanthjælpsudbetalende myndigheder m.fl. direkte til ATP. </P>  \r\n\r\n<P>Den midlertidige pensionsopsparing for indkomstmodtagere, der får  \r\n\r\n indeholdt lønmodtagerbidrag, indeholdes af den udbetalende virksomhed og  \r\n\r\n indbetales til Told*Skat, mens Told*Skat opkræver pensionsopsparingen for  \r\n\r\n selvstændigt erhvervsdrivende og andre indkomstmodtagere, der skal foretage  \r\n\r\n pensionsopsparing (bortset fra de nævnte dagpenge- og kontanthjælpsmodtagere  \r\n\r\n m.fl.). </P>  \r\n\r\n<P>Den midlertidige pensionsopsparing adminstreres af ATP. De beløb, som de  \r\n\r\n indeholdelsespligtige virksomheder indbetaler til Told*Skat samt de beløb,  \r\n\r\n som Told*Skat opkræver direkte hos den opsparingspligtige overføres derfor  \r\n\r\n løbende til ATP. De overførte beløb fordeles af ATP på individuelle konti.  \r\n\r\n</P>  \r\n\r\n<P>Beløbene er indtil personen fylder 67 år eller afgår ved døden bundet på  \r\n\r\n den enkeltes konto. På det tidspunkt, hvor den berettigede fylder 67 år eller  \r\n\r\n hvis den berettigede dør, udbetales kontoens indestående inkl.  \r\n\r\n rentetilskrivningen til den berettigede eller til boet. Personer, der i 1998  \r\n\r\n er fyldt eller fylder 67 år, skal også foretage midlertidig  \r\n\r\n pensionsopsparing, hvis de i 1998 har indkomst, der skal foretages  \r\n\r\n pensionsopsparing af. Denne persongruppe modtager deres tilgodehavende på  \r\n\r\n &eacute;n gang pr. 1. januar 2000 fra ATP. Dog vil personer med indkomster  \r\n\r\n under bagatelgrænsen få tilbagebetalt den midlertidige pensionsopsparing i  \r\n\r\n forbindelse med den skattemæssige årsopgørelse for 1998. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AO.2\"\"></A>\r\n\r\n<DIV CLASS=REFPUNKT ID=\"AO.2\">  \r\n\r\n<P>O.2 Lovgrundlag <BR>  \r\n\r\n</P>  \r\n\r\n<P>Reglerne om midlertidig pensionsopsparing for lønmodtagere og selvstændigt  \r\n\r\n erhvervsdrivende findes i kapitel 5 b (§§ 17 b - 17 e) i lov om  \r\n\r\n Arbejdsmarkedets Tillægspension, jf. lovbek. nr. 4 af 8. januar 1996 med  \r\n\r\n senere ændringer. Den midlertidige pensionsopsparing er indført ved lov nr.  \r\n\r\n 803 af 24. oktober 1997. </P>  \r\n\r\n<P>Derudover finder reglerne i AMFL om opkrævning, angivelse og indbetaling,  \r\n\r\n periodisering, indberetning, straf, regulering m.v., herunder reglerne om  \r\n\r\n afgørelser og klagebehandling tilsvarende anvendelse for pensionsopsparing.  \r\n\r\n</P>  \r\n\r\n<P>Endelig er det i LL §§ 7 L og 8 M fastsat, at den midlertidige  \r\n\r\n pensionsopsparing ikke skal medregnes til den skattepligtige indkomst. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AO.3\"\"></A>\r\n\r\n<DIV CLASS=REFPUNKT ID=\"AO.3\">  \r\n\r\n<P>O.3 Personer, der skal foretage midlertidig pensionsopsparing <BR>  \r\n\r\n</P>  \r\n\r\n<P>Reglerne om, hvilke personer, der skal foretage midlertidig  \r\n\r\n pensionsopsparing, findes i § 17 b i lov om Arbejdsmarkedets Tillægspension.  \r\n\r\n<BR>  \r\n\r\n</P>  \r\n\r\n</DIV>  \r\n\r\n<A NAME=\"\"AO.3.1\"\"></A>\r\n\r\n<DIV CLASS=REFPUNKT ID=\"AO.3.1\">  \r\n\r\n<P>O.3.1 Lønmodtagere og honorarmodtagere m.fl. <BR>  \r\n\r\n</P>  \r\n\r\n<P>Alle bidragspligtige lønmodtagere, honorarmodtagere m.fl., som er omfattet  \r\n\r\n af AMFL § 7, stk. 1, herunder personer, der er fyldt 67 år, skal i 1998  \r\n\r\n foretage en midlertidig pensionsopsparing på 1 pct. af det bidragsgrundlag,  \r\n\r\n der skal opgøres efter AMFL § 8, stk. 1, litra a, b, d og e. </P>  \r\n\r\n<P>Lønmodtagere, der er fritaget for at betale lønmodtagerbidrag efter AMFL §  \r\n\r\n 7, stk. 4 og 5 eller for hvilke, der ikke skal opgøres et bidragsgrundlag,  \r\n\r\n jf. AMFL § 8, stk. 3-4 og 6-7 er tillige fritaget for at foretage midlertidig  \r\n\r\n pensionsopsparing. Også lønmodtagere, der arbejder i udlandet for en  \r\n\r\n udenlandsk arbejdsgiver og derfor ikke er bidragspligtige, er fritaget for at  \r\n\r\n foretage midlertidig pensionsopsparing. </P>  \r\n\r\n<P>Den midlertidige pensionsopsparing for lønmodtagere, honorarmodtagere  \r\n\r\n m.fl. indeholdes af den virksomhed, der foretager udbetalingen. <BR>  \r\n\r\n</P>  \r\n\r\n<P>O.3.1.1 Indeholdelse af midlertidig pensionsopsparing <BR>  \r\n\r\n</P>  \r\n\r\n<P>Den indeholdelsespligtige virksomhed skal ved udbetaling af A-indkomst,  \r\n\r\n hvoraf der skal indeholdes lønmodtagerbidrag, tillige indeholde en  \r\n\r\n midlertidig pensionsopsparing med 1 pct. Den midlertidige pensionsopsparing  \r\n\r\n fragår ved beregningen af A-indkomsten i lighed med lønmodtagerbidraget og  \r\n\r\n indbetalinger til arbejdsgiveradministrerede pensionsordninger. Derimod  \r\n\r\n fragår den midlertidige pensionsopsparing ikke ved beregningen af det  \r\n\r\n grundlag, der skal beregnes lønmodtagerbidrag af. </P>  \r\n\r\n<P>Der skal ikke indeholdes midlertidig pensionsopsparing ved udbetalingen,  \r\n\r\n hvis der ifølge et udstedt frikort, jf. KSL § 48, stk. 6, ikke skal  \r\n\r\n indeholdes A-skat, jf. ATP-lovens § 17 b, stk. 2. Det gælder også, selv om  \r\n\r\n frikortet er udstedt til en person, hvis skattepligtige indkomst i løbet af  \r\n\r\n året vil være så stor, at vedkommende ikke falder under bagatelgrænsen på 345  \r\n\r\n kr. </P>  \r\n\r\n<P>Hvis der ved udbetaling af A-indkomst sker en overskridelse af  \r\n\r\n frikortgrænsen, således at der skal indeholdes A-skat, skal den  \r\n\r\n indeholdelsespligtige tillige opgøre og indeholde midlertidig  \r\n\r\n pensionsopsparing af hele den pågældende udbetaling. Den  \r\n\r\n indeholdelsespligtige skal derimod ikke efteropkræve midlertidig  \r\n\r\n pensionsopsparing af de udbetalinger, der ligger forud for den udbetaling,  \r\n\r\n der medfører overskridelse af frikortgrænsen. Pensionsopsparingen heraf  \r\n\r\n opkræves af Told*Skat i forbindelse med udsendelsen af bidragsopgørelsen.  \r\n\r\n</P>  \r\n\r\n<P>Lønmodtagere og honorarmodtagere skal også foretage midlertidig  \r\n\r\n pensionsopsparing af B-indkomst, der skal betales lønmodtagerbidrag af. Den  \r\n\r\n midlertidige pensionsopsparing opkræves i disse tilfælde af Told*Skat i  \r\n\r\n forbindelse med udsendelsen af bidragsopgørelsen. <BR>  \r\n\r\n</P>  \r\n\r\n<P>O.3.1.2 Angivelse og betaling af indeholdt midlertidig pensionsopsparing  \r\n\r\n<BR>  \r\n\r\n</P>  \r\n\r\n<P>Den indeholdelsespligtige skal angive og afregne indeholdt midlertidig  \r\n\r\n pensionsopsparing sammen med A-skat og AM-bidrag. På A-skatte- og  \r\n\r\n bidragsangivelsen skal den indeholdelsespligtige angive periodens indeholdte  \r\n\r\n lønmodtagerbidrag og midlertidige pensionsopsparing som &eacute;t samlet tal.  \r\n\r\n Den indeholdte pensionsopsparing afrundes på helt samme måde som indeholdte  \r\n\r\n lønmodtagerbidrag, jf. G.3.1. </P>  \r\n\r\n<P>Told*Skat overfører månedligt 1/9 af det under &eacute;t angivne  \r\n\r\n lønmodtagerbidrag og pensionopsparingsbeløb som en acontobetaling til ATP,  \r\n\r\n som efter 1. nov. 1999 indsætter beløbene på den enkelte indkomstmodtagers  \r\n\r\n særlige konto på grundlag af oplysningerne i indkomstmodtagerens  \r\n\r\n årsopgørelse/bidragsopgørelse. <BR>  \r\n\r\n</P>  \r\n\r\n<P>O.3.1.3 Regnskab, oplysningsseddel og underretning af indkomstmodtageren  \r\n\r\n<BR>  \r\n\r\n</P>  \r\n\r\n<P>Den indeholdelsespligtige skal angive den midlertidige pensionsopsparing  \r\n\r\n særskilt på den årlige oplysningsseddel, jf. J.3.1. Virksomheden skal derfor  \r\n\r\n føre en særskilt konto i regnskabet, hvoraf pensionsopsparingen kan udledes.  \r\n\r\n</P>  \r\n\r\n<P>Den indeholdelsespligtige skal give indkomstmodtageren underretning om,  \r\n\r\n hvor meget virksomheden har indeholdt i midlertidig pensionsopsparing. Det  \r\n\r\n kan enten ske ved at angive den indeholdte midlertidige pensionsopsparing  \r\n\r\n separat på lønsedlen/afregningsbilaget eller ved at anføre det samlede beløb,  \r\n\r\n der er indeholdt i lønmodtagerbidrag og midlertidig pensionsopsparing på  \r\n\r\n lønsedlen/afregningsbilaget, jf. afsnit G.4. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AO.3.2\"\"></A>\r\n\r\n<DIV CLASS=REFPUNKT ID=\"AO.3.2\">  \r\n\r\n<P>O.3.2 Selvstændigt erhvervsdrivende <BR>  \r\n\r\n</P>  \r\n\r\n<P>Selvstændigt erhvervsdrivende omfattet af AMFL § 7, stk. 3, herunder  \r\n\r\n personer, der er fyldt 67 år, skal i 1998 også foretage en midlertidig  \r\n\r\n pensionsopsparing. Pensionsopsparingen er på 1 pct. af det bidragsgrundlag,  \r\n\r\n der skal opgøres efter AMFL § 10. </P>  \r\n\r\n<P>Den midlertidige pensionsopsparing for selvstændigt erhvervsdrivende  \r\n\r\n opkræves af Told*Skat sammen med acontobidragene. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AO.3.3\"\"></A>\r\n\r\n<DIV CLASS=REFPUNKT ID=\"AO.3.3\">  \r\n\r\n<P>O.3.3 Dagpenge- og kontanthjælpsmodtagere <BR>  \r\n\r\n</P>  \r\n\r\n<P>Dagpenge- og kontanthjælpsmodtagere m.fl. skal også foretage en  \r\n\r\n midlertidig pensionsopsparing. </P>  \r\n\r\n<P>Opsparingen, der opkræves løbende af den udbetalende virksomhed/  \r\n\r\n myndighed, er på 1.300 kr. på årsbasis, svarende til 0,68 kr. pr. time.  \r\n\r\n Ordningen administreres i sin helhed af ATP, som har orienteret  \r\n\r\n arbejdsgiverne direkte. Det skal derfor blot bemærkes, at den midlertidige  \r\n\r\n pensionsopsparing, som arbejdsgiveren tilbageholder hos den ansatte ved  \r\n\r\n udbetaling af dagpenge, skal indbetales direkte til ATP. For private  \r\n\r\n arbejdsgivere sker det sammen med de øvrige kvartalsvise ATP-indbetalinger og  \r\n\r\n tilskrives den pågældendes almindelige ATP-konto. Private arbejdsgivere skal,  \r\n\r\n når der indsendes oplysningsseddel til Told*Skat, derfor indberette  \r\n\r\n midlertidig pensionsopsparing som vedrører dagpenge som en del af  \r\n\r\n ATP-bidraget i rubrik 46 på oplysningssedlen. Beløbet må derfor ikke bogføres  \r\n\r\n på den særskilte konto for pensionsopsparing, men skal bogsføres på kontoen  \r\n\r\n for indeholdt ATP. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AO.4\"\"></A>\r\n\r\n<DIV CLASS=REFPUNKT ID=\"AO.4\">  \r\n\r\n<P>O.4 Endelig beregning af den midlertidige pensionsopsparing <BR>  \r\n\r\n</P>  \r\n\r\n<P>I forbindelse med beregningen af slutskatten og slutbidragsberegningen for  \r\n\r\n 1998 foretager Told*Skat på grundlag af indkomstmodtagerens selvangivelse  \r\n\r\n endelig beregning af, om der i årets løb er opkrævet for lidt eller for meget  \r\n\r\n i midlertidig pensionsopsparing. Beregningen sker alene for de personer, hvor  \r\n\r\n Told*Skat forestår opkrævningen og indbetalingen til ATP. For lidt opkrævet,  \r\n\r\n respektive for meget opkrævet pensionsopsparing efteropkræves/ tilbagebetales  \r\n\r\n efter helt samme regler som gælder for for lønmodtagerbidraget og bidraget  \r\n\r\n for selvstændigt erhvervsdrivende og opkrævningen/tilbagebetalingen fremgår  \r\n\r\n af indkomstmodtagerens årsopgørelse/bidragsopgørelse, jf. dog nedenfor. </P>  \r\n\r\n<P>Told*Skat underretter på grundlag af årsopgørelserne/bidragsopgørelserne  \r\n\r\n ATP om, hvilket beløb, der skal tilskrives den enkeltes særskilte konto hos  \r\n\r\n ATP. Underretningen foretages første gang 1. november 1999. </P>  \r\n\r\n<P>Hvis den skattemæssige årsopgørelse efterfølgende ændres, og ændringen  \r\n\r\n sker efter at indkomstmodtagerens særlige konto hos ATP er nedlagt, fordi  \r\n\r\n pensionsopsparingen er udbetalt, medfører den ændrede skattemæssige  \r\n\r\n årsopgørelse ikke yderligere opkrævning, respektive udbetaling af midlertidig  \r\n\r\n pensionsopsparing. <BR>  \r\n\r\n</P>  \r\n\r\n</DIV>  \r\n\r\n<A NAME=\"\"AO.5\"\"></A>\r\n\r\n<DIV CLASS=REFPUNKT ID=\"AO.5\">  \r\n\r\n<P>O.5 Udbetaling af midlertidig pensionsopsparing <BR>  \r\n\r\n</P>  \r\n\r\n<P>Udbetaling af midlertidig pensionsopsparing fra de særskilte konti i ATP,  \r\n\r\n herunder forrentning heraf, varetages i sin helhed af ATP. Evt. henvendelser  \r\n\r\n herom må derfor rettes til ATP. <BR>  \r\n\r\n</P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19986A0000O"
        },
        {
            "displayName": "Entydig dokumentidentifikation",
            "displayValue": "AN008873"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1998"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}