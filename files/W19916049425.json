{
    "id": 38131,
    "title": "Kaution. Omlægning af det sikrede lån. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60494 af 05/04/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Klageren K kautionerede begrænset 50.000 kr. for sønnen S's lån på  \r\n\r\n 135.000 kr. hos P ydet S i 1982. I 1985 oprettedes nyt lån for S, hvorved  \r\n\r\n lånet fra 1982 indfriedes. K underskrev ikke det nye lånedokument. K betalte  \r\n\r\n i 1989 under protest kautionsforpligtelsen. K påklagede forholdet, og  \r\n\r\n Ankenævnet pålagde P at tilbagebetale det indfriede beløb. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kaution. Omlægning af det sikrede lån. </H1>  \r\n\r\n<P></P>  \r\n\r\n<BR>  \r\n\r\n<P>Kendelse af 5. april 1991 i sag nr. 518/1990 (Kaution. Omlægning </P>  \r\n\r\n<P>af det sikrede lån). </P>  \r\n\r\n<P>--------------------------------------------------------------------- </P>  \r\n\r\n<P>Klageren K kautionerede ved særskilt kautionserklæring i 1982 for et til  \r\n\r\n en søn S af pengeinstituttet P ydet lån på 135.000 kr. begrænset til 50.000  \r\n\r\n kr. Lånets løbetid var 20 år, renten variabel og den månedlige ydelse 2.175  \r\n\r\n kr. </P>  \r\n\r\n<P>I 1985, da restgælden var ca. 130.000 kr. og den månedlige ydelse 1.780  \r\n\r\n kr., anmodede S om rentenedsættelse. Restløbetiden udgjorde da 16 år og 9  \r\n\r\n måneder. P accepterede rentenedsættelsen på betingelse af, at der betaltes  \r\n\r\n stiftelsesprovision og et ekspeditionsgebyr. </P>  \r\n\r\n<P>Der blev herefter oprettet et nyt gældsbrev i oktober 1985 med et  \r\n\r\n lånebeløb på 134.281,72 kr., hvilket udgjorde en forhøjelse på 3.714 kr. set  \r\n\r\n i forhold til restgælden på lånet oprettet i 1982. Forhøjelsen udgjorde  \r\n\r\n ekspeditionsgebyr og stiftelsesprovision. Gældsbrevet skulle afvikles med en  \r\n\r\n månedlig ydelse på 1.615 kr., og løbetiden var angivet til 16 år og 9  \r\n\r\n måneder, ligesom det var anført, at lånebeløbet var til indfrielse af det  \r\n\r\n tidligere lån. </P>  \r\n\r\n<P>I november 1989 indfriede K kautionsforpligtelsen ved betaling af  \r\n\r\n 34.571,51 kr. </P>  \r\n\r\n<P>K indbragte sagen for Ankenævnet med påstand om tilbagebetaling af det  \r\n\r\n indfriede beløb med tillæg af renter fra indfrielsestidspunktet. </P>  \r\n\r\n<P>P nedlagde påstand om frifindelse. </P>  \r\n\r\n<P>Ankenævnet tog K's påstand til følge med disse bemærkninger: </P>  \r\n\r\n<P>&#187;Det fremgår af lånedokumentet oprettet i oktober 1985, at  \r\n\r\n lånebeløbet er til indfrielse af kautionslånet, ligesom det fortrykte felt  \r\n\r\n vedrørende kaution ikke som i lånedokumentet fra 1982 angiver K's navn.  \r\n\r\n Herefter findes det betænkeligt at anse K's kautionsforpligtelse for overført  \r\n\r\n til det nye lån. Da K har indfriet kautionsforpligtelsen med det påklagede  \r\n\r\n beløb, bør P godtgøre K dette.&#171; </P>  \r\n\r\n<P>P har i medfør af Ankenævnets vedtægters § 11, stk. 2, meddelt, at P ikke  \r\n\r\n ønsker at være bundet af kendelsen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Offentliggjort i Fagskrift for Bankvæsen og Ankenævnets årsberetning for  \r\n\r\n 1991 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19916049425"
        },
        {
            "displayName": "Entydig dokumentidentifikation",
            "displayValue": "CA006066"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60494"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "05/04/1991"
        },
        {
            "displayName": "Administrerende myndighed",
            "displayValue": "Pengeinstitutankenævnet"
        },
        {
            "displayName": "Ressortministeriets journalnummer",
            "displayValue": "518/90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}