{
    "id": 77469,
    "title": "Bekendtgørelse om ydelse af præmie for ikke-markedsføring af mælk og mejeriprodukter og for omstilling af malkekvægsbesætninger til kødproduktion. ",
    "documentTypeId": "60",
    "isSagsforlobPeriodValid": false,
    "shortName": "BEK nr 366 af 30/06/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om ydelse af præmie for  \r\n\r\n ikke-markedsføring af mælk og mejeriprodukter og for omstilling af  \r\n\r\n malkekvægsbesætninger til kødproduktion. </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 1, stk. 1 og 2, § 7 og § 16, stk. 6, i lov nr. 595 af 22.  \r\n\r\n december 1972 om administration af Det europæiske økonomiske Fællesskabs  \r\n\r\n forordninger om markedsordninger for landbrugsvarer m.v. som ændret ved lov  \r\n\r\n nr. 150 af 24. april 1975, jfr. landbrugsministeriets bekendtgørelse nr. 520  \r\n\r\n af 9. oktober 1974 om administration af Det europæiske økonomiske Fællesskabs  \r\n\r\n markedsordninger for landbrugsvarer, frugt og gartneriprodukter m.v.,  \r\n\r\n fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bestemmelserne i denne bekendtgørelse vedrører  \r\n\r\n ydelse af præmie for ikke-markedsføring af mælk og mejeriprodukter og for  \r\n\r\n omstilling af malkekvægsbesætninger til kødproduktion, jfr. forordningerne  \r\n\r\n nr. 1078/77 af 17. maj 1977 og nr. 1307/77 af 15. juni 1977. </P>  \r\n\r\n<P CLASS=STK> <I>Stk. 2. </I> Anmodning om præmie skal indsendes til  \r\n\r\n Direktoratet for Markedsordningerne (EF-Direktoratet). Frederiksborggade 18,  \r\n\r\n 1360 København K. på en blanket, som på begæring tilsendes af direktoratet.  \r\n\r\n Anmodning kan indsendes fra den 1. juli 1977 og skal være direktoratet i  \r\n\r\n hænde senest den 31. marts 1978. Andrageren skal i øvrigt forholde sig i  \r\n\r\n overensstemmelse med de bestemmelser, som direktoratet fastsætter i en  \r\n\r\n vejledning om ydelse af den omhandlede præmie. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> I præmieordningernes forstand betragtes  \r\n\r\n Sortbroget dansk malkerace, Rød dansk malkerace og Jerseyrace som  \r\n\r\n malkekvægrace, der kan anvendes til produktion af mælk beregnet til salg. Det  \r\n\r\n samme gælder dyr, der er krydsninger mellem de nævnte racer. </P>  \r\n\r\n<P CLASS=STK> <I>Stk. 2. </I> Direktoratet for Markedsordningerne kan  \r\n\r\n godkende andre dyr end de i stk. 1 nævnte som dyr af malkerace, når de kan  \r\n\r\n anses for at udvise de samme egenskaber, som karakteriserer kvæg af  \r\n\r\n Sortbroget dansk malkerace. Rød dansk malkerace eller Jerseyrace. </P>  \r\n\r\n<P CLASS=STK> <I>Stk. 3. </I> Andre kvægracer end de i stk. 1 og 2 nævnte  \r\n\r\n betragtes som kødracer. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Den i fællesskabsbestemmelserne nævnte største  \r\n\r\n præmieberettigede mælkemængde kan forhøjes i overensstemmelse med disse  \r\n\r\n bestemmelser, hvis andrageren deltager i et af Veterinærdirektoratet godkendt  \r\n\r\n program for udryddelse af leukose, brucellose eller kvægtuberkulose. </P>  \r\n\r\n<P CLASS=STK> <I>Stk. 2. </I> I præmieordningernes forstand betragtes køer af  \r\n\r\n de i § 2, stk. 1 og 2 omhandlede malkeracer som ydende en årlig  \r\n\r\n mælkeleverance på 4.850 kg pr. ko. En større eller mindre årlig  \r\n\r\n mælkeleverance pr. ko kan dog godkendes efter anmodning, hvis dokumentation  \r\n\r\n for faktisk mælkeydelse i 1976 forelægges for Direktoratet for  \r\n\r\n Markedsordningerne. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Den i fællesskabsbestemmelserne nævnte mærkning  \r\n\r\n foretages ved isættelse af et særligt mærke i hvert øre på de  \r\n\r\n registreringspligtige hundyr af malkerace. Øremærkerne rekvireres fra  \r\n\r\n Direktoratet for Markedsordningerne. </P>  \r\n\r\n<P CLASS=STK> <I>Stk. 2. </I> Ved slagtning her i landet af det i stk. 1  \r\n\r\n nævnte malkekvæg skal slagtningen bekræftes ved underskrift af dyrlæge på det  \r\n\r\n i fællesskabsbestemmelserne omhandlede identitetskort. Det samme gælder ved  \r\n\r\n malkekvægets død på anden måde her i landet. </P>  \r\n\r\n<P CLASS=STK> <I>Stk. 3. </I> Ved udførsel her fra landet direkte til  \r\n\r\n tredieland af det i stk. 1 nævnte malkekvæg skal det i  \r\n\r\n fællesskabsbestemmelserne omhandlede identitetskort fremlægges for  \r\n\r\n toldvæsenet til bekræftelse sammen med en af veterinærmyndighederne påtegnet  \r\n\r\n specifikation over det pågældende kvæg. Ved udførsel til tredieland via et  \r\n\r\n andet fællesskabsland skal identitetskortet medfølge forsendelsen til  \r\n\r\n udførselsstedet, hvor det skal fremlægges for toldmyndighederne til  \r\n\r\n attestation. </P>  \r\n\r\n<P CLASS=STK> <I>Stk. 4. </I> Såfremt identitetskort ikke kan fremvises for  \r\n\r\n Direktoratet for Markedsordningerne i påtegnet stand, bortfalder retten til  \r\n\r\n præmie forholdsmæssigt med hensyn til de dyr, der ikke er blevet fremlagt  \r\n\r\n bevis for. Alene producenten bærer overfor Direktoratet for  \r\n\r\n Markedsordningerne risikoen for et identitetskorts manglende attestation  \r\n\r\n eller bortkomst. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Som arealer, der drives af andrageren, betragtes  \r\n\r\n samtlige landbrugsarealer, som andrageren på ansøgningstidspunktet og i  \r\n\r\n forpligtelsesperioden anvender landbrugsmæssigt. </P>  \r\n\r\n<P CLASS=STK> <I>Stk. 2. </I> Præmiemodtagere skal i den periode, hvor de har  \r\n\r\n påtaget sig forpligtelser som betingelse for modtagelse af præmie, omgående  \r\n\r\n meddele Direktoratet for Markedsordningerne enhver ændring i størrelsen og  \r\n\r\n sammensætningen af det i stk. 1 nævnte areal. Ved salg eller anden afgivelse  \r\n\r\n af rådighed over et forpligtet areal skal tillige meddeles oplysning om navn  \r\n\r\n og adresse på den, til hvem rådigheden er afgivet. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Som godkendelsesdag i præmieordningernes  \r\n\r\n forstand betragtes dagen, hvor Direktoratet for Markedsordningerne  \r\n\r\n underskriver kontrakten. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Direktoratet for Markedsordningerne og  \r\n\r\n Statskontrollen med Mejeriprodukter og Æg m.m. kontrollerer overholdelsen af  \r\n\r\n de forpligtelser, som andrageren påtager sig som betingelse for at modtage  \r\n\r\n præmie. </P>  \r\n\r\n<P CLASS=STK> <I>Stk. 2. </I> Såfremt en præmiemodtager misligholder de i  \r\n\r\n stk. 1 omhandlede forpligtelser, skal han efter påkrav fra Direktoratet for  \r\n\r\n Markedsordningerne tilbagebetale den modtagne præmie helt eller delvis med  \r\n\r\n tillæg af rente. Rentebeløbet andrager den til enhver tid fastsatte  \r\n\r\n officielle diskonto med et tillæg på 2 pct. og beregnes fra datoen for  \r\n\r\n beløbets udbetaling. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Overtrædelse af § 5, stk. 2 og § 7, stk. 2  \r\n\r\n straffes med bøde. Overtrædelse af præmieordningernes bestemmelser i øvrigt  \r\n\r\n straffes efter § 16 i lov nr. 595 af 22. december 1972. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Bekendtgørelsen træder i kraft ved  \r\n\r\n bekendtgørelsen i Lovtidende. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 30. juni 1977.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>P. Dalsager. </P>  \r\n\r\n<P CLASS=MINISTER ALIGN=RIGHT>/J. Rønning-Petersen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/07/1977"
        },
        {
            "displayName": "Accession",
            "displayValue": "B19770036605"
        },
        {
            "displayName": "Entydig dokumentidentifikation",
            "displayValue": "CM036678"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/06/2004"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "366"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "30/06/1977"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "EF-direktoratet, Statskontrollen med Mejeriprodukter og Æg m m"
        },
        {
            "displayName": "Ressortministeriets journalnummer",
            "displayValue": "Landbrugsmin. j.nr. 80.10.30.90.1977"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}