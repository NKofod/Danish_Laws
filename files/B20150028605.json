{
    "id": 169009,
    "title": "Bekendtgørelse om statens voksenuddannelsesstøtte",
    "documentTypeId": "60",
    "isSagsforlobPeriodValid": true,
    "shortName": "BEK nr 286 af 26/03/2015",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Administration</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Visse støttebetingelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Uddannelse på folkeskoleniveau og gymnasial uddannelse, der giver ret til SVU, herunder til deltagerbetaling</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Videregående uddannelse, der giver ret til SVU</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Ansøgning om SVU, herunder til deltagerbetaling</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Omfang og beregning af SVU</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap7\">Kapitel 7</a>\r\n      </td>\r\n      <td class=\"IndholdsfortegnelseTekst\">Udbetaling og standsning af udbetaling</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap8\">Kapitel 8</a>\r\n      </td>\r\n      <td class=\"IndholdsfortegnelseTekst\">Bortfald af SVU, herunder til deltagerbetaling</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap9\">Kapitel 9</a>\r\n      </td>\r\n      <td class=\"IndholdsfortegnelseTekst\">Tilbagebetaling</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap10\">Kapitel 10</a>\r\n      </td>\r\n      <td class=\"IndholdsfortegnelseTekst\">Frister, adgang til at indhente oplysninger mv.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap11\">Kapitel 11</a>\r\n      </td>\r\n      <td class=\"IndholdsfortegnelseTekst\">Ikrafttræden mv.</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om statens voksenuddannelsesstøtte</p>\r\n<p class=\"Indledning2\">I medfør af § 2, stk. 4 og 5, § 3, stk. 3, § 3 a, stk. 2, § 4, § 5, stk. 2, §§ 7 og 8, § 9, stk. 2, § 12, stk. 3, § 13, stk. 5 og 6, § 14, stk. 2, § 14 a, stk. 5, § 16, stk. 2, § 20, stk. 3, og § 21, stk. 1, 2 og 6, i lov om statens voksenuddannelsesstøtte, jf. lovbekendtgørelse nr. 364 af 9. april 2014, som ændret ved lov nr. 275 af 25. marts 2015, og efter forhandling med beskæftigelsesministeren og finansministeren fastsættes efter bemyndigelse i henhold til § 2, stk. 1, i bekendtgørelse nr. 1144 af 27. september 2013 om delegation af undervisningsministerens beføjelser i lov om befordringsrabat til uddannelsessøgende i ungdomsuddannelser m.v. og i lov om statens voksenuddannelsesstøtte (SVU):</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Administration</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Statens voksenuddannelsesstøtte (SVU) administreres af Styrelsen for Videregående Uddannelser (styrelsen), jf. dog stk. 3, 4 og 5.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Styrelsen vejleder SVU-administratorer, jf. stk. 4, og øvrige uddannelsessteder om SVU.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> SVU-administratorer, jf. stk. 4, vejleder uddannelsessøgende og arbejdsgivere om SVU og modtager, kontrollerer og videresender ansøgninger om SVU, jf. § 15, stk. 2.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> Ved SVU-administrator forstås i denne bekendtgørelse:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk4_Num1\">1)</span> Voksenuddannelsescentre (VUC).</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk4_Num2\">2)</span> Professionshøjskolen Lillebælt, Professionshøjskolen VIA University College, Professionshøjskolen University College Nordjylland, Professionshøjskolen University College Syddanmark Esbjerg – Haderslev og Professionshøjskolen Metropol/ Metropolitan University College.</p>\r\n<p class=\"Stk2\">\r\n   <span class=\"StkNr\" id=\"Par1_Stk5\">Stk. 5.</span> Uddannelsesstedet kontrollerer løbende den uddannelsessøgendes studieaktivitet og træffer afgørelse om studieaktiviteten, jf. § 30.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Visse støttebetingelser</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> Det er en betingelse for at få SVU, at den uddannelsessøgende er fyldt 25 år, men ved uddannelsens begyndelse ikke har nået folkepensionsalder efter § 1 a i lov om social pension, jf. dog stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Uddannelsessøgende kan få SVU til forberedende voksenundervisning, ordblindeundervisning for voksne, specialundervisning for voksne og danskuddannelse til voksne udlændinge m.fl., hvis de er fyldt 20 år.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Styrelsen kan i særlige tilfælde godkende, at der gives SVU til uddannelsessøgende, der ikke er fyldt 25 år, til uddannelse, der gennemføres som led i et jobrotationsprojekt. Ved jobrotation forstås en aftale mellem en eller flere lønmodtagere og en arbejdsgiver om deltagelse i uddannelse, hvor lønmodtagerne under fraværet erstattes af en eller flere afløsere, der umiddelbart forud for ansættelsen er registrerede i jobcenteret som ledige. Både lønmodtagerne og afløserne skal være ansat hos arbejdsgiveren under hele forløbet.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3.</span> Kravet om beskæftigelse, jf. lovens § 2, stk. 2, skal opfyldes ved beskæftigelse på en arbejdsplads i Danmark.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> For at en sæsonarbejder, løsarbejder eller vikar kan opfylde kravet om beskæftigelse efter lovens § 2, stk. 2, 2. pkt., skal den seneste periode med beskæftigelse være umiddelbart forud for orlovsperioden.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4\">§ 4.</span> Som beskæftigelse, jf. lovens § 2, stk. 2, betragtes også perioder med SVU, godtgørelse ved deltagelse i erhvervsrettet voksen- og efteruddannelse samt perioder, hvor den uddannelsessøgende har været i fleksjob eller job med løntilskud for førtidspensionister.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5\">§ 5.</span> Bliver den uddannelsessøgende afskediget under uddannelsen med SVU, kan den færdiggøres med SVU. Udbetales støtten til arbejdsgiveren, jf. § 26, stk. 2, giver denne og den uddannelsessøgende meddelelse herom til styrelsen med henblik på ændret udbetaling.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Stk. 1 gælder tilsvarende, hvis den uddannelsessøgende får ny arbejdsgiver under uddannelsen. Dog er det en betingelse, at den uddannelsessøgende med den nye arbejdsgiver indgår aftale i overensstemmelse med lovens § 2, stk. 3.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Opsiger den uddannelsessøgende sin stilling med virkning fra et tidspunkt under uddannelsen, kan der ikke gives SVU til den del af uddannelsen, der ligger efter fratrædelsestidspunktet, jf. § 28, stk. 2.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6\">§ 6.</span> En uddannelsessøgende er studieaktiv, når den uddannelsessøgende aktivt deltager i uddannelsen og de dertil knyttede aktiviteter, herunder deltager i obligatorisk undervisning og foreskrevne prøver, afleverer opgaver mv. efter regler, studieordning eller lignende, der gælder for uddannelsen.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Den uddannelsessøgende anses for studieaktiv, indtil andet konstateres.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7\">§ 7.</span> For at få SVU skal den uddannelsessøgende være tilmeldt folkeregisteret i Danmark eller være dansk statsborger eller have ret til SVU på lige fod med danske statsborgere i henhold til EU-retten eller EØS-aftalen.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8\">§ 8.</span> Uddannelsessøgende kan ikke få SVU for en periode, hvor de modtager statens uddannelsesstøtte, godtgørelse ved deltagelse i erhvervsrettet voksen- og efteruddannelse, dagpenge efter lov om arbejdsløshedsforsikring m.v., ydelse efter lov om sygedagpenge, lov om ret til orlov og dagpenge ved barsel (barselloven) eller andre offentlige ydelser, der tilsigter at dække leveomkostningerne.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9\">§ 9.</span> Ved beregningen af længden af skolegang og erhvervsrettet uddannelse, jf. lovens § 3, stk. 2, ses der bort fra</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num1\">1)</span> uddannelse, der ikke er afsluttet,</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num2\">2)</span> enkeltfagsundervisning, der ikke samlet udgør en uddannelse, og</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num3\">3)</span> enkeltstående kurser.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Ved beregningen af længden af erhvervsrettet uddannelse, jf. lovens § 3, stk. 2, nr. 2, indgår praktikperioder.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Som forældet erhvervsrettet uddannelse, jf. lovens § 3, stk. 2, nr. 2, betragtes erhvervsrettet uddannelse, som den uddannelsessøgende</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk3_Num1\">1)</span> ikke har anvendt i de sidste 5 år forud for ansøgningstidspunktet eller</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk3_Num2\">2)</span> ikke anvender og kan sandsynliggøre, at der ikke er mulighed for at anvende igen, fordi den ikke svarer til den nuværende uddannelse.</p>\r\n<p class=\"Stk2\">\r\n   <span class=\"StkNr\" id=\"Par9_Stk4\">Stk. 4.</span> Styrelsen kan bestemme, at der ved afgørelsen af, om en uddannelsessøgende er kortuddannet, jf. lovens § 3, stk. 2, helt eller delvist ses bort fra</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk4_Num1\">1)</span> erhvervsrettet uddannelse, hvis den uddannelsessøgende kan dokumentere, at uddannelsen ikke kan anvendes af helbredsmæssige grunde, eller</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk4_Num2\">2)</span> skolegang eller erhvervsrettet uddannelse fra udlandet, hvis den uddannelsessøgende kan sandsynliggøre, at skolegangen eller uddannelsen ikke kan anvendes i Danmark.</p>\r\n<p class=\"Stk2\">\r\n   <span class=\"StkNr\" id=\"Par9_Stk5\">Stk. 5.</span> Ved ansøgning om SVU til forberedende voksenundervisning, ordblindeundervisning for voksne, specialundervisning for voksne eller danskuddannelse til voksne udlændinge m.fl., jf. § 10, stk. 1, nr. 1, 2, 5 og 6, ses der bort fra betingelsen i lovens § 3, stk. 1 og 2 om, at den uddannelsessøgende skal være kortuddannet.</p>\r\n<p class=\"Paragraf\" id=\"P9a\">\r\n   <span class=\"ParagrafNr\" id=\"Par9a\">§ 9 a.</span> Ved vurderingen af, om en videregående uddannelse er gennemført, jf. lovens § 3 a, stk. 1, ses der bort fra</p>\r\n<p class=\"Liste1\">\r\n   <span class=\"Liste1Nr\" id=\"Par9a_Stk1_Num1\">1)</span> uddannelse, der ikke er afsluttet, og</p>\r\n<p class=\"Liste1\">\r\n   <span class=\"Liste1Nr\" id=\"Par9a_Stk1_Num2\">2)</span> fagmoduler eller enkeltfagsundervisning, der ikke samlet udgør en uddannelse.</p>\r\n<p class=\"Stk2\">\r\n   <span class=\"StkNr\" id=\"Par9a_Stk2\">Stk. 2.</span> Ved vurderingen af, om en gennemført videregående uddannelse højst svarer til uddannelse på erhvervsakademiniveau, lægges det til grund, at uddannelsen højst må svare til niveau 5 i Kvalifikationsrammen for Livslang Læring.</p>\r\n<p class=\"Stk2\">\r\n   <span class=\"StkNr\" id=\"Par9a_Stk3\">Stk. 3.</span> Som forældet videregående uddannelse, jf. lovens § 3 a, stk. 2, betragtes videregående uddannelse, som den uddannelsessøgende</p>\r\n<p class=\"Liste1\">\r\n   <span class=\"Liste1Nr\" id=\"Par9a_Stk3_Num1\">1)</span> ikke har anvendt i de sidste 5 år forud for ansøgningstidspunktet,</p>\r\n<p class=\"Liste1\">\r\n   <span class=\"Liste1Nr\" id=\"Par9a_Stk3_Num2\">2)</span> ikke anvender og kan sandsynliggøre, at der ikke er mulighed for at anvende igen, fordi den ikke svarer til den nuværende uddannelse,</p>\r\n<p class=\"Liste1\">\r\n   <span class=\"Liste1Nr\" id=\"Par9a_Stk3_Num3\">3)</span> kan dokumentere ikke kan anvendes af helbredsmæssige grunde, eller</p>\r\n<p class=\"Liste1\">\r\n   <span class=\"Liste1Nr\" id=\"Par9a_Stk3_Num4\">4)</span> har gennemført i udlandet, hvis den uddannelsessøgende kan sandsynliggøre, at uddannelse ikke kan anvendes i Danmark.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Uddannelse på folkeskoleniveau og gymnasial uddannelse, der giver ret til SVU, herunder til deltagerbetaling</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10\">§ 10.</span> Der gives SVU til at deltage i følgende uddannelsesaktiviteter under Undervisningsministeriet:</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num1\">1)</span> Forberedende voksenundervisning (FVU) efter lov om forberedende voksenundervisning og ordblindeundervisning for voksne.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num2\">2)</span> Ordblindeundervisning for voksne efter lov om forberedende voksenundervisning og ordblindeundervisning for voksne.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num3\">3)</span> Almen voksenuddannelse (avu) efter avu-loven.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num4\">4)</span> Enkeltfagsundervisning på folkeskoleniveau efter lov om folkeskolen.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num5\">5)</span> Specialundervisning for voksne efter lov om specialundervisning for voksne.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num6\">6)</span> Danskuddannelse til voksne udlændinge m.fl. efter lov om danskuddannelse til voksne udlændinge m.fl.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num7\">7)</span> Uddannelsen til toårigt hf og hf-uddannelsen tilrettelagt som enkeltfagsundervisning for voksne efter hf-loven.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num8\">8)</span> Uddannelsen til studentereksamen (stx) efter gymnasieloven samt enkeltfag herfra.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num9\">9)</span> Uddannelsen til højere handelseksamen og uddannelsen til højere teknisk eksamen efter lov om uddannelserne til højere handelseksamen (hhx) og højere teknisk eksamen (htx) samt enkeltfag herfra.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num10\">10)</span> Særligt tilrettelagte uddannelsesforløb, der omfatter dele af flere af de uddannelser, der er nævnt under nr. 1-9.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Der gives endvidere SVU til at deltage i adgangskursus til ingeniøruddannelserne efter bekendtgørelse om adgangskursus og adgangseksamen til ingeniøruddannelserne.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11\">§ 11.</span> SVU til uddannelse på folkeskoleniveau og gymnasialuddannelse, jf. § 10, gives efter et begrænset støttesystem for en periode på højst 40 uger på heltid eller deltidsuddannelse svarende hertil.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Styrelsen kan bestemme, at perioden efter stk. 1, udvides, hvis den uddannelsessøgende, der er blevet forsinket i uddannelsen på grund af sygdom, barsel eller lignende, genoptager uddannelsen efter en periode med fravær af en af disse årsager.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Ved krav om tilbagebetaling af uretmæssigt modtaget SVU nedsættes forbruget af perioder med SVU tilsvarende.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12\">§ 12.</span> Til uddannelsessøgende, der modtager SVU til deltagelse i uddannelse efter § 10, ydes SVU til deltagerbetaling svarende til den faktiske deltagerbetaling.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Videregående uddannelse, der giver ret til SVU</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13\">§ 13.</span> Der gives SVU til at deltage i følgende uddannelser under Uddannelses- og Forskningsministeriet, som ikke udbydes som indtægtsdækket virksomhed:</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num1\">1)</span> Uddannelser på videregående niveau, som udbydes efter lov om åben uddannelse (erhvervsrettet voksenuddannelse) mv., og som er omfattet af en uddannelsesbekendtgørelse.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num2\">2)</span> Supplerende uddannelsesaktiviteter med henblik på at opfylde adgangskrav på uddannelser, hvor der er fastsat adgangskrav, og som er udbudt efter § 2, stk. 2, i lov om åben uddannelse (erhvervsrettet voksenuddannelse) mv.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num3\">3)</span> Masteruddannelse, der udbydes efter § 5, stk. 1, nr. 1, i universitetsloven, som er omfattet af en uddannelsesbekendtgørelse.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num4\">4)</span> Anden efter- og videreuddannelse, der udbydes efter § 5, stk. 1, nr. 2, i universitetsloven, som er omfattet af en uddannelsesbekendtgørelse.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num5\">5)</span> Enkeltfag på de deltidsuddannelser, som universiteterne er godkendt til at udbyde på heltid, jf. § 5, stk. 2, i universitetsloven.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Der kan gives SVU til at deltage i kombinationer af de uddannelser, der er nævnt i stk. 1, nr. 1-5.</p>\r\n<p class=\"Stk2\">\r\n   <span class=\"StkNr\" id=\"Par13_Stk3\">Stk. 3.</span> Der kan desuden gives SVU til at deltage i følgende uddannelser, som ikke udbydes som indtægtsdækket virksomhed:</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk3_Num1\">1)</span> Styrmandsuddannelsen efter bekendtgørelse om uddannelse til styrmand.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk3_Num2\">2)</span> Skibsmaskinistuddannelsen efter bekendtgørelse om uddannelse til skibsmaskinist.</p>\r\n<p class=\"Stk2\">\r\n   <span class=\"StkNr\" id=\"Par13_Stk4\">Stk. 4.</span> Det er en betingelse for at give SVU til uddannelserne i stk. 1-3, at uddannelsesaktiviteterne er tilrettelagt på heltid, jf. § 22.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14\">§ 14.</span> SVU til videregående uddannelse gives efter et begrænset støttesystem på højst 40 uger på heltid. Opgørelsen af, om der kan gives SVU til en uddannelse, sker på ansøgningstidspunktet.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Styrelsen kan bestemme, at perioden med støtte efter stk. 1 udvides, hvis en uddannelsessøgende, der er blevet forsinket i uddannelsen på grund af sygdom, barsel eller lignende, genoptager uddannelsen efter en periode med fravær af en af disse årsager.</p>\r\n<p class=\"Stk2\">\r\n   <span class=\"StkNr\" id=\"Par14_Stk3\">Stk. 3.</span> Ved krav om tilbagebetaling af uretmæssigt modtaget SVU nedsættes forbruget af perioder med SVU tilsvarende.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Ansøgning om SVU, herunder til deltagerbetaling</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15\">§ 15.</span> Styrelsen tildeler SVU, herunder til deltagerbetaling, efter ansøgning, jf. stk. 4.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Den uddannelsessøgende afleverer ansøgningen til en SVU-administrator, jf. § 1, stk. 4. Hvis der søges om SVU til uddannelser nævnt i § 10, afleveres ansøgningen til en af de SVU-administratorer, der er nævnt i § 1, stk. 4, nr. 1. Hvis der søges om SVU til uddannelser nævnt i § 13, afleveres ansøgningen til en af de SVU-administratorer, der er nævnt i § 1, stk. 4, nr. 2. SVU-administrator videresender ansøgningen til styrelsen senest 8 dage efter, at en tilstrækkeligt udfyldt ansøgning er modtaget. Styrelsen kan bestemme, at ansøgningen videresendes i elektronisk form. Ansøgningen kan tidligst afleveres 13 uger før, uddannelsen begynder.</p>\r\n<p class=\"Stk2\">\r\n   <span class=\"StkNr\" id=\"Par15_Stk3\">Stk. 3.</span> Udfyldte ansøgninger skal opbevares betryggende, når de ikke er i brug. Ansøgningerne skal opbevares i 5 år.</p>\r\n<p class=\"Stk2\">\r\n   <span class=\"StkNr\" id=\"Par15_Stk4\">Stk. 4.</span> Styrelsen udarbejder skemamateriale m.v. til brug for ansøgning m.v.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16\">§ 16.</span> Den uddannelsessøgende skal i ansøgningen oplyse personnummer samt give de oplysninger, som er nødvendige for tildeling og udbetaling af SVU, herunder til deltagerbetaling.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17\">§ 17.</span> Den uddannelsessøgendes arbejdsgiver skal på ansøgningen bekræfte den uddannelsessøgendes oplysninger om beskæftigelsesforhold, herunder om orlovsaftalen. Arbejdsgiveren skal i øvrigt meddele de oplysninger, herunder SE- eller CVR-numre, der er nødvendige for tildeling og udbetaling af SVU og støtte til deltagerbetaling.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18\">§ 18.</span> Uddannelsesstedet skal på ansøgningen bekræfte, at den uddannelsessøgende er optaget eller har opnået tilsagn om optagelse samt give de oplysninger om uddannelsen, herunder om uddannelsens varighed og omfang, deltagerbetaling m.v., der er nødvendige for tildeling af SVU og støtte til deltagerbetaling.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Omfang og beregning af SVU</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19\">§ 19.</span> SVU ydes tidligst fra den dag, hvor den uddannelsessøgende begynder på uddannelsen, og tidligst fra udgangen af den kalenderuge, hvor den uddannelsessøgende fylder 25 eller 20 år, jf. § 2, stk. 1 og 2.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> Er ansøgningen ikke modtaget hos SVU-administrator, jf. § 15, stk. 2, senest den dag, hvor den uddannelsessøgende begynder på uddannelsen, ydes støtte fra udgangen af den kalenderuge, hvori ansøgningen er modtaget.</p>\r\n<p class=\"Stk2\">\r\n   <span class=\"StkNr\" id=\"Par19_Stk3\">Stk. 3.</span> Uanset stk. 2 kan støtte ydes fra den dag, hvor den uddannelsessøgende begynder på uddannelsen, hvis den part, der skal have støtten udbetalt, kan godtgøre, at forsinkelsen ikke skyldes vedkommendes forhold.</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20\">§ 20.</span> Til heltidsuddannelse, jf. § 22, stk. 1 og 2, ydes SVU ud fra en ugesats svarende til 80 procent af dagpengenes højeste beløb, jf. § 47 i lov om arbejdsløshedsforsikring m.v.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Der kan ydes SVU til deltidsuddannelse til de uddannelser, der er nævnt i § 10. Ved deltidsuddannelse nedsættes støtten forholdsmæssigt, jf. stk. 3.</p>\r\n<p class=\"Stk2\">\r\n   <span class=\"StkNr\" id=\"Par20_Stk3\">Stk. 3.</span> Til deltidsuddannelse, hvor arbejdsindsatsen er normeret i henhold til ministerielt fastsatte regler, ydes SVU i forhold til arbejdsindsatsen. Til deltidsuddannelse i øvrigt ydes SVU pr. undervisningstime med 1/37 af ugesatsen til heltidsuddannelse.</p>\r\n<p class=\"Stk2\">\r\n   <span class=\"StkNr\" id=\"Par20_Stk4\">Stk. 4.</span> En undervisningstime er en lektion af mindst 45 minutters varighed.</p>\r\n<p class=\"Stk2\">\r\n   <span class=\"StkNr\" id=\"Par20_Stk5\">Stk. 5.</span> SVU ydes ikke til uddannelsestid, der overstiger den ugentlige nedsættelse af arbejdstiden.</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21\">§ 21.</span> Ved deltagelse i uddannelse, som ifølge lov eller regler fastsat med hjemmel i lov omfatter prøve, ydes fortsat SVU til prøveforberedelse og til deltagelse i prøve. For så vidt angår de uddannelser, der er nævnt i § 10, beregnes SVU til prøveforberedelse og deltagelse i prøver på samme grundlag som den SVU, der blev ydet umiddelbart inden undervisningens ophør. For de uddannelser, der er nævnt i § 13, er det en forudsætning, at prøveforberedelse og prøvedeltagelse kræver en arbejdsindsats på fuld tid.</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22\">§ 22.</span> Ved heltidsuddannelse forstås:</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk1_Num1\">1)</span> Undervisning normeret som heltidsundervisning i henhold til ministerielt fastsatte regler.</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk1_Num2\">2)</span> Undervisning godkendt som heltidsundervisning med henblik på tildeling af statens uddannelsesstøtte.</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk1_Num3\">3)</span> Andre former for undervisning, hvis undervisningen omfatter mindst 20 undervisningstimer i gennemsnit om ugen.</p>\r\n<p class=\"Stk2\">\r\n   <span class=\"StkNr\" id=\"Par22_Stk2\">Stk. 2.</span> Ved heltidsuddannelse på videregående niveau forstås desuden en uddannelse, dele af en uddannelse eller et særligt tilrettelagt forløb, der af uddannelsesstedet udbydes som et samlet forløb, når normeringen i ECTS-point svarer til uddannelsestiden. Et studenterårsværk er en fuldtidsstuderendes arbejde i 1 år og svarer til 60 point i European Credit Transfer System (ECTS-point).</p>\r\n<p class=\"Stk2\">\r\n   <span class=\"StkNr\" id=\"Par22_Stk3\">Stk. 3.</span> Ved deltidsuddannelse skal den ugentlige uddannelsestid være på mindst 3 timer.</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23\">§ 23.</span> Styrelsen kan se bort fra afbrydelser i undervisningen i forbindelse med kortere ordinære ferieperioder og andre kortere afbrydelser i perioder, hvor der ikke gennemføres undervisning, hvis den uddannelsessøgende ikke genoptager sit arbejde under afbrydelsen.</p>\r\n<p class=\"Paragraf\" id=\"P24\">\r\n   <span class=\"ParagrafNr\" id=\"Par24\">§ 24.</span> Nedsættelsen af den ugentlige arbejdstid kan ikke overstige den uddannelsessøgendes gennemsnitlige ugentlige arbejdstid de seneste 10 uger forud for ansøgningen om SVU i nuværende beskæftigelse, jf. lovens § 2, stk. 1, nr. 2. For en uddannelsessøgende, der er i beskæftigelse som lønmodtager, er det arbejdstiden hos den arbejdsgiver, der er indgået aftale om orlov med, jf. lovens § 2, stk. 3, der skal medregnes ved opgørelsen af den gennemsnitlige ugentlige arbejdstid, jf. 1. pkt.</p>\r\n<p class=\"Stk2\">\r\n   <span class=\"StkNr\" id=\"Par24_Stk2\">Stk. 2.</span> For at der kan ydes SVU til heltidsuddannelse, skal den ugentlige arbejdstid være nedsat med mindst 37 timer eller med et timetal, der svarer til fuld tid for den pågældende branche. Er nedsættelsen af den ugentlige arbejdstid mindre, ydes der SVU med 1/37 af ugesatsen pr. time, arbejdstiden er nedsat med. Har lønmodtageren ikke været ansat til en fast ugentlig arbejdstid, eller dokumenterer lønmodtageren at have arbejdet i flere timer end svarende til ansættelsen, skal det faktiske timetal (løntimer) i gennemsnit være mindst 37 timer ugentlig.</p>\r\n<p class=\"Stk2\">\r\n   <span class=\"StkNr\" id=\"Par24_Stk3\">Stk. 3.</span> For at der kan ydes SVU, skal den ugentlige nedsættelse af arbejdstiden være på mindst 6 timer, ved deltagelse i uddannelse på folkeskoleniveau og gymnasial uddannelse dog mindst 3 timer.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Udbetaling og standsning af udbetaling</p>\r\n<p class=\"Paragraf\" id=\"P25\">\r\n   <span class=\"ParagrafNr\" id=\"Par25\">§ 25.</span> Styrelsen udbetaler SVU, herunder til deltagerbetaling, med virkning fra det tidspunkt, der fremgår af § 19, når de nødvendige oplysninger til brug for udbetalingen er modtaget i styrelsen.</p>\r\n<p class=\"Paragraf\" id=\"P26\">\r\n   <span class=\"ParagrafNr\" id=\"Par26\">§ 26.</span> Udbetaling sker bagud for 4 eller 5 uger til den uddannelsessøgendes Nemkonto efter fradrag af A-skat. Hver udbetalingsperiode slutter næstsidste søndag i en måned.</p>\r\n<p class=\"Stk2\">\r\n   <span class=\"StkNr\" id=\"Par26_Stk2\">Stk. 2.</span> Uddannelsessøgende, der modtager løn under uddannelsen fra den arbejdsplads, hvorfra der er givet orlov, kan aftale med arbejdsgiveren, at SVU udbetales bagud for 4 eller 5 uger til arbejdsgiverens Nemkonto. Det er en betingelse, at den løn, den uddannelsessøgende modtager, mindst svarer til SVU. Udbetalte beløb tilfalder arbejdsgiveren, når der er udbetalt løn til den uddannelsessøgende for samme periode. Indtil da skal beløbet holdes adskilt fra arbejdsgiverens øvrige formue.</p>\r\n<p class=\"Stk2\">\r\n   <span class=\"StkNr\" id=\"Par26_Stk3\">Stk. 3.</span> Stk. 2 gælder tilsvarende for udbetaling af SVU til deltagerbetaling, hvor arbejdsgiveren afholder deltagerbetalingen.</p>\r\n<p class=\"Paragraf\" id=\"P27\">\r\n   <span class=\"ParagrafNr\" id=\"Par27\">§ 27.</span> Styrelsen standser udbetaling af SVU, herunder til deltagerbetaling, i overensstemmelse med §§ 28-30 efter meddelelse fra SVU-administrator.</p>\r\n<p class=\"Kapitel\" id=\"K8\">\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Bortfald af SVU, herunder til deltagerbetaling</p>\r\n<p class=\"Paragraf\" id=\"P28\">\r\n   <span class=\"ParagrafNr\" id=\"Par28\">§ 28.</span> Det er en betingelse for at få SVU, herunder til deltagerbetaling, at den uddannelsessøgende er studieaktiv, jf. § 6, medmindre den uddannelsessøgende har haft lovligt forfald.</p>\r\n<p class=\"Stk2\">\r\n   <span class=\"StkNr\" id=\"Par28_Stk2\">Stk. 2.</span> Hvis den uddannelsessøgende ophører med at deltage i uddannelsen, ikke længere opfylder betingelserne i §§ 2-3 a i loven eller er omfattet af § 14 a i loven, bortfalder støtten for den resterende del af uddannelsen med udgangen af den kalenderuge, hvori den uddannelsessøgende ophører, eller betingelserne ikke er opfyldt.</p>\r\n<p class=\"Paragraf\" id=\"P29\">\r\n   <span class=\"ParagrafNr\" id=\"Par29\">§ 29.</span> SVU, herunder til deltagerbetaling, ydes indtil 2 uger efter udgangen af den kalenderuge, hvor en fraværsperiode på grund af sygdom, barsel eller lignende begynder. Den uddannelsessøgende skal give meddelelse om sygdom, barsel eller lignende til uddannelsesstedet.</p>\r\n<p class=\"Stk2\">\r\n   <span class=\"StkNr\" id=\"Par29_Stk2\">Stk. 2.</span> Resterende tildelt støtte bortfalder, medmindre den uddannelsessøgende genoptager den afbrudte uddannelse inden 1 år fra det tidspunkt, hvor uddannelsen blev afbrudt, jf. stk.1. Genoptagelse forudsætter, at den uddannelsessøgende stadig er støtteberettiget, dog bortset fra betingelserne i § 2 om alder og lovens § 2, stk. 2, om forudgående beskæftigelse.</p>\r\n<p class=\"Paragraf\" id=\"P30\">\r\n   <span class=\"ParagrafNr\" id=\"Par30\">§ 30.</span> Uddannelsesstedet skal straks underrette den SVU-administrator, som den uddannelsessøgende har afleveret ansøgning om SVU til, hvis den uddannelsessøgende ophører med at deltage i uddannelsen eller ikke længere er studieaktiv, og støtten derfor skal standses i overensstemmelse med § 28, stk. 2. SVU-administratoren sender straks oplysningen til styrelsen. Det samme gælder, hvis den uddannelsessøgende er fraværende på grund af sygdom, barsel eller lignende, jf. § 29, stk. 1.</p>\r\n<p class=\"Stk2\">\r\n   <span class=\"StkNr\" id=\"Par30_Stk2\">Stk. 2.</span> Modtager SVU-administratoren i andre tilfælde end efter stk.1 oplysning om, at betingelserne i §§ 2-3 a i loven ikke er opfyldt, jf. § 28, stk. 2, sender SVU-administratoren straks oplysningen til styrelsen.</p>\r\n<p class=\"Kapitel\" id=\"K9\">\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Tilbagebetaling</p>\r\n<p class=\"Paragraf\" id=\"P31\">\r\n   <span class=\"ParagrafNr\" id=\"Par31\">§ 31.</span> Den uddannelsessøgende skal betale SVU, herunder til deltagerbetaling, tilbage, hvis betingelserne for støtte ikke er opfyldt, og den uddannelsessøgende vidste eller burde vide dette.</p>\r\n<p class=\"Stk2\">\r\n   <span class=\"StkNr\" id=\"Par31_Stk2\">Stk. 2.</span> For meget udbetalt SVU, herunder til deltagerbetaling, skal betales tilbage senest den 1. i den måned, der følger 2 måneder efter, at kravet er fremsat.</p>\r\n<p class=\"Paragraf\" id=\"P32\">\r\n   <span class=\"ParagrafNr\" id=\"Par32\">§ 32.</span> Statens Administration kan bestemme, at den uddannelsessøgende skriftligt eller elektronisk skal anerkende pligten til at tilbagebetale den SVU, herunder til deltagerbetaling, der er udbetalt for meget.</p>\r\n<p class=\"Paragraf\" id=\"P33\">\r\n   <span class=\"ParagrafNr\" id=\"Par33\">§ 33.</span> Betaler debitor ikke beløbene tilbage straks, jf. § 31, stk. 2, kan Statens Administration bestemme, at for meget udbetalt SVU, herunder til deltagerbetaling, skal betales tilbage med lige store beløb over en periode på højst 3 år. Når der foreligger ganske særlige omstændigheder, kan der dog fastsættes en længere afdragsperiode. Den enkelte rate kan dog ikke være mindre end 200 kr. for det enkelte krav.</p>\r\n<p class=\"Stk2\">\r\n   <span class=\"StkNr\" id=\"Par33_Stk2\">Stk. 2.</span> Statens Administration kan bestemme, hvordan indbetalte beløb fordeles på renter, hovedstol og eventuelle omkostninger.</p>\r\n<p class=\"Stk2\">\r\n   <span class=\"StkNr\" id=\"Par33_Stk3\">Stk. 3.</span> Gælden kan efter påkrav opsiges til skadesløs betaling, hvis skyldner ikke overholder vilkårene for tilbagebetalingen.</p>\r\n<p class=\"Paragraf\" id=\"P34\">\r\n   <span class=\"ParagrafNr\" id=\"Par34\">§ 34.</span> Statens Administration kan efter ansøgning fra skyldner give lempelser i vilkårene for tilbagebetalingen, herunder give udsættelse med tilbagebetalingen, hvis skyldner på grund af arbejdsløshed, sygdom, fødsel, værnepligt eller andre særlige omstændigheder ikke kan overholde tilbagebetalingen.</p>\r\n<p class=\"Kapitel\" id=\"K10\">\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Frister, adgang til at indhente oplysninger mv.</p>\r\n<p class=\"Paragraf\" id=\"P35\">\r\n   <span class=\"ParagrafNr\" id=\"Par35\">§ 35.</span> Styrelsen fastsætter i det enkelte tilfælde</p>\r\n<p class=\"Liste1\">\r\n   <span class=\"Liste1Nr\" id=\"Par35_Stk1_Num1\">1)</span> frister for indbetalinger og meddelelser,</p>\r\n<p class=\"Liste1\">\r\n   <span class=\"Liste1Nr\" id=\"Par35_Stk1_Num2\">2)</span> i hvilket omfang ansøgninger mv. udover de ansøgninger, der er nævnt i § 15, skal indsendes på særligt skema, og</p>\r\n<p class=\"Liste1\">\r\n   <span class=\"Liste1Nr\" id=\"Par35_Stk1_Num3\">3)</span> i hvilket omfang oplysninger skal gives skriftligt.</p>\r\n<p class=\"Stk2\">\r\n   <span class=\"StkNr\" id=\"Par35_Stk2\">Stk. 2.</span> Styrelsen kan kræve de oplysninger, der er nødvendige for støttetildeling og administration i øvrigt.</p>\r\n<p class=\"Paragraf\" id=\"P36\">\r\n   <span class=\"ParagrafNr\" id=\"Par36\">§ 36.</span> Statens Administration fastsætter i det enkelte tilfælde frister for indbetalinger.</p>\r\n<p class=\"Stk2\">\r\n   <span class=\"StkNr\" id=\"Par36_Stk2\">Stk. 2.</span> Statens Administration kan kræve de oplysninger, der er nødvendige for tilbagebetaling.</p>\r\n<p class=\"Paragraf\" id=\"P37\">\r\n   <span class=\"ParagrafNr\" id=\"Par37\">§ 37.</span> Styrelsen fører tilsyn med varetagelsen af de opgaver, som efter § 1, stk. 3 og 5, er henlagt til SVU-administrator og ørige uddannelsessteder.</p>\r\n<p class=\"Stk2\">\r\n   <span class=\"StkNr\" id=\"Par37_Stk2\">Stk. 2.</span> Styrelsen kan kræve alle oplysninger, der er nødvendige for varetagelsen af tilsynet.</p>\r\n<p class=\"Stk2\">\r\n   <span class=\"StkNr\" id=\"Par37_Stk3\">Stk. 3.</span> Styrelsen kan ændre uddannelsesstedernes afgørelser om studieaktivitet, jf. § 1, stk. 5, efter klage eller på egen foranledning.</p>\r\n<p class=\"Stk2\">\r\n   <span class=\"StkNr\" id=\"Par37_Stk4\">Stk. 4.</span> Styrelsen kan autorisere den enkelte SVU-administrator til styrelsens edb-system.</p>\r\n<p class=\"Stk2\">\r\n   <span class=\"StkNr\" id=\"Par37_Stk5\">Stk. 5.</span> Styrelsen kan til SVU-administrator og uddannelsessteder videregive de oplysninger om den uddannelsessøgende, der er nødvendige ved varetagelsen af opgaver efter § 1, stk. 3 og 5.</p>\r\n<p class=\"Paragraf\" id=\"P38\">\r\n   <span class=\"ParagrafNr\" id=\"Par38\">§ 38.</span> SKAT stiller oplysninger til rådighed for styrelsen om uddannelsessøgendes skattekort i det omfang, oplysningerne er nødvendige for udbetaling af SVU. Oplysningerne skal gives i en form, der er egnet til elektronisk databehandling.</p>\r\n<p class=\"Stk2\">\r\n   <span class=\"StkNr\" id=\"Par38_Stk2\">Stk. 2.</span> Det Centrale Personregister stiller oplysninger til rådighed for styrelsen om uddannelsessøgende, herunder person- og adresseoplysninger. Oplysningerne skal gives i en form, der er egnet til elektronisk databehandling.</p>\r\n<p class=\"Stk2\">\r\n   <span class=\"StkNr\" id=\"Par38_Stk3\">Stk. 3.</span> Andre offentlige myndigheder og private institutioner stiller oplysninger til rådighed for styrelsen om uddannelsessøgende, når oplysningerne er nødvendige for beregningen af SVU og for tilbagebetaling. Oplysningerne skal gives i en form, der er egnet til elektronisk databehandling.</p>\r\n<p class=\"Kapitel\" id=\"K11\">\r\n   <span id=\"Kap11\">Kapitel 11</span>\r\n</p>\r\n<p class=\"KapitelOverskrift2\">Ikrafttræden mv.</p>\r\n<p class=\"Paragraf\" id=\"P39\">\r\n   <span class=\"ParagrafNr\" id=\"Par39\">§ 39.</span> Bekendtgørelsen træder i kraft den 1. april 2015 og finder anvendelse for ansøgninger om statens voksenuddannelsesstøtte, der er modtaget den 1. april 2015 eller senere.</p>\r\n<p class=\"Stk2\">\r\n   <span class=\"StkNr\" id=\"Par39_Stk2\">Stk. 2.</span> § 32, § 33, stk. 1 og 2, § 34 og § 36, træder i kraft den 1. juli 2015.</p>\r\n<p class=\"Stk2\">\r\n   <span class=\"StkNr\" id=\"Par39_Stk3\">Stk. 3.</span> Bekendtgørelse nr. 917 af 3. juli 2013 om statens voksenuddannelsesstøtte (SVU-bekendtgørelsen) ophæves.</p><div class=\"Givet\" id=\"Givet\"><p class=\"Givet\" align=\"center\">Styrelsen for Videregående Uddannelser, den 26. marts 2015</p><p class=\"Sign1\" align=\"center\">Nils Agerhus</p><p class=\"Sign2\" align=\"right\">/ Marianne Madsen</p></div>\r\n",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/03/2015"
        },
        {
            "displayName": "Accession",
            "displayValue": "B20150028605"
        },
        {
            "displayName": "Entydig dokumentidentifikation",
            "displayValue": "CE000263"
        },
        {
            "displayName": "Dato for førstegangsindlæggelse",
            "displayValue": "27/03/2015"
        },
        {
            "displayName": "Dato for indlæggelse",
            "displayValue": "27/03/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "286"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "26/03/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Uddannelses- og Forskningsmin.,<br />Styrelsen for Videregående Uddannelser, j.nr. 15/002521-03"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}