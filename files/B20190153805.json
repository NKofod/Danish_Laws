{
    "id": 211737,
    "title": "Bekendtgørelse om indberetning til og offentliggørelse af årsrapporter m.v. i Erhvervsstyrelsen for virksomheder omfattet af regnskabsregler fastsat ved eller i henhold til lovgivningen for finansielle virksomheder",
    "documentTypeId": "60",
    "isSagsforlobPeriodValid": true,
    "shortName": "BEK nr 1538 af 17/12/2019",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om indberetning til og offentliggørelse af årsrapporter m.v. i Erhvervsstyrelsen for virksomheder omfattet af regnskabsregler fastsat ved eller i henhold til lovgivningen for finansielle virksomheder</p>\r\n<p class=\"Indledning2\">I medfør af § 195, stk. 3, og § 373, stk. 4, i lov om finansiel virksomhed, jf. lovbekendtgørelse nr. 937 af 6. september 2019, som ændret ved lov nr. 1374 af 13. december 2019, § 94, stk. 3, og § 190, stk. 4, i lov om investeringsforeninger m.v., jf. lovbekendtgørelse nr. 1046 af 14. oktober 2019, som ændret ved lov nr. 1374 af 13. december 2019, § 70, stk. 3, og § 117, stk. 8, i lov nr. 1703 af 27. december 2018 om firmapensionskasser og § 131, stk. 6, og § 190, stk. 4, i lov om forvaltere af alternative investeringsfonde m.v., jf. lovbekendtgørelse nr. 1047 af 14. oktober 2019, fastsættes efter forhandling med Erhvervsstyrelsen:</p>\r\n<p class=\"Paragraf\" id=\"id28e26526-e059-4afc-90cc-7648eeeb5fa0\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen finder anvendelse på følgende virksomheder:</p>\r\n<p class=\"Liste1\">\r\n   <span class=\"Liste1Nr\" id=\"idf1259073-6a0a-4b36-bf78-bf090a4f89cd\">1)</span> Finansielle virksomheder, jf. § 5, stk. 1, nr. 1, i lov om finansiel virksomhed.</p>\r\n<p class=\"Liste1\">\r\n   <span class=\"Liste1Nr\" id=\"id3584b101-7a2e-4903-bec5-e0dd2ea16ab5\">2)</span> Finansielle holdingvirksomheder, jf. § 5, stk. 1, nr. 10, i lov om finansiel virksomhed.</p>\r\n<p class=\"Liste1\">\r\n   <span class=\"Liste1Nr\" id=\"id4801ef13-8708-4fd8-9812-88bf4543b872\">3)</span> Forsikringsholdingvirksomheder, jf. § 5, stk. 1, nr. 13, i lov om finansiel virksomhed.</p>\r\n<p class=\"Liste1\">\r\n   <span class=\"Liste1Nr\" id=\"id1c8c4d6b-6f8c-4827-bc5c-caa8cd95cf8f\">4)</span> Forvaltere af alternative investeringsfonde med registreret hjemsted i Danmark, der ikke er selvforvaltende, og som har tilladelse til at forvalte alternative investeringsfonde, jf. lov om forvaltere af alternative investeringsfonde.</p>\r\n<p class=\"Liste1\">\r\n   <span class=\"Liste1Nr\" id=\"ide229bece-1e92-4333-ac46-b21ee1458760\">5)</span> Danske UCITS omfattet af lov om investeringsforeninger.</p>\r\n<p class=\"Liste1\">\r\n   <span class=\"Liste1Nr\" id=\"id9e7a3e02-8921-42e3-80e3-ac43da6daf95\">6)</span> Firmapensionskasser omfattet af lov om firmapensionskasser.</p>\r\n<p class=\"Liste1\">\r\n   <span class=\"Liste1Nr\" id=\"id8fc7b2af-3950-4412-87c6-1e4941a943f1\">7)</span> Danmarks Skibskredit A/S.</p>\r\n<p class=\"Stk2\">\r\n   <span class=\"StkNr\" id=\"id15ff84f8-25ee-4b65-87ce-5b8a5cff152e\">Stk. 2.</span> Uanset stk. 1, nr. 5, finder bekendtgørelsen ikke anvendelse på værdipapirfonde.</p>\r\n<p class=\"Paragraf\" id=\"idf7e8ff47-36d6-4a37-81a7-f509f9396121\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Følgende regnskabsdokumenter skal indberettes til Erhvervsstyrelsen:</p>\r\n<p class=\"Liste1\">\r\n   <span class=\"Liste1Nr\" id=\"id2d3d9eed-6645-4762-963d-f25e7172c9f4\">1)</span> Den reviderede årsrapport som godkendt af virksomhedens generalforsamling eller repræsentantskab.</p>\r\n<p class=\"Liste1\">\r\n   <span class=\"Liste1Nr\" id=\"ide2b48a33-f3d3-4e37-a11b-1a9634e590c0\">2)</span> Halvårsrapporter, hvis virksomheden har pligt til at udarbejde halvårsrapporter.</p>\r\n<p class=\"Liste1\">\r\n   <span class=\"Liste1Nr\" id=\"id70d203a1-b550-4987-a8cc-6469e94abdcc\">3)</span> Kvartalsrapporter, hvis virksomheden udarbejder kvartalsrapporter.</p>\r\n<p class=\"Stk2\">\r\n   <span class=\"StkNr\" id=\"id48e85e11-02b2-4905-910f-9731b34ffa64\">Stk. 2.</span> En virksomhed omfattet af § 1, som ikke har pligt til at udarbejde halvårsrapport, skal indberette denne efter bestemmelserne i denne bekendtgørelse, hvis virksomheden frivilligt udarbejder halvårsrapport.</p>\r\n<p class=\"Stk2\">\r\n   <span class=\"StkNr\" id=\"id6fbe9943-af9c-4c00-8275-088e6a653dac\">Stk. 3.</span> Den, som varetager indberetningen af de i stk. 1 nævnte regnskabsdokumenter, betegnes indberetteren i denne bekendtgørelse.</p>\r\n<p class=\"Paragraf\" id=\"idb04e6780-bbf7-45cb-845d-bcd2105046b1\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Regnskabsdokumenter som nævnt i § 2, stk. 1 skal indberettes i PDF-format ved anvendelse af den digitale indberetningsløsning REGNSKAB SPECIAL.</p>\r\n<p class=\"Paragraf\" id=\"id7a3e26f9-2c84-4ad3-9b02-0380cdda520b\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> På første side af PDF-filen af et indberettet regnskabsdokument skal følgende oplysninger tydeligt fremgå:</p>\r\n<p class=\"Liste1\">\r\n   <span class=\"Liste1Nr\" id=\"id3b1cc675-128e-4296-b3be-b269335b9bd9\">1)</span> Dokumentets betegnelse, jf. § 2, stk. 1.</p>\r\n<p class=\"Liste1\">\r\n   <span class=\"Liste1Nr\" id=\"idf87dc459-300f-45da-8536-2d5696f62ea4\">2)</span> Virksomhedens fulde navn, CVR-nummer og hjemstedsadresse.</p>\r\n<p class=\"Liste1\">\r\n   <span class=\"Liste1Nr\" id=\"id34632baf-1645-47cc-b77a-81a9f881081c\">3)</span> Regnskabsperiode.</p>\r\n<p class=\"Liste1\">\r\n   <span class=\"Liste1Nr\" id=\"id69f37fb1-8384-46d3-9f57-057ceb6767ad\">4)</span> Datoen for godkendelse.</p>\r\n<p class=\"Liste1\">\r\n   <span class=\"Liste1Nr\" id=\"id353ade70-9b8c-462e-ac6c-81435dba28cd\">5)</span> Navnet på dirigenten for den generalforsamling eller det repræsentantskabsmøde, hvor årsrapporten er godkendt, ved indberetning af en årsrapport.</p>\r\n<p class=\"Paragraf\" id=\"idab0cfdc9-0fc8-4cfd-b137-2d5a3aa7f6cd\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Det skal fremgå af regnskabsdokumentet, hvem der har udarbejdet, godkendt og bekræftet regnskabsdokumentet, idet de pågældendes navne og funktioner skal være tydeligt angivet i regnskabsdokumentet.</p>\r\n<p class=\"Stk2\">\r\n   <span class=\"StkNr\" id=\"id07501c3c-0c8a-4db7-b495-cd27fa3d2da2\">Stk. 2.</span> En indberettet årsrapport skal indeholde:</p>\r\n<p class=\"Liste1\">\r\n   <span class=\"Liste1Nr\" id=\"idb74b6525-3371-4c1c-ae14-eadbc460b3f4\">1)</span> Revisors erklæring til årsrapporten.</p>\r\n<p class=\"Liste1\">\r\n   <span class=\"Liste1Nr\" id=\"id5d201947-cd53-4d51-9ee4-39964deb868d\">2)</span> Hvilken revisor, der har afgivet erklæringen med angivelse af den pågældende revisors mne-nummer.</p>\r\n<p class=\"Liste1\">\r\n   <span class=\"Liste1Nr\" id=\"idd9ab637c-81cb-4669-8751-14a7adff9306\">3)</span> Revisionsvirksomhedens CVR-nummer.</p>\r\n<p class=\"Stk2\">\r\n   <span class=\"StkNr\" id=\"idfd46648c-4b1f-4c88-ba86-7adcd7f9ebef\">Stk. 3.</span> Stk. 2 finder tilsvarende anvendelse på en indberettet halvårsrapport eller kvartalsrapport, hvis rapporten har været genstand for revision eller review.</p>\r\n<p class=\"Stk2\">\r\n   <span class=\"StkNr\" id=\"idccfc2199-6905-4f8a-913d-780e73036584\">Stk. 4.</span> Virksomheden skal opbevare et eksemplar af rapporten, som er underskrevet af:</p>\r\n<p class=\"Liste1\">\r\n   <span class=\"Liste1Nr\" id=\"idccb9097c-c36a-49de-a656-961b5b3f7d73\">1)</span> alle medlemmerne af de ledelsesorganer, som er ansvarlige for at aflægge rapporten,</p>\r\n<p class=\"Liste1\">\r\n   <span class=\"Liste1Nr\" id=\"id99365094-db3e-4361-9e3c-4bdd64452267\">2)</span> af dirigenten for generalforsamlingen eller repræsentantskabsmødet, hvis der er tale om en årsrapport, og</p>\r\n<p class=\"Liste1\">\r\n   <span class=\"Liste1Nr\" id=\"idbc331445-ac8b-420c-8342-9a49db257cc0\">3)</span> revisor i de tilfælde, hvor rapporten har været genstand for revision eller review.</p>\r\n<p class=\"Stk2\">\r\n   <span class=\"StkNr\" id=\"id45dec1ec-3818-4547-8fc8-3a2d873fcd73\">Stk. 5.</span> Uanset stk. 2-4 stilles der ikke krav om, at underskrifterne er gengivet i det digitalt indberettede regnskabsdokument.</p>\r\n<p class=\"Stk2\">\r\n   <span class=\"StkNr\" id=\"id8b0742c2-5f55-44e7-922a-07dc3dff77cf\">Stk. 6.</span> Indberetteren indestår for, at rapporten er underskrevet af alle medlemmer af de ansvarlige ledelsesorganer, af dirigenten og eventuelt af revisor, og at det er den endelige, godkendte version af regnskabsdokumentet, som er indberettet til Erhvervsstyrelsen. Finanstilsynet kan indtil 5 år efter, at et regnskabsdokument er indberettet, kræve, at indberetteren indsender dokumentation for at have opfyldt sine forpligtelser i henhold til denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id86ae5e06-839c-4994-96fc-318b3f744aad\">Stk. 7.</span> Finanstilsynet kan indtil 5 år efter, at et regnskabsdokument er indberettet, kræve, at virksomheden indsender dokumentation for, at det pågældende regnskabsdokument er udarbejdet, eventuelt revideret, og godkendt samt indberettet til Erhvervsstyrelsen i overensstemmelse med lovgivningen og vedtægterne.</p>\r\n<p class=\"Paragraf\" id=\"idc7bade39-4c31-46eb-ae37-d16a892a0417\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Når et regnskabsdokument er indberettet, kan det ikke ændres eller omgøres ved indberetning af et nyt dokument, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"ida4d9f04d-e066-411e-9cb2-b2c728536b5e\">Stk. 2.</span> Finanstilsynet kan tillade eller påbyde, at et indberettet regnskabsdokument suppleres med ny eller korrigerende information eller ved en ny rapport for den samme periode, hvis dette skønnes at være i regnskabsbrugernes interesse som en nødvendig rettelse af væsentlige eller åbenbare fejl eller som berigtigelse af ulovlige forhold.</p>\r\n<p class=\"Stk2\">\r\n   <span class=\"StkNr\" id=\"id61c01dfa-866c-4d26-a61a-b63ed08f182f\">Stk. 3.</span> Den af virksomheden udarbejdede korrigerende eller supplerende information eller den nye rapport indsendes sammen med en redegørelse for, hvorfor det tidligere indberettede regnskabsdokument ændres eller omgøres, til Finanstilsynet, som videresender dette til Erhvervsstyrelsen.</p>\r\n<p class=\"Paragraf\" id=\"idc024cb53-5a6b-41e0-9a4b-2be523a4c856\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Misbrug af adgangen til at foretage digital indberetning af regnskabsdokumenter, jf. § 3, straffes med bøde, medmindre højere straf er forskyldt efter anden lovgivning.</p>\r\n<p class=\"Stk2\">\r\n   <span class=\"StkNr\" id=\"id5a6f7e8f-6730-43cf-9fd2-1276ce1f94cb\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id187ee02b-d54f-4e49-a039-e5f978fceb88\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Bekendtgørelsen træder i kraft den 1. januar 2020.</p>\r\n<p class=\"Stk2\">\r\n   <span class=\"StkNr\" id=\"id5c223e56-8e35-4a93-948e-19027d78781b\">Stk. 2.</span> Bekendtgørelsen finder første gang anvendelse ved indberetning af årsrapporterne for 2019.</p><div class=\"Givet\" id=\"Givet\"><p class=\"Givet\" align=\"center\">Finanstilsynet, den 17. december 2019</p><p class=\"Sign1\" align=\"center\">Jesper Berg</p><p class=\"Sign2\" align=\"right\">/ Trine Høybye</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2019"
        },
        {
            "displayName": "Accession",
            "displayValue": "B20190153805"
        },
        {
            "displayName": "Entydig dokumentidentifikation",
            "displayValue": "CQ001084"
        },
        {
            "displayName": "Dato for førstegangsindlæggelse",
            "displayValue": "21/12/2019"
        },
        {
            "displayName": "Dato for indlæggelse",
            "displayValue": "21/12/2019"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1538"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "17/12/2019"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Finanstilsynet, j.nr. 122-0013"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}