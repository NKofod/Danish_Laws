{
    "id": 108183,
    "title": "1985 BTL 167   BETÆNKNING OVER FORSLAG TIL LOV OM SIKRING AF KULTURVÆRDIER I DANMARK    NR L 167 1985-86, 1. SAMLING BLAD NR 845 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 167",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 167 </P>  \r\n\r\n<P></P>  \r\n\r\n<P>Betænkning over Forslag til lov om sikring af kulturværdier i Danmark <BR>  \r\n\r\n Nr L 167 1985-86, 1. samling Blad nr 845 </P>  \r\n\r\n<P></P>  \r\n\r\n<P>Afgivet af kulturudvalget </P>  \r\n\r\n<P></P>  \r\n\r\n<P>Afgivet: 19860507 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til ministeren for kulturelle anliggender, som </P>  \r\n\r\n<P>denne har besvaret skriftligt og i samråd. Et af disse spørgsmål </P>  \r\n\r\n<P>og ministerens svar herpå er optrykt som bilag til betænkningen. </P>  \r\n\r\n<P>Udvalget har endvidere modtaget mundtlige og/ eller skriftlige </P>  \r\n\r\n<P>henvendelser fra: </P>  \r\n\r\n<P>Antikvarboghandlerforeningen, </P>  \r\n\r\n<P>Arne Bruun Rasmussen Kunstauktioner, </P>  \r\n\r\n<P>Dansk Numismatisk Forening og </P>  \r\n\r\n<P>Saltorp, Hald &amp; Andersen, advokatfirma. </P>  \r\n\r\n<P>Der er af ministeren for kulturelle anliggender stillet </P>  \r\n\r\n<P>ændringsforslag, hvorom henvises til de ledsagende bemærkninger. </P>  \r\n\r\n<P>Ministeren for kulturelle anliggender har endvidere over for udvalget </P>  \r\n\r\n<P>oplyst, at i de tilfælde, hvor udenlandske auktionshuses danske </P>  \r\n\r\n<P>afdelinger i forbindelse med et kommende salg på auktion i </P>  \r\n\r\n<P>udlandet medvirker ved udførsel af genstande, der er omfattet af </P>  \r\n\r\n<P>lovens § 2, er disse afdelinger forpligtet til at gøre ejeren </P>  \r\n\r\n<P>opmærksom på, at der kræves særlig udførselstilladelse efter </P>  \r\n\r\n<P>lovens § 3, eller eventuelt at søge sådan tilladelse på ejerens </P>  \r\n\r\n<P>vegne, såfremt dette måtte være aftalt. Undlades dette, vil </P>  \r\n\r\n<P>afdelingen kunne ifalde strafansvar efter lovens § 13. </P>  \r\n\r\n<P>Herefter indstiller et flertal (udvalget med undtagelse af </P>  \r\n\r\n<P>fremskridtspartiets medlem) lovforslaget til vedtagelse med de af </P>  \r\n\r\n<P>ministeren stillede ændringsforslag og med følgende bemærkninger: </P>  \r\n\r\n<P>Flertallet finder det vigtigt at understrege, at der med denne lov er </P>  \r\n\r\n<P>gjort et første forsøg på at bevare danske kulturværdier i </P>  \r\n\r\n<P>Danmark, samtidig med at ministeren gennem sine ændringsforslag </P>  \r\n\r\n<P>har bidraget til at fjerne dele af lovforslaget, der ville have </P>  \r\n\r\n<P>medført en tung og til en vis grad uigennemførlig kontrol og en </P>  \r\n\r\n<P>dermed følgende større bureaukratisering end nødvendigt. Her er </P>  \r\n\r\n<P>det som andre steder bl.a. takket være deputationer i udvalget, at </P>  \r\n\r\n<P>ændringerne er sket, og flertallet vil derfor fremhæve, at </P>  \r\n\r\n<P>henvendelser, skriftlige eller direkte, til et folketingsudvalg </P>  \r\n\r\n<P>har betydning for udviklingen af den lovgivning, som udvalget </P>  \r\n\r\n<P>arbejder med. </P>  \r\n\r\n<P>Et mindretal (fremskridtspartiets medlem af udvalget) indstiller </P>  \r\n\r\n<P>lovforslaget til forkastelse ved 3. behandling. </P>  \r\n\r\n<P>Ændringsforslag </P>  \r\n\r\n<P>Af ministeren for kulturelle anliggender, tiltrådt af et flertal </P>  \r\n\r\n<P>(udvalget med undtagelse af FP): </P>  \r\n\r\n<P>Til § 2 </P>  \r\n\r\n<P>1) Efter stk. 2 indsættes som nyt stykke: </P>  \r\n\r\n<P>&#187;Stk. 3. Loven omfatter ikke mønter og medaljer.&#171; </P>  \r\n\r\n<P>Stk. 3 bliver herefter stk. 4. </P>  \r\n\r\n<P>2) I stk. 3, der bliver stk. 4, ændres &#187;selv om den ikke opfylder  \r\n\r\n</P>  \r\n\r\n<P>betingelserne i stk. 1 eller stk. 2.&#171; til: &#187;der ikke er omfattet  \r\n\r\n</P>  \r\n\r\n<P>af loven.&#171; </P>  \r\n\r\n<P>Til § 4 </P>  \r\n\r\n<P>3) I paragraffen ændres &#187;§ 2, stk. 3&#171; til: &#187;§ 2, stk.  \r\n\r\n 4&#171;. </P>  \r\n\r\n<P>Til § 6 </P>  \r\n\r\n<P>4) I stk. 2, 2. pkt., udgår ordene &#187;efter anmodning&#171;. </P>  \r\n\r\n<P>BEMÆRKNINGER </P>  \r\n\r\n<P>Til nr. 1-3 </P>  \r\n\r\n<P>Ændringsforslagene tilsigter at undtage mønter og medaljer fra den </P>  \r\n\r\n<P>almindelige beskyttelsesbestemmelse i § 2, stk. 1. Herved </P>  \r\n\r\n<P>begrænses lovens anvendelsesområde for en lang række mindre </P>  \r\n\r\n<P>genstande. Mønter og medaljer vil dog fortsat kunne beskyttes </P>  \r\n\r\n<P>efter særbestemmelsen i § 2, stk. 3, der omhandler de tilfælde, </P>  \r\n\r\n<P>hvor ministeren efter forslag fra kulturværdiudvalget har truffet </P>  \r\n\r\n<P>beslutning om, at en genstand ikke må udføres af landet uden </P>  \r\n\r\n<P>særlig tilladelse, uanset at den ikke er omfattet af lovens </P>  \r\n\r\n<P>almindelige beskyttelsesbestemmelser. Endvidere vil en del gamle </P>  \r\n\r\n<P>mønter fortsat være beskyttet imod udførsel efter museumslovens </P>  \r\n\r\n<P>bestemmelser om pligtig aflevering til rigsantikvaren, således </P>  \r\n\r\n<P>bl.a. danefæbestemmelserne. </P>  \r\n\r\n<P>Til nr. 4 </P>  \r\n\r\n<P>Ændringsforslaget tilsigter at lette toldvæsenets kontrol i de </P>  \r\n\r\n<P>tilfælde, hvor udførselstilladelse betragtes som givet på grund af </P>  \r\n\r\n<P>udløbet af den særlige 3 måneders frist i § 6, stk. 2. </P>  \r\n\r\n<P>Toldvæsenets kontrol er hovedsagelig baseret på dokumenter, og det </P>  \r\n\r\n<P>foreslås derfor, at der i alle tilfælde, hvor udførselstilladelse </P>  \r\n\r\n<P>følger af § 6, stk. 2, udstedes en erklæring herom og ikke kun </P>  \r\n\r\n<P>efter anmodning. </P>  \r\n\r\n<P>Per Stig Møller (KF) Annelise Gotfredsen (KF) Connie Hedegaard </P>  \r\n\r\n<P>(KF) Flemming Jensen (KF) Helge Sander (V) Hanne Severinsen </P>  \r\n\r\n<P>(V) nfmd. Dohrmann (FP) Inger Stilling Pedersen (KrF) Ole </P>  \r\n\r\n<P>Espersen (S) Søren Hansen (S) Jytte Hilden (S) Qvist </P>  \r\n\r\n<P>Jørgensen (S) Jimmy Stahr (S) Tastesen (S) Birthe Hansen </P>  \r\n\r\n<P>(SF) Ingerlise Koefoed (SF) fmd. Bernhard Baunsgaard (RV) </P>  \r\n\r\n<P>Partierne CD, VS og FD havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>Et af udvalgets spørgsmål til ministeren for kulturelle anliggender </P>  \r\n\r\n<P>og dennes svar herpå. </P>  \r\n\r\n<P>Spørgsmål 19: </P>  \r\n\r\n<P>&#187;Vil en gennemførelse af lovforslaget betyde, at nedennævnte eksempel  \r\n\r\n</P>  \r\n\r\n<P>vil kræve udførselstilladelse: </P>  \r\n\r\n<P>Landet Slesvig-Holsten ønsker til en historisk samling at købe et </P>  \r\n\r\n<P>billede af kong Christian IV, der jo bl.a. har grundlagt </P>  \r\n\r\n<P>Glueckstadt. En dansk privatmand sælger dette billede til den </P>  \r\n\r\n<P>tyske køber. </P>  \r\n\r\n<P>Vil det i givet fald indgå i overvejelserne, at Danmark råder over </P>  \r\n\r\n<P>mange danske billeder af kong Christian IV?&#187; </P>  \r\n\r\n<P>Svar: </P>  \r\n\r\n<P>I det nævnte eksempel vil der efter loven kræves udførselstilladelse, </P>  \r\n\r\n<P>hvis billedet opfylder alders- og værdibetingelsen i § 2, stk. 1, </P>  \r\n\r\n<P>eller er omfattet af loven som følge af en særlig beslutning </P>  \r\n\r\n<P>truffet efter § 2, stk. 3. </P>  \r\n\r\n<P>Det er min opfattelse, at det vil indgå i kulturværdiudvalgets </P>  \r\n\r\n<P>overvejelser om, hvorvidt udførselstilladelse bør gives, at </P>  \r\n\r\n<P>Danmark råder over mange billeder af kong Christian IV, men at det </P>  \r\n\r\n<P>vil være afgørende for udvalgets stillingtagen, om netop dette </P>  \r\n\r\n<P>billede må anses for enestående og derfor en naturlig del af den </P>  \r\n\r\n<P>danske kulturarv. </P>  \r\n\r\n<P>Det er endvidere min opfattelse, at udvalget i sin stillingtagen vil </P>  \r\n\r\n<P>lægge særlig vægt på, at billedet ønskes erhvervet af en historisk </P>  \r\n\r\n<P>samling, der er beliggende i et tidligere dansk område. Der </P>  \r\n\r\n<P>henvises i den forbindelse til de afsluttende bemærkninger til § </P>  \r\n\r\n<P>5. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00167"
        },
        {
            "displayName": "Entydig dokumentidentifikation",
            "displayValue": "CL005918"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "167"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}