{
    "id": 125538,
    "title": "Bekendtgørelse om planlægning og gennemførelse af beredskab for elektroniske kommunikationsnet og -tjenester",
    "documentTypeId": "60",
    "isSagsforlobPeriodValid": true,
    "shortName": "BEK nr 619 af 18/06/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om planlægning og gennemførelse af beredskab for elektroniske kommunikationsnet og -tjenester</p>\r\n      <p class=\"Indledning2\">I medfør af § 86, stk. 1, 2 og 4, § 87, stk. 1 og § 112, stk. 2 og 3, i lov om konkurrence- og forbrugerforhold på telemarkedet, jf. lovbekendtgørelse nr. 780 af 28. juni 2007, som ændret ved lov nr. 325 af 30. april 2008, fastsættes efter bemyndigelse i henhold til § 3, stk. 1 og 2, § 5, stk. 2 og § 6, i bekendtgørelse nr. 575 af 18. juni 2009 om beredskab for elektroniske kommunikationsnet og -tjenester:</p>\r\n      <p class=\"ParagrafGruppeOverskrift\"><span id=\"Kap0_X1\">Formål og anvendelsesområde</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Bekendtgørelsen har til formål at sikre et beredskab for elektroniske kommunikationsnet og -tjenester med henblik på i en beredskabssituation at kunne videreføre væsentlige funktioner i samfundet, som udføres under anvendelse af elektroniske kommunikationsnet og -tjenester.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Bekendtgørelsen gælder for udbydere af offentlige elektroniske kommunikationsnet og -tjenester og ejere af elektroniske kommunikationsnet, der anvendes til formidling af offentlige elektroniske kommunikationstjenester.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> §§ 5-13 gælder dog kun for ejere af elektroniske kommunikationsnet, der anvendes til formidling af offentlige kommunikationstjenester.</p>\r\n      <p class=\"ParagrafGruppeOverskrift\"><span id=\"Kap0_X2\">Definitioner</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Ved et beredskab for elektroniske kommunikationsnet og -tjenester forstås i denne bekendtgørelse planlægning og udførelse af de foranstaltninger, der er nødvendige for at opretholde eller genetablere samfundsvigtig elektronisk kommunikation i beredskabssituationer.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Ved en beredskabssituation forstås i denne bekendtgørelse større ulykker og katastrofer og andre ekstraordinære hændelser eller kriser, hvor det er nødvendigt at indføre særlige foranstaltninger vedrørende elektroniske kommunikationsnet og -tjenester med henblik på at kunne videreføre samfundets funktioner samt yde støtte til beredskabsmyndighederne.</p>\r\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Ved samfundsvigtig elektronisk kommunikation forstås i denne bekendtgørelse kommunikation, der foregår via elektroniske kommunikationsnet og -tjenester, og som er nødvendig med henblik på videreførelse af samfundets funktioner under forhold som nævnt i stk. 2.</p>\r\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> Ved beredskabsmyndighederne forstås i denne bekendtgørelse forsvaret, politiet, redningsberedskabet og de myndigheder, der indgår i den civile sektors beredskab.</p>\r\n      <p class=\"Stk2\"><span class=\"StkNr\" id=\"Par3_Stk5\">Stk. 5.</span> I det omfang denne bekendtgørelse refererer til begreber, som er defineret i lov om konkurrence- og forbrugerforhold på telemarkedet, henvises til de i loven fastlagte definitioner.</p>\r\n      <p class=\"ParagrafGruppeOverskrift\"><span id=\"Kap0_X3\">Beredskabspligt</span></p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Udbydere, jf. § 2, stk. 1, skal som led i udbydernes planlægnings- og driftsopgaver foretage en beredskabsplanlægning til forebyggelse og håndtering af beredskabssituationer med henblik på, at udbuddet af elektroniske kommunikationsnet- og tjenester i videst muligt omfang kan opretholdes.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Udbyderne skal gennem planlægning sikre, at de nødvendige ressourcer er til rådighed ved aktivering og gennemførelse af beredskabet. Udbyderne skal i den forbindelse sikre, at de medarbejdere, som skal indgå i beredskabet, løbende modtager den fornødne instruktion, uddannelse og træning.</p>\r\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Ansvaret for beredskabsplanlægning, jf. stk. 1 og 2, kan ikke overdrages til tredjemand. Hvis opgaven med beredskabsplanlægning eller centrale dele af udbyderens drifts- og/eller planlægningsopgaver udføres af tredjemand, påhviler det udbyderen gennem aftale og ved kontrol at sikre, at der er planlagt et tilstrækkeligt beredskab i medfør af reglerne herom i denne bekendtgørelse.</p>\r\n      <p class=\"ParagrafGruppeOverskrift\"><span id=\"Kap0_X4\">Beredskabsplanlægning</span></p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Ejere af elektroniske kommunikationsnet, jf. § 2, skal løbende foretage en beredskabsplanlægning, jf. § 4, stk. 1 og stk. 2, til forebyggelse og håndtering af beredskabssituationer, jf. § 3, stk. 2, som skal indeholde</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par5_Stk1_Num1\">1)</span> en risiko- og sårbarhedsvurdering, og</p>\r\n          <p class=\"Liste1\"><span class=\"Liste1Nr\" id=\"Par5_Stk1_Num2\">2)</span> sikkerhedspolitikker og beredskabsplaner, herunder planer for sikring af infrastruktur.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Planlægningen skal omfatte beredskabssituationer, som i væsentlig grad vil kunne reducere funktionaliteten hos ejerens virksomhed og eventuelt andre dele af telesektoren i forhold til udbuddet af elektroniske kommunikationsnet og -tje­ne­ster. Planlægningen skal herudover sikre, at ejeren i nødvendigt omfang kan bidrage til den nationale krisehåndtering.</p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Ejerens planmateriale skal revideres i det omfang, udviklingen gør det nødvendigt, herunder ved væsentlige ændringer af ejerens virksomhed eller dennes sårbarheder og beredskabsforhold. Planmaterialet skal dog mindst revideres hvert andet år.</p>\r\n      <p class=\"ParagrafGruppeOverskrift\"><span id=\"Kap0_X5\">Risiko- og sårbarhedsvurderinger</span></p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Ejere af elektroniske kommunikationsnet, jf. § 2, skal i henhold til § 5, stk. 1, nr. 1, inden den 1. januar 2010 udarbejde en risiko- og sårbarhedsvurdering i forhold til opretholdelse af disses udbud af elektroniske kommunikationsnet og -tjenester i en beredskabssituation, jf. § 3, stk. 2.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Risiko- og sårbarhedsvurderingen efter stk. 1 skal omfatte</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par6_Stk2_Num1\">1)</span> kortlægning og gruppering af ejerens samlede infrastruktur (styresystemer, transmissions- og kabelveje, bygninger m.v.),</p>\r\n          <p class=\"Liste1\"><span class=\"Liste1Nr\" id=\"Par6_Stk2_Num2\">2)</span> identifikation af hvilke trusler, der udgør de væsentligste risici,</p>\r\n          <p class=\"Liste1\"><span class=\"Liste1Nr\" id=\"Par6_Stk2_Num3\">3)</span> identifikation, udvælgelse og prioritering af beredskabet over for disse risici.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Kortlægning og gruppering af ejerens samlede infrastruktur, jf. stk. 2, nr. 1, skal ske ud fra en vurdering af de enkelte infrastrukturelementers betydning for opretholdelse af udbuddet af elektroniske kommunikationsnet og -tjenester på henholdsvis internationalt, nationalt og lokalt niveau. Ved denne vurdering skal tages hensyn til konsekvenser ved udfald af den pågældende del af infrastrukturen målt i varigheden af afbrydelsen af ejerens udbud og berørte antal slutbrugere. Ved vurderingen skal desuden tages hensyn til infrastrukturens betydning for funktionaliteten i andre dele af telesektoren.</p>\r\n      <p class=\"Stk2\"><span class=\"StkNr\" id=\"Par6_Stk4\">Stk. 4.</span> IT- og Telestyrelsen kan fastsætte nærmere retningslinjer for udarbejdelsen af risiko- og sårbarhedsvurderinger, jf. stk. 1, 2 og 3.</p>\r\n      <p class=\"Stk2\"><span class=\"StkNr\" id=\"Par6_Stk5\">Stk. 5.</span> IT- og Telestyrelsen kan angive et konkret trusselsbillede, som risiko- og sårbarhedsvurderingerne samt beredskabsplanlægningen, jf. §§ 7 og 9, skal tage afsæt i.</p>\r\n      <p class=\"ParagrafGruppeOverskrift\"><span id=\"Kap0_X6\">Sikkerhedspolitikker og beredskabsplaner</span></p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Ejere af elektroniske kommunikationsnet, jf. § 2, skal inden den 1. januar 2011 udarbejde relevante sikkerhedspolitikker, herunder en beredskabspolitik og en informationssikkerhedspolitik, og beredskabsplaner til forebyggelse og håndtering af beredskabssituationer, jf. § 3, stk. 2. Planerne skal baseres på risiko- og sårbarhedsvurderinger som nævnt i § 6. Beredskabsplanerne skal omfatte</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par7_Stk1_Num1\">1)</span> en eller flere sammenfattende beredskabsplaner, som beskriver ejerens krisehåndtering og i relevant omfang suppleret med</p>\r\n          <p class=\"Liste1\"><span class=\"Liste1Nr\" id=\"Par7_Stk1_Num2\">2)</span> underliggende beredskabsplaner i form af detaljerede planer, procedurer, instrukser m.m. samt sikringsplaner for konkrete teleanlæg og anden infrastruktur i relation til opretholdelse af ejerens udbud af elektroniske kommunikationsnet og -tjenester.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Beredskabsplaner efter stk. 1 skal angive, hvordan ejeren planlægger at håndtere en beredskabssituation, jf. § 3, stk. 2, og styre indsatsen. Formålet hermed er at sikre, at situationen normaliseres hurtigt og i videst muligt omfang, og at reducere konsekvenserne af situationen for samfundet. Krisehåndteringen skal som minimum indeholde følgende elementer:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par7_Stk2_Num1\">1)</span> Aktivering, etablering og drift af en kriseorganisation</p>\r\n          <p class=\"Liste1\"><span class=\"Liste1Nr\" id=\"Par7_Stk2_Num2\">2)</span> Indhentning, behandling og fordeling af relevante informationer</p>\r\n          <p class=\"Liste1\"><span class=\"Liste1Nr\" id=\"Par7_Stk2_Num3\">3)</span> Koordinering af aktørernes handlinger og ressourceanvendelse</p>\r\n          <p class=\"Liste1\"><span class=\"Liste1Nr\" id=\"Par7_Stk2_Num4\">4)</span> Udsendelse af relevant, opdateret og samordnet ekstern information.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Beredskabsplaner efter stk. 1 skal som minimum angive følgende konkrete forhold:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par7_Stk3_Num1\">1)</span> Ejerens modtagelse og håndtering af oplysninger om beredskabssituationen, jf. § 3, stk. 2, fra IT- og Telestyrelsen og andre myndigheder</p>\r\n          <p class=\"Liste1\"><span class=\"Liste1Nr\" id=\"Par7_Stk3_Num2\">2)</span> Ejerens kompetence- og beslutningsforhold af relevans for krisehåndteringen</p>\r\n          <p class=\"Liste1\"><span class=\"Liste1Nr\" id=\"Par7_Stk3_Num3\">3)</span> Ejerens information af relevante myndigheder, samarbejdsparter m.fl. om situationen og krisehåndteringen</p>\r\n          <p class=\"Liste1\"><span class=\"Liste1Nr\" id=\"Par7_Stk3_Num4\">4)</span> Ejerens muligheder for at indsætte yderligere ressourcer i krisehåndteringen i form af personale, materiel, støtte fra andre virksomheder i henhold til aftale</p>\r\n          <p class=\"Liste1\"><span class=\"Liste1Nr\" id=\"Par7_Stk3_Num5\">5)</span> Ejerens planer for fremskaffelse af kritiske reservedele fra eget lager eller fra leverandører.</p>\r\n        </div>\r\n      </p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Ejere af elektroniske kommunikationsnet, jf. § 2, skal udpege et kontaktpunkt. Kontaktpunktet skal i beredskabssituationer, jf. § 3, stk. 2, når som helst kunne fungere som forbindelsesled til ejerens virksomhed. Kontaktpunktet skal kunne udveksle informationer med IT- og Telestyrelsen og andre myndigheder, og skal have beslutningsmyndighed i forhold til at aktivere ejerens beredskab.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Ejeren skal uden unødigt ophold straks informere IT- og Telestyrelsen, hvis ejerens beredskabsplaner, jf. § 7, aktiveres, og/eller hvis der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par8_Stk2_Num1\">1)</span> foreligger en beredskabssituation, jf. § 3, stk. 2, eller anden hændelse, herunder terrorhandling, sabotage eller spionage, som i væsentlig grad har reduceret eller skønnes at ville reducere ejerens virksomheds funktionalitet og/eller funktionaliteten i andre dele af telesektoren,</p>\r\n          <p class=\"Liste1\"><span class=\"Liste1Nr\" id=\"Par8_Stk2_Num2\">2)</span> foreligger en beredskabssituation, jf. § 3, stk. 2, eller anden hændelse, som i væsentlig grad har øget eller skønnes at ville øge sårbarheden af samfundets teleforsyning,</p>\r\n          <p class=\"Liste1\"><span class=\"Liste1Nr\" id=\"Par8_Stk2_Num3\">3)</span> uanset nr. 1-2 forekommer omfattende afbrydelser i teleforsyningen, som omfatter eller skønnes at ville omfatte et større geografisk område eller har afbrudt teleforsyningen til et større antal telebrugere, hvor afbrydelsen har varet eller skønnes at ville blive af en varighed på mere end 24 timer.</p>\r\n        </div>\r\n      </p>\r\n      <p class=\"ParagrafGruppeOverskrift\"><span id=\"Kap0_X7\">Sikring af infrastrukturen</span></p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Ejere af elektroniske kommunikationstjenester, jf. § 2, skal på baggrund af risiko- og sårbarhedsvurderinger som nævnt i § 6 udarbejde en sikringsplan for og gennemføre sikring af virksomhedens infrastruktur. Sikringsplanen, som udarbejdes inden den 1. januar 2011, skal beskrive de tiltag, der er eller vil blive iværksat for at imødegå de trusler og risici, der er identificeret i risiko- og sårbarhedsvurderingen.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Sikringsplaner som nævnt i stk. 1 skal i den forbindelse sikre, at særligt kritiske dele af den elektroniske infrastruktur som minimum</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par9_Stk2_Num1\">1)</span> har lav sårbarhed over for funktionssvigt af væsentlige it-systemer.</p>\r\n          <p class=\"Liste1\"><span class=\"Liste1Nr\" id=\"Par9_Stk2_Num2\">2)</span> har nødstrømsforsyning eller anden sikring af infrastrukturen, som i tilfælde af strømafbrydelse sikrer fortsat fuld funktionalitet i mindst 24 timer,</p>\r\n          <p class=\"Liste1\"><span class=\"Liste1Nr\" id=\"Par9_Stk2_Num3\">3)</span> har lav sårbarhed over for hændelser, der kan skade virksomheden alvorligt, herunder terror, sabotage eller spionage.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par9_Stk3\">Stk. 3.</span> Uanset gruppering af infrastrukturen, jf. § 6, stk. 2, nr. 1 og stk. 3, betragtes følgende infrastrukturelementer som minimum som særligt kritiske, jf. stk. 2:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par9_Stk3_Num1\">1)</span> Teletrafikudvekslingspunkter mellem offentlige udbydere af elektroniske kommunikationstjenester samt</p>\r\n          <p class=\"Liste1\"><span class=\"Liste1Nr\" id=\"Par9_Stk3_Num2\">2)</span> Teletrafikudvekslingspunkter til og fra udlandet.</p>\r\n        </div>\r\n      </p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Ejere af elektroniske kommunikationsnet, jf. § 2, skal, hvis der foreligger en sikkerhedsmæssig trussel af betydning for ejerens udbud af elektroniske kommunikationsnet og -tjenester, herunder trusler i relation til krise og krig, terror eller sabotage, uden unødigt ophold iagttage IT- og Telestyrelsens påbud og forestå akutte sikkerhedsforanstaltninger inden for egen virksomhed, om eksempelvis særlige adgangskontroller, parkeringsrestriktioner, eftersyn med arealer og bygninger, kontrol med postforsendelser, begrænsning af adgangsveje, udpegning og forberedelse af bevogtning af særligt kritiske eller aktuelt truede objekter i samarbejde med relevante beredskabsmyndigheder, jf. § 3, stk. 4, gennemgang og kontrol af fysisk sikring af vitale bygninger og installationer samt afprøvning af beredskabsplaner.</p>\r\n      <p class=\"ParagrafGruppeOverskrift\"><span id=\"Kap0_X8\">Øvelser</span></p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Ejere af elektroniske kommunikationsnet, jf. § 2, skal afholde beredskabsøvelser i anvendelse af deres beredskabsplaner.</p>\r\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> De i stk. 1 nævnte øvelser skal afholdes mindst en gang hvert andet år og skal over en 5-årig periode dække alle væsentlige dele af beredskabet, jf. § 7. Ejerne skal udarbejde en 5-årig øvelsesplan første gang for perioden fra den 1. januar 2011 til den 31. december 2015. Planen skal revideres årligt. I planen angives formålet med de planlagte øvelser, f.eks. træning, kontrol eller udvikling.</p>\r\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> Ejerne skal udarbejde en rapport om hver afholdt øvelse, herunder dennes forløb og de opnåede erfaringer samt planlagt opfølgning og tidsplan herfor. Rapportering om øvelser efter stk. 1 og 2 skal foreligge senest 2 måneder efter gennemførelsen af en øvelse og skal på anmodning herom fremsendes til IT- og Telestyrelsen.</p>\r\n      <p class=\"Stk2\"><span class=\"StkNr\" id=\"Par11_Stk4\">Stk. 4.</span> Ejerne skal på anmodning fra IT- og Telestyrelsen efter minimum 3 måneders varsel deltage i øvelsesaktivitet, som har til formål at øve det operative samarbejde mellem IT- og Telestyrelsen, ejerne og andre beredskabsmyndigheder, jf. § 3, stk. 4, herunder i forhold til iværksættelse af ejernes beredskab, jf. §§ 7, 8 og 10. IT- og Telestyrelsen planlægger ejernes deltagelse i sådanne øvelser og anviser procedurer for deltagelse i øvelserne.</p>\r\n      <p class=\"ParagrafGruppeOverskrift\"><span id=\"Kap0_X9\">IT- og Telestyrelsens tilsyn</span></p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Ejere af elektroniske kommunikationstjenester, jf. § 2, skal på IT- og Telestyrelsens anmodning fremsende en årlig redegørelse for ejerens samlede beredskabsplanlægning, jf. §§ 7, 8 og 9.</p>\r\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> På IT- og Telestyrelsens anmodning jf. stk. 1, skal redegørelsen indeholde nærmere oplysninger om hændelser inden for ejerens forretningsområde, der i årets løb har medført hel eller delvis aktivering af dennes beredskab, og i den forbindelse oplysning om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par12_Stk2_Num1\">1)</span> beredskabssituationer, jf. § 3, stk. 2, eller andre hændelser, herunder terrorhandlinger, sabotage eller spionage, som i væsentlig grad har reduceret ejerens virksomheds funktionalitet og/eller funktionaliteten i andre dele af telesektoren,</p>\r\n          <p class=\"Liste1\"><span class=\"Liste1Nr\" id=\"Par12_Stk2_Num2\">2)</span> beredskabssituationer, jf. § 3, stk. 2, eller hændelser, som i væsentlig grad har øget sårbarheden for samfundets teleforsyning,</p>\r\n          <p class=\"Liste1\"><span class=\"Liste1Nr\" id=\"Par12_Stk2_Num3\">3)</span> i øvrigt omfattende afbrydelser i teleforsyningen, som har omfattet et større geografisk område eller har afbrudt teleforsyningen til et større antal telebrugere, hvor afbrydelsen har været af en varighed på mere end 24 timer.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par12_Stk3\">Stk. 3.</span> IT- og Telestyrelsen kan angive nærmere retningslinjer for ejernes redegørelse for beredskabsplanlægningen, jf. stk. 1 og 2.</p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> IT- og Telestyrelsen kan anmode ejere af elektroniske kommunikationstjenester, jf. § 2, om at fremsende beredskabs- og øvelsesplaner til IT- og Telestyrelsen med henblik på en vurdering af, om ejeren efterlever bestemmelserne i denne bekendtgørelse.</p>\r\n      <p class=\"ParagrafGruppeOverskrift\"><span id=\"Kap0_X10\">Straffebestemmelser</span></p>\r\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Med bøde straffes den, der overtræder §§ 4-9, § 11, § 12, stk. 1 og stk. 2 og § 13.</p>\r\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"ParagrafGruppeOverskrift\"><span id=\"Kap0_X11\">Ikrafttræden</span></p>\r\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Bekendtgørelsen træder i kraft den 1. juli 2009.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">IT- og Telestyrelsen, den 18. juni 2009</P><P CLASS=SIGN1 ALIGN=\"CENTER\">Jørgen Abild Andersen</P><P CLASS=SIGN2 ALIGN=\"RIGHT\">/ Flemming Faber</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2009"
        },
        {
            "displayName": "Accession",
            "displayValue": "B20090061905"
        },
        {
            "displayName": "Entydig dokumentidentifikation",
            "displayValue": "BD000496"
        },
        {
            "displayName": "Dato for førstegangsindlæggelse",
            "displayValue": "30/06/2009"
        },
        {
            "displayName": "Dato for indlæggelse",
            "displayValue": "30/06/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "619"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "18/06/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "IT- og Telestyrelsen"
        },
        {
            "displayName": "Ressortministeriets journalnummer",
            "displayValue": "Ministeriet for Videnskab, Teknologi og Udvikling,<br />IT- og Telestyrelsen, j.nr. 09-049192"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}