{
    "id": 146436,
    "title": "Pressenævnets kendelse i sag nr. 13-70-00419",
    "documentTypeId": "240",
    "isSagsforlobPeriodValid": true,
    "shortName": "KEN nr 9171 af 17/04/2013",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 13-70-00419</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">\r\n      <span class=\"Bold\">Medlemsbladet Psykoterapeuten skriver, at et medlem er blevet udelukket af foreningen.</span> <span class=\"Bold\">Medlemmet anmoder bladet om at skrive, at han ikke har gjort noget forkert.</span> <span class=\"Bold\">Bladet afslår.</span> <span class=\"Bold\">Pressenævnet finder ikke, at der er grundlag for genmæle.</span></p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnet bemærker indledningsvist, at det ligger uden for nævnets kompetence at tage stilling til, hvorvidt bestyrelsen var beslutningsdygtig på bestyrelsesmødet den 16. august 2012, samt hvorvidt udelukkelsen af [Klager] fra bestyrelsen var lovlig.</span>\r\n   </p>\r\n   <p class=\"TekstGenerel\">\r\n      <span class=\"Bold\">I medfør af medieansvarslovens § 36, stk. 1, skal en anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er blevet bragt i et massemedie, tages til følge, medmindre oplysningernes rigtighed er utvivlsom.</span>\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnet finder, at udsagnene ”Bestyrelsen har på sit møde den 16. august 2012 besluttet [at] udelukke [Klager] af foreningen med øjeblikkelig virkning” og ”Udelukkelsen af [Klager] er besluttet med hjemmel i foreningens vedtægter § 18:” samt citeringen af § 18 i foreningens vedtægter, fremstår som oplysninger af faktisk karakter.</span> <span class=\"Bold\">Oplysningerne er i den bragte sammenhæng egnede til at påføre klager økonomisk eller anden skade af betydning.</span></p>\r\n   <p class=\"TekstGenerel\">\r\n      <span class=\"Bold\">Pressenævnet finder imidlertid, at Psykoterapeuten alene har gengivet oplysninger, hvis rigtighed må anses at være utvivlsom.</span> <span class=\"Bold\">Der er således ikke tvivl om, at [Klager] på et bestyrelsesmøde den 16. august 2012 i Dansk Psykoterapeutforening blev udelukket fra foreningen af de fremmødte bestyrelsesmedlemmer i medfør af § 18 i foreningens vedtægter.</span> <span class=\"Bold\">Klager er på denne baggrund ikke berettiget til et genmæle.</span></p>\r\n   <p class=\"TekstGenerel\">\r\n      <span class=\"Bold\">Det ændrer ikke herpå, at klager har gjort indsigelse mod bestyrelsens beslutning.</span> <span class=\"Bold\">Hertil bemærkes det, at et redaktionelt fravalg af oplysninger ikke nødvendigvis kan sidestilles med oplysninger af faktisk karakter.</span> <span class=\"Bold\">Nævnet bemærker i den forbindelse, at redaktøren i overensstemmelse med det almindelige princip om redaktørens ret til at redigere mediet er berettiget til at beslutte, hvilke oplysninger man vil bringe i mediet.</span></p>\r\n   <p class=\"TekstGenerel\">\r\n      <span class=\"Bold\">Nævnet finder herudover, at det ønskede genmæle fra [Klager] indeholder oplysninger af supplerende, vurderende, meningstilkendegivende og forklarende karakter.</span>\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnet finder herefter ikke, at klager er berettiget til et genmæle.</span>\r\n   </p>\r\n</div>\r\n<p class=\"Tekst\" style=\"text-align: left;\">[Klager] har ved advokat Christian Harlang klaget til Pressenævnet over Psykoterapeutens afslag på at bringe et genmæle vedrørende en omtale bragt i oktober 2012.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">Psykoterapeuten – et medlemsblad der udkommer tre gange årligt - bragte i nr. 3, oktober 2012 på side 51 omtalen <span class=\"Italic\">”[KLAGER]</span><span class=\"Italic\"> UDELUKKES AF FORENINGEN”.</span> Af omtalen fremgik følgende:</p>\r\n<p class=\"Tekst\" style=\"text-align: left;\">”Bestyrelsen har på sit møde den 16. august 2012 besluttet af udelukke [Klager] af foreningen med øjeblikkelig virkning. De fremmødte bestyrelsesmedlemmer står enstemmigt bag beslutningen. Udelukkelsen af [Klager] er besluttet med hjemmel i foreningens vedtægter § 18:</p>\r\n<p class=\"Tekst\" style=\"text-align: left;\">\r\n   <span class=\"Italic\">\"§ 18.</span> <span class=\"Italic\">Fortabelse af medlemsrettigheder</span></p>\r\n<p class=\"Tekst\" style=\"text-align: left;\">Over for et medlem, som bryder foreningens etiske regler eller som på anden måde modarbejder foreningens formål og virksomhed, kan bestyrelsen iværksætte sanktioner, herunder udelukkelse fra foreningen. Beslutning herom skal skriftligt begrundes over for pågældende medlem.</p>\r\n<p class=\"Tekst\" style=\"text-align: left;\">Beslutningen kan af det pågældende medlem begæres prøvet på næstfølgende ordinære generalforsamling.\"</p>\r\n<p class=\"Tekst\" style=\"text-align: left;\">[Person A]</p>\r\n<p class=\"Tekst\" style=\"text-align: left;\">Formand for Dansk Psykoterapeutforening</p>\r\n<p class=\"Tekst\" style=\"text-align: left;\">16. august 2012”</p>\r\n<p class=\"Tekst\" style=\"text-align: left;\">Ved e-mail af <span class=\"Underline\">23. oktober 2012</span> til Psykoterapeuten anmodede [Klager] om genmæle i medfør af medieansvarslovens § 36. Klager oplyste samtidigt, at ordlyden af det ønskede genmæle ville blive eftersendt.</p>\r\n<p class=\"Tekst\" style=\"text-align: left;\">Ved brev af <span class=\"Underline\">27. december 2012</span> anmodede advokat Christian Harlang på vegne af [Klager] om at få bragt følgende genmæle:</p>\r\n<p class=\"Tekst\" style=\"text-align: left;\">”GENMÆLE FRA [KLAGER]</p>\r\n<p class=\"Tekst\" style=\"text-align: left;\">I Psykoterapeuten nr. 3, oktober 2012, omtaler [Person A], at bestyrelsen har besluttet at udelukke mig af foreningen med øjeblikkelig virkning. [Person A] skriver i omtalen, at udelukkelsen er besluttet med hjemmel i foreningens vedtægters § 18. Ordlyden af § 18 er citeret i sin helhed, og [Person A] lader således læseren forstå, at jeg er et medlem, som <span class=\"Italic\">”bryder foreningens etiske regler eller som på anden måde modarbejder foreningens formål og virksomhed”.</span></p>\r\n<p class=\"Tekst\" style=\"text-align: left;\">Over for disse oplysninger meddeles det, at jeg på intet tidspunkt har overtrådt foreningens etiske regler eller modarbejdet Dansk Psykoterapeutforenings formål og virksomhed. Jeg har tværtimod påpeget adskillige ulovligheder og uregelmæssigheder fra bestyrelsesflertallets side.</p>\r\n<p class=\"Tekst\" style=\"text-align: left;\">[Person A] undlader at omtale, at jeg har gjort indsigelse mod bestyrelsens beslutning, som efter min opfattelse er ulovlig. I overensstemmelse med vedtægterne har jeg således begæret beslutningen prøvet på næste ordinære generalforsamling, ligesom jeg ved min advokat har anlagt sag mod beslutningens lovlighed og visse bestyrelsesmedlemmers injurier mod mig.</p>\r\n<p class=\"Tekst\" style=\"text-align: left;\">[Klager]</p>\r\n<p class=\"Tekst\" style=\"text-align: left;\">Hammel, d. 27. december 2012”</p>\r\n<p class=\"Tekst\" style=\"text-align: left;\">Ved brev af <span class=\"Underline\">17. januar 2013</span> afviste Psykoterapeuten at bringe genmælet, idet omtalen af klager indeholdt korrekt information om bestyrelsens beslutning.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 [Klager]s synspunkter</span>\r\n</p>\r\n<p class=\"Tekst\" style=\"text-align: left;\">Advokat Christian Harlang har anført, at omtalen indeholdt urigtige faktuelle oplysninger om, at [Klager] har brudt <span class=\"Italic\">”foreningens etiske regler eller som på anden måde modarbejder foreningens formål og virksomhed”.</span> De urigtige oplysninger om [Klager]s professionelle og personlige habitus er egnet til at påføre ham økonomisk og anden skade, idet det beklikker ham på hans faglighed og hæderlighed.</p>\r\n<p class=\"Tekst\" style=\"text-align: left;\">Psykoterapeutens argument om, at omtalen indeholder korrekt information er misvisende. Medieansvarsloven kan ikke omgås ved, at forfatteren henfører en urigtig faktisk oplysning til sit eget beslutningsgrundlag. Således kan det afgørende ikke være, hvorvidt Psykoterapeuten direkte skriver, at [Klager] har brudt de etiske regler, eller om det fremgår af den citerede vedtægtsbestemmelse. Faktum er, at det er en faktuelt forkert oplysning, at klager skulle have brudt foreningens etiske regler eller på anden måde modarbejdet foreningens formål og virksomhed.</p>\r\n<p class=\"Tekst\" style=\"text-align: left;\">Dertil kommer, at det ikke er loyalt over for sandheden, når det i omtalen anføres, at ”bestyrelsen har…besluttet…”. Til bestyrelsesmødet den 16. august 2012, hvor [Klager] blev ekskluderet, var bestyrelsen således ikke beslutningsdygtig.</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 Psykoterapeutens synspunkter</span>\r\n</p>\r\n<p class=\"Tekst\" style=\"text-align: left;\">Psykoterapeuten har anført, at de bragte oplysninger om [Klager]s udelukkelse af Dansk Psykoterapeut forening, er korrekte og derfor ikke berettiger klager til et genmæle. Der er tale om en kort, neutral oplysning, som er objektiv ubestridelig.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget:</p>\r\n<p class=\"Tekst\" style=\"text-align: left;\">Jesper Rothe, Inger Bach, Ulrik Holmstrup og Marianne Druedahl.</p>\r\n<p class=\"Tekst\" style=\"text-align: left;\">Pressenævnet bemærker indledningsvist, at det ligger uden for nævnets kompetence at tage stilling til, hvorvidt bestyrelsen var beslutningsdygtig på bestyrelsesmødet den 16. august 2012, samt hvorvidt udelukkelsen af [Klager] fra bestyrelsen var lovlig.</p>\r\n<p class=\"Tekst\" style=\"text-align: left;\">I medfør af medieansvarslovens § 36, stk. 1, skal en anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er blevet bragt i et massemedie, tages til følge, medmindre oplysningernes rigtighed er utvivlsom.</p>\r\n<p class=\"Tekst\" style=\"text-align: left;\">Pressenævnet finder, at udsagnene ”Bestyrelsen har på sit møde den 16. august 2012 besluttet [at] udelukke [Klager] af foreningen med øjeblikkelig virkning” og ”Udelukkelsen af [Klager] er besluttet med hjemmel i foreningens vedtægter § 18:” samt citeringen af § 18 i foreningens vedtægter, fremstår som oplysninger af faktisk karakter. Oplysningerne er i den bragte sammenhæng egnede til at påføre klager økonomisk eller anden skade af betydning.</p>\r\n<p class=\"Tekst\" style=\"text-align: left;\">Pressenævnet finder imidlertid, at Psykoterapeuten alene har gengivet oplysninger, hvis rigtighed må anses at være utvivlsom. Der er således ikke tvivl om, at [Klager] på et bestyrelsesmøde den 16. august 2012 i Dansk Psykoterapeutforening blev udelukket fra foreningen af de fremmødte bestyrelsesmedlemmer i medfør af § 18 i foreningens vedtægter. Klager er på denne baggrund ikke berettiget til et genmæle.</p>\r\n<p class=\"Tekst\" style=\"text-align: left;\">Det ændrer ikke herpå, at klager har gjort indsigelse mod bestyrelsens beslutning. Hertil bemærkes det, at et redaktionelt fravalg af oplysninger ikke nødvendigvis kan sidestilles med oplysninger af faktisk karakter. Nævnet bemærker i den forbindelse, at redaktøren i overensstemmelse med det almindelige princip om redaktørens ret til at redigere mediet er berettiget til at beslutte, hvilke oplysninger man vil bringe i mediet.</p>\r\n<p class=\"Tekst\" style=\"text-align: left;\">Nævnet finder herudover, at det ønskede genmæle fra [Klager] indeholder oplysninger af supplerende, vurderende, meningstilkendegivende og forklarende karakter.</p>\r\n<p class=\"Tekst\" style=\"text-align: left;\">Pressenævnet finder herefter ikke, at klager er berettiget til et genmæle.</p>\r\n<p class=\"Tekst\" style=\"text-align: left;\">Afgjort den 16. april 2013</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/04/2013"
        },
        {
            "displayName": "Accession",
            "displayValue": "W20130917125"
        },
        {
            "displayName": "Entydig dokumentidentifikation",
            "displayValue": "AA007070"
        },
        {
            "displayName": "Dato for indlæggelse",
            "displayValue": "18/04/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9171"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "17/04/2013"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "13-70-00419"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}