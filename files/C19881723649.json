{
    "id": 51788,
    "title": "Personbefordringsreglement (PR) Hovedafsnit 8. Bagage, hunde og smådyr (* 1) ",
    "documentTypeId": "890",
    "isSagsforlobPeriodValid": false,
    "shortName": "RGM nr 17236 af 15/10/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Personbefordringsreglement (PR) Hovedafsnit 8.  \r\n\r\n Bagage, hunde og smådyr (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>8 Bagage, hunde og smådyr</B>  </P>  \r\n\r\n<P> <B>8.1 Indskrevet bagage</B>  </P>  \r\n\r\n<P> <B>8.1.1 Indledning</B>  </P>  \r\n\r\n<P>Nedennævnte bestemmelser gælder for indskrevet bagage </P>  \r\n\r\n<P>- mellem visse DSB stationer </P>  \r\n\r\n<P>- mellem visse DSB stationer og visse stationer på privatbanerne m v </P>  \r\n\r\n<P>- mellem visse stationer på privatbanerne m v med transit over DSB </P>  \r\n\r\n<P> <B>8.1.2 Generelt</B>  </P>  \r\n\r\n<P>En passager kan - mod forevisning af gyldig billet eller kort, der dækker  \r\n\r\n hele strækningen - indskrive sin bagage mellem de stationer, der er nævnt i  \r\n\r\n pkt 8.1.7 </P>  \r\n\r\n<P> <B>8.1.3 Genstande der modtages til befordring</B>  </P>  \r\n\r\n<P>Som indskrevet bagage modtages følgende genstande, såfremt de efter vægt,  \r\n\r\n omfang, form og øvrige beskaffenhed egner sig til hurtig ind- og udlæsning:  \r\n\r\n</P>  \r\n\r\n<P>- genstande i kufferter, tasker og lignende emballage (herefter benævnt  \r\n\r\n som almindelig bagage) </P>  \r\n\r\n<P>- barnevogne 1) 3) </P>  \r\n\r\n<P>- cykler (herunder tandemer) og knallerter 2) 3) </P>  \r\n\r\n<P>- handicapkøretøjer 3) </P>  \r\n\r\n<P>- spejderkærrer, cykelanhængere 3) 4) </P>  \r\n\r\n<P>- sportsrekvisitter (herunder ski) og lejrudstyr (max længde 2,5m) 5) </P>  \r\n\r\n<P>- erhvervsredskaber 3) </P>  \r\n\r\n<UL CLASS=PLAIN-LIST>  \r\n\r\n<LI>1) Ved barnevogne forstås selve barnevognen med tilhørende madras, dyne,  \r\n\r\n hovedpude, tæppe og forlæder samt bagagerist. </LI>  \r\n\r\n<LI>2) Ved cykler forstås almindelige to-hjulede cykler. Cyklerne skal være  \r\n\r\n uaflåste. </LI>  \r\n\r\n</UL>  \r\n\r\n<P>Ved knallerter forstås to-hjulede køretøjer med motorer på indtil 49 cm3.  \r\n\r\n Kun beholderen der hører til motoren, må indeholde brændstof. Er der indskudt  \r\n\r\n en hane i ledningen foran motoren, skal passageren lukke den. </P>  \r\n\r\n<P>Det gælder for begge køretøjer, at tilbehør, der ikke naturligt hører til  \r\n\r\n køretøjerne, skal være fjernet inden indleveringen. </P>  \r\n\r\n<UL CLASS=PLAIN-LIST>  \r\n\r\n<LI>3) Disse genstande modtages sædvanligvis kun uemballeret eller  \r\n\r\n mangelfuldt emballeret til befordring som indskrevet bagage. </LI>  \r\n\r\n</UL>  \r\n\r\n<P>Cykler i karton eller plastemballage betragtes som mangelfuldt emballeret.  \r\n\r\n</P>  \r\n\r\n<P>Er emballagen tilstrækkelig kraftig og omslutter cyklen fuldstændig,  \r\n\r\n betragtes cyklen ikke som mangelfuldt emballeret. </P>  \r\n\r\n<UL CLASS=PLAIN-LIST>  \r\n\r\n<LI>4) Disse genstande modtages kun til befordring i tom tilstand.  \r\n\r\n Cykelanhængere skal desuden være adskilt fra cyklen </LI>  \r\n\r\n<LI>5) Springstænger kan ikke befordres som indskrevet bagage </LI>  \r\n\r\n</UL>  \r\n\r\n<P>Gamle beklæbningssedler, adresser og lignende fra tidligere befordringer,  \r\n\r\n skal være fjernet eller gjort ulæselig inden indleveringen. </P>  \r\n\r\n<P>Til befordring med de lyntog, der befordrer indskrevet bagage, modtages  \r\n\r\n kun genstande i tasker, kufferter eller lignende emballage, samt  \r\n\r\n sammenklappede barnevogne, men kun i den udstrækning plads haves. </P>  \r\n\r\n<P> <B>8.1.4 Genstande, der ikke modtages til befordring</B>  </P>  \r\n\r\n<P>Følgende genstande kan ikke modtages til befordring: </P>  \r\n\r\n<P>- letfordærvelige varer </P>  \r\n\r\n<P>- genstande, hvis befordring er forebeholdt postvæsenet (postloven) </P>  \r\n\r\n<P>- genstande, hvis befordring er forbudt efter den øvrige lovgivning </P>  \r\n\r\n<P>- farligt gods, der er omfattet af RID A (DSB tarif nr 62) </P>  \r\n\r\n<P>- levende dyr </P>  \r\n\r\n<P>- værdigenstande som penge, smykker, værdipapirer og lignende </P>  \r\n\r\n<P> <B>8.1.5 Grænser for vægt, størrelse og antal</B>  </P>  \r\n\r\n<P>Der kan maksimalt, pr person, indskrives: </P>  \r\n\r\n<P>- 50 kg bagage i alt (eet eller flere styk) </P>  \r\n\r\n<P>- 1 stk cykel eller knallert </P>  \r\n\r\n<P>- 1 stk barnevogn </P>  \r\n\r\n<P>- 1 stk cykelanhænger eller spejderkærre </P>  \r\n\r\n<P>- 1 stk invalidekøretøj </P>  \r\n\r\n<P>Maksimumvægt pr stk indskrevet bagage er 50 kg. For invalidekøretøjer  \r\n\r\n gælder ingen maksimumvægt. </P>  \r\n\r\n<P>Maksimumstørrelse pr stk bagage er 500 dm3. Maksimumlængden er 15 dm. </P>  \r\n\r\n<P>Tilladte rumfang for cykelanhængere og spejderkærre er dog 1000 dm3. </P>  \r\n\r\n<P>Disse mål gælder ikke for barnevogne, cykler, knallerter, ski og  \r\n\r\n invalidekøretøjer. </P>  \r\n\r\n<P> <B>8.1.6 Emballering</B>  </P>  \r\n\r\n<P>Bagage kan afvises af DSB, hvis </P>  \r\n\r\n<P>- bagagens tilstand eller beskaffenhed er mangelfuld </P>  \r\n\r\n<P>- emballeringen er utilstrækkelig eller </P>  \r\n\r\n<P>- bagagen viser åbenbare tegn på beskadigelse </P>  \r\n\r\n<P>Modtages den alligevel til befordring, kan DSB gøre en bemærkning om  \r\n\r\n forholdet, på bagagebeviset. Dette skal dog ikke gøres for de genstande i pkt  \r\n\r\n 8.1.3, som sædvanligvis kun modtages til befordring uemballeret eller  \r\n\r\n mangelfuldt emballeret. Modtager passageren bagagebeviset med en sådan  \r\n\r\n bemærkning, betragtes bagagen som anerkendt. </P>  \r\n\r\n<P> <B>8.1.7 Indskrevet bagage kan sendes mellem følgende stationer</B>  </P>  \r\n\r\n<PRE>  \r\n\r\n Aalborg*)         Buddinge         Frederikshavn*)   Grevinge  \r\n\r\n Allerød           Bækmarksbro*)    Frederikssund     Grindsted  \r\n\r\n Asnæs             Dianalund        Frederiksværk     Græsted  \r\n\r\n Assens            Dronningmølle    Fåborg            Gråsten*)  \r\n\r\n Ballerup          Ebeltoft         Fårevejle         Guldager  \r\n\r\n Beder*)           Ejby             Gedser            Gørding  \r\n\r\n Bedsted Thy       Esbjerg*)        Gelsted           Gørløse  \r\n\r\n Birkerød          Esbjerg havn 1)  Gilleleje         Haderslev*)  \r\n\r\n Bjerringbro       Espergærde       Gislinge          Hadsten  \r\n\r\n Bonnet*)          Fakse Ladeplads  Give              Harboør*)  \r\n\r\n Borup             Fanø             Glostrup          Haslev  \r\n\r\n Bramming*)        Farum            Glumsø            Havdrup  \r\n\r\n Brande            Fredensborg      Gredstedbro       Hellebæk  \r\n\r\n Brønderslev*)     Fredericia*)     Grenå             Helsinge  \r\n\r\n Brørup            Frederiksberg    Grenå havn  \r\n\r\n Helsingør         Korsør           Ringkøbing*)      Thisted  \r\n\r\n Herlev            Kværndrup        Ringsted          Thyborøn havn*)  \r\n\r\n Herning           København H*)    Roskilde          Tim  \r\n\r\n Hillerød          Køge             Rudkøbing         Tinglev*)  \r\n\r\n Hirtshals*)       Langå            Ruds-Vedby        Tistrup  \r\n\r\n Hjørring*)        Lejre            Rungsted Kyst     Tisvildeleje  \r\n\r\n Hobro*)           Lem              Ry                Tjæreborg  \r\n\r\n Holbæk            Lemvig*)         Ryomgård          Tommerup  \r\n\r\n Holme-Olstrup     Lohals 2)        Rødby Færge       Tranbjerg*)  \r\n\r\n Holstebro*)       Lunderskov       Rødekro*)         Tølløse  \r\n\r\n Holsted           Lyngby           Rødvig            Tønder  \r\n\r\n Holte             Malling*)        Sakskøbing        Ulfborg  \r\n\r\n Hornbæk           Maribo           Silkeborg         Vamdrup  \r\n\r\n Hornslet          Marstal          Sindal            Vanløse  \r\n\r\n Horsens           Melby            Skagen*)          Varde*)  \r\n\r\n Hundested         Middelfart*)     Skanderborg       Varde Vest*)  \r\n\r\n Hurup Thy         Mørkøv           Skive*)           Vejby  \r\n\r\n Hvalsø            Måløv            Skjern*)          Vejen  \r\n\r\n Hvidbjerg         Mårslet*)        Skælskør          Vejle  \r\n\r\n Højby Sj          Nakskov          Skærbæk           Vemb  \r\n\r\n Høje Taastrup     Nyborg           Skævinge          Viborg*)  \r\n\r\n Høng              Nykøbing F       Skørping          Viby Jyll*)  \r\n\r\n Hørve             Nykøbing Sj      Slagelse          Viby Sjæll  \r\n\r\n Hårlev            Nærum            Snedsted          Vig  \r\n\r\n Ikast             Næstved          Sorø              Vipperød  \r\n\r\n Janderup*)        Nørre-Alslev     Stege             Vojens*)  \r\n\r\n Jerup*)           Nr-Asmindrup     Stenlille         Vordingborg  \r\n\r\n Jyderup           Nørrebro         Stenstrup         Vrå  \r\n\r\n Kalundborg        Nørre-Nebel*)    Store-Heddinge    Ærøskøbing  \r\n\r\n Karise            Nørre-Åby        Store-Merløse     Ølgod  \r\n\r\n Kirke-Eskilstrup  Odder*)          Strandby*)        Ølsted  \r\n\r\n Klampenborg       Odense           Struer*)          Ølstykke  \r\n\r\n Klinkby*)         Oksbøl*)         Svendborg         Østerport  \r\n\r\n Klippinge         Ovtrup*)         Svinninge         Åbenrå*)  \r\n\r\n Kokkedal          Padborg          Søby              Ålbæk*)  \r\n\r\n Kolby Kås         Ramme*)          Søllested         Ålsgårde  \r\n\r\n Kolding*)         Randers*)        Sønderborg*)      Århus H*)  \r\n\r\n                   Ribe             Taastrup          Årslev  \r\n\r\n                   Ringe            Tarm              Årup  \r\n\r\n</PRE>  \r\n\r\n<UL CLASS=PLAIN-LIST>  \r\n\r\n<LI>*) Befordring med visse lyntog. Indskrivning kan kun ske mellem de DSB  \r\n\r\n stationer, ved hvilke der er anført *), samt mellem disse og  \r\n\r\n privatbanestationer, ved hvilke der er anført *). </LI>  \r\n\r\n<LI>1) Se punkt 8.1.8. </LI>  \r\n\r\n<LI>2) Indskrivning kun i retning til Lohals </LI>  \r\n\r\n</UL>  \r\n\r\n<P> <B>8.1.8 Indlevering</B>  </P>  \r\n\r\n<P>Ved befordring med lyntog skal bagagen indskrives senest 15 min før  \r\n\r\n lyntogets planmæssige afgang fra den pågældende station. </P>  \r\n\r\n<P>Til/fra Esbjerg Havn kan kun indskrives bagage, der af passageren bringes  \r\n\r\n til/fra DFDS skib. </P>  \r\n\r\n<P>Bagage kan ikke indskrives af det kontrollerende personale. </P>  \r\n\r\n<P> <B>8.1.9 Gebyr</B>  </P>  \r\n\r\n<P>Gebyr for indskrivning af bagage er afhængig af følgende ting: </P>  \r\n\r\n<P>- stykantal </P>  \r\n\r\n<P>- for cykler og knallerter den korteste tarifafstand uden hensyn til den  \r\n\r\n vej, over hvilken bagagen befordres. </P>  \r\n\r\n<P>Gebyrerne, der skal betales ved indlevering er: </P>  \r\n\r\n<P>- 20,00 kr pr stk almindelig bagage (herunder barnevogne),  \r\n\r\n sportsrekvisitter, lejrudstyr og erhvervsredskaber, uanset afstand </P>  \r\n\r\n<P>- 20,00 kr pr cykel og pr cykelanhænger hhv spejderkærre ved befordring  \r\n\r\n til og med 12 DSB zoner </P>  \r\n\r\n<P>- 40,00 kr pr cykel og pr cykelanhænger hhv spejderkærre ved befordring i  \r\n\r\n 13 DSB zoner og derover </P>  \r\n\r\n<P>- 40,00 kr pr knallert ved befordring til og med 12 DSB zoner </P>  \r\n\r\n<P>- 80,00 kr pr knallert ved befordring i 13 DSB zoner og derover. </P>  \r\n\r\n<P>Invalidekøretøjer befordres uden gebyr. </P>  \r\n\r\n<P>Ved indleveringen udleveres et bagagebevis. </P>  \r\n\r\n<P> <B>8.1.10 Befordring af indskrevet bagage</B>  </P>  \r\n\r\n<P>Befordringen af indskrevet bagage sker i særlige tog hhv lastbiler, der  \r\n\r\n befordrer DSB stykgods. Det må derfor påregnes, at bagagen ikke ankommer til  \r\n\r\n bestemmelsesstedet samtidig med passageren. </P>  \r\n\r\n<P> <B>8.1.11 Udlevering</B>  </P>  \r\n\r\n<P>Indskrevet bagage udleveres i stationens åbningstid, mod aflevering af  \r\n\r\n bagagebeviset. DSB har ikke pligt til at undersøge, om ihændehaveren af  \r\n\r\n bagagebeviset er berettiget til at få bagagen udleveret. </P>  \r\n\r\n<P>Bagagen udleveres snarest muligt efter ankomsten. </P>  \r\n\r\n<P>Kan bagagebeviset ikke forevises ved udleveringen, har DSB kun pligt til  \r\n\r\n at udlevere bagagen, såfremt passageren kan godtgøre sin ret til den. Mener  \r\n\r\n DSB det nødvendigt, kan DSB forlange stillet sikkerhed inden udleveringen.  \r\n\r\n</P>  \r\n\r\n<P>Udleveres bagagen ikke i rette tid, kan ihændehaveren af bagagebeviset  \r\n\r\n forlange, at det på bagagebeviset attesteres, hvilken dato og klokkeslæt  \r\n\r\n bagagen forlanges udleveret. </P>  \r\n\r\n<P>Passageren kan nægte at modtage bagagen, hvis en undersøgelse af en  \r\n\r\n påstået skade ikke er iværksat. </P>  \r\n\r\n<P> <B>8.1.12 Forsinket/manglende afhentning</B>  </P>  \r\n\r\n<P>Henstår bagagen på ankomststationen i mere end 5 døgn, opkræves  \r\n\r\n oplagspenge for de efterfølgende døgn. </P>  \r\n\r\n<PRE>  \r\n\r\n Oplagspenge udgør på 100 kg pr. døgn:  \r\n\r\n Fra og med 1 døgn  - til og med 8 døgn     3,50 kr  \r\n\r\n Fra og med 9 døgn  - og følgende døgn      6,00 kr  \r\n\r\n Mindstebetaling udgør                     12,00 kr pr sending.  \r\n\r\n</PRE>  \r\n\r\n<P>Har bagagen stået uafhentet i en måned, kan DSB sende det til ejeren, der  \r\n\r\n kan afkræves oplagspenge og andre omkostninger. Kendes ejeren ikke, kan DSB  \r\n\r\n undersøge bagagen for at få konstateret ejerens identitet. </P>  \r\n\r\n<P>Kan ejeren ikke findes, eller betales omkostningerne ikke, kan DSB lade  \r\n\r\n bagagen realisere efter følgende regler: </P>  \r\n\r\n<P CLASS=PUNKT> <B>1.</B> DSB kan sælge bagagen ved offentlig auktion, der  \r\n\r\n kan afholdes af DSB uden medvirken, af en af justitsministeriet beskikket  \r\n\r\n auktionsleder. </P>  \r\n\r\n<P CLASS=PUNKT> <B>2.</B> DSB kan overgive bagagen til et offentligt  \r\n\r\n auktionsfirma til salg. </P>  \r\n\r\n<P CLASS=PUNKT> <B>3.</B> DSB kan destruere bagagen, hvis anden mulighed ikke  \r\n\r\n skønnes at foreligge. </P>  \r\n\r\n<P>Der gælder ingen begrænsninger for ansatte ved DSB eller disses husstande  \r\n\r\n for deltagelse i ovennævnte auktioner. </P>  \r\n\r\n<P> <B>8.1.13 Passagerens ansvar</B>  </P>  \r\n\r\n<P>Er genstande befordret i strid med bestemmelserne i afsnit 8.1.3 og 8.1.4,  \r\n\r\n skal passageren betale: </P>  \r\n\r\n<P>- forskellen mellem taksten for befordring som indskrevet bagage og  \r\n\r\n taksten for befordring som gods </P>  \r\n\r\n<P>- eventuel erstatning for opstået skade og </P>  \r\n\r\n<P>- fragttillæg for genstande, som er udelukket fra befordring som bagage.  \r\n\r\n</P>  \r\n\r\n<P>Fragttillæget er pr kilogram: </P>  \r\n\r\n<P>- 6,00 kr, mindst 12,00 kr, hvis disse genstande omfatter stoffer, der er  \r\n\r\n udelukket fra befordring som gods </P>  \r\n\r\n<P>- 4,00 kr, mindst 8,00 kr, i alle andre tilfælde af overtrædelse af  \r\n\r\n bestemmelserne. </P>  \r\n\r\n<P> <B>8.1.14 DSBs ansvar.</B>  </P>  \r\n\r\n<P> <B>Følgende er et citat fra Lov om DSB:</B>  </P>  \r\n\r\n<P> <I>DSBs ansvar for indskrevet bagage.</I>  </P>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Medmindre andet følger af stk 2-4, er DSB  \r\n\r\n ansvarlig for forsinket levering og for skade, der opstår ved helt eller  \r\n\r\n delvist tab af indskrevet bagage eller ved beskadigelse af denne i tidsrummet  \r\n\r\n fra dens modtagelse til befordring og indtil udleveringen efter samme regler,  \r\n\r\n som gælder for gods efter kapitel 5. </P>  \r\n\r\n<P CLASS=STK> <I>Stk 2. </I> Passageren kan betragte et manglende stykke  \r\n\r\n bagage som tabt, hvis udlevering ikke har kunnet finde sted inden 14 dage  \r\n\r\n efter bagagens normale ankomsttid. </P>  \r\n\r\n<P CLASS=STK> <I>Stk 3. </I> Ved forsinket levering skal DSB, når passageren  \r\n\r\n ikke beviser, at der derved er opstået noget tab, betale en erstatning, der  \r\n\r\n fastsættes i befordringsreglementet. </P>  \r\n\r\n<P CLASS=STK> <I>Stk 4. </I> Beviser passageren, at der ved forsinkelsen er  \r\n\r\n lidt et tab, betales erstatning for dette tab. Erstatningen kan dog ikke  \r\n\r\n overstige det firdobbelte af den i stk 3 nævnte erstatning, der fastsættes i  \r\n\r\n befordringsreglementet. </P>  \r\n\r\n<P CLASS=STK> <I>Stk 5. </I> Den højeste erstatning, der kan forlanges  \r\n\r\n udbetalt for et bortkommet eller beskadiget stykke bagage fastsættes i  \r\n\r\n befordringsreglementet, jf dog § 37. </P>  \r\n\r\n<P CLASS=STK> <I>Stk 6. </I> Ved forsinket levering af biler, motorcykler med  \r\n\r\n sidevogn, påhængsvogne og campingvogne, der befordres som indskrevet bagage,  \r\n\r\n skal DSB kun yde erstatning, hvis et tab påvises, og ikke ud over  \r\n\r\n fragtbeløbet. </P>  \r\n\r\n<P> <B>Ad § 14 stk 3:</B>  </P>  \r\n\r\n<P>Den nævnte erstatning er fastsat til 1 kr pr kg bruttovægt af den for sent  \r\n\r\n udleverede bagage for hver påbegyndte 24 timer regnet fra bagagens normale  \r\n\r\n ankomsttid, dog højst for 14 dage. </P>  \r\n\r\n<P> <B>Ad § 14 stk 5:</B>  </P>  \r\n\r\n<P>Den højeste erstatning er fastsat til 6000 kr. </P>  \r\n\r\n<P> <B>8.2 Medbringelse af håndbagage</B>  </P>  \r\n\r\n<P> <B>8.2.1 Almindelige bestemmelser</B>  </P>  \r\n\r\n<P>Passagerer kan uden betaling i passagervogne og om bord på færger  \r\n\r\n medbringe genstande, som let kan bæres af passageren. </P>  \r\n\r\n<P>Håndbagage - hvorved forstås kolli, hvis mål ikke overskrider 60 x 60 x 30  \r\n\r\n cm - må kun anbringes over eller under passagerens egen plads eller på de i  \r\n\r\n visse vogne/på visse færger dertil bestemte pladser. </P>  \r\n\r\n<P>Endvidere kan medtages sammenklappede mini-cykler i emballage (emballagen  \r\n\r\n skal omslutte cyklen fuldstændig, så passagererne ikke tilsmudses),  \r\n\r\n sammenklappede kørestole samt ski, små slæder, kælke og styrestænger, når  \r\n\r\n disse genstande kan anbringes, så de ikke generer. </P>  \r\n\r\n<P> <B>8.2.2 Barnevogne</B>  </P>  \r\n\r\n<P>Som håndbagage (jf ovenfor) kan medbringes sammenklappede barnevogne  \r\n\r\n (stativet til barnevognen skal være sammenklappet). </P>  \r\n\r\n<P>Herudover kan barnevogne i ikke sammenklappet stand medtages i tog (dog  \r\n\r\n ikke lyntog, Intercity tog og internationale tog), hvis pladsforholdene  \r\n\r\n tillader det. Det er det kontrollerende personale, der træffer afgørelse  \r\n\r\n herom. </P>  \r\n\r\n<P>Passageren skal selv sørge for ind- og udlæsning. </P>  \r\n\r\n<P>Ved barnevogne forstås selve barnevognen med tilhørende madras, dyne,  \r\n\r\n hovedpude samt evt tæpper og forlæder. Andre effekter må ikke medtages i  \r\n\r\n barnevognen, men må henvises til befordring som indskrevet bagage eller anden  \r\n\r\n befordring. </P>  \r\n\r\n<P> <B>8.2.3 Undtagelser</B>  </P>  \r\n\r\n<P>I passagervogne og færger må ikke medbringes </P>  \r\n\r\n<UL CLASS=PLAIN-LIST>  \r\n\r\n<LI>a) stoffer og genstande, der efter bilag A til godsbefordringsreglementet  \r\n\r\n er udelukket fra eller kun på visse betingelser modtages til befordring </LI>  \r\n\r\n<LI>b) genstande, som kan være til ulempe eller ubehag for passagererne eller  \r\n\r\n forvolde skade. </LI>  \r\n\r\n</UL>  \r\n\r\n<P> <B>8.2.4 Ansvarsbestemmelser</B>  </P>  \r\n\r\n<P>Passageren bærer selv ansvaret for sin håndbagage, og han er ansvarlig for  \r\n\r\n enhver skade, som forvoldes heraf, medmindre der foreligger fejl fra  \r\n\r\n jernbanens side. </P>  \r\n\r\n<P>Jernbanepersonalet har ret til i passagerens overværelse at overbevise sig  \r\n\r\n om beskaffenheden af den medførte håndbagage, hvis vægtige grunde lader  \r\n\r\n formode, at bestemmelserne i punkt 8.3.1 a) overtrædes. </P>  \r\n\r\n<P>Viser det sig ved ovennævnte undersøgelse, at bestemmelserne er overtrådt,  \r\n\r\n har passageren pligt til foruden erstatning for eventuel derved opstået skade  \r\n\r\n at betale DSB en bod på 6,- kr pr kg af håndbagagens vægt. Dog mindst 12,-  \r\n\r\n kr. </P>  \r\n\r\n<P>Modtages der begrundet klage over håndbagage fra andre passagerer, kan det  \r\n\r\n kontrollerende personale forlange, at de pågældende genstande skal fjernes  \r\n\r\n fra passagervognene. </P>  \r\n\r\n<P> <B>8.3 Medbringelse af hunde og andre små dyr</B>  </P>  \r\n\r\n<P> <B>8.3.1 Indledning</B>  </P>  \r\n\r\n<P>Passagerer kan uden betaling, på 1. og 2. klasse i tog og på færger,  \r\n\r\n medbringe smådyr, som kan transporteres i tasker, bure, kasser, kurve eller  \r\n\r\n anden velegnet emballage, hvis mål ikke overstiger målene for håndbagage  \r\n\r\n (60x60x30 cm). </P>  \r\n\r\n<P>Dyrene skal under hele rejsen blive i emballagen, der skal anbringes som  \r\n\r\n anden håndbagage, d v s </P>  \r\n\r\n<P>- under eller over passagerens egen plads </P>  \r\n\r\n<P>- på visse vogne/færger bestemte pladser til håndbagage eller </P>  \r\n\r\n<P>- på skødet. </P>  \r\n\r\n<P> <B>8.3.2 Hunde</B>  </P>  \r\n\r\n<P>I tog og på færger, må hunde, der ikke opfylder ovennævnte betingelser,  \r\n\r\n medbringes mod takstmæssig betaling. Der må højst medbringes een hund pr  \r\n\r\n passager. </P>  \r\n\r\n<P>Hvis der medbringes mere end een hund pr passager, gælder bestemmelserne i  \r\n\r\n afsnit 8.3.4 Togbenyttelse. </P>  \r\n\r\n<P> <B>8.3.3 Større dyr</B>  </P>  \r\n\r\n<P>I tog og på færger må andre dyr end nævnt ovenfor ikke medbringes. </P>  \r\n\r\n<P> <B>8.3.4 Togbenyttelse</B>  </P>  \r\n\r\n<P>Passagerer, der medfører dyr, kan tage plads overalt i siddevognenes 1. og  \r\n\r\n 2. klasse kupeer/vognafdelinger - med undtagelse af dyrefri  \r\n\r\n kupeer/vognafdelinger, der er kendetegnet med et særligt piktogram. </P>  \r\n\r\n<P>Der kan ikke købes pladsbillet til dyr, hvorimod passagererne må betale  \r\n\r\n pladsbillet efter de almindelige bestemmelser. </P>  \r\n\r\n<P>Hvis der medbringes mere end een hund pr passager, skal der haves rådighed  \r\n\r\n over hele kupeen/vognafdelingen. Der betales voksenpris for de antal pladser,  \r\n\r\n der er i kupeen/vognafdelingen, samt takstmæssig betaling for hver hund der  \r\n\r\n medtages. </P>  \r\n\r\n<P>Hundene skal under hele rejsen opholde sig i kupeen/vognafdelingen. </P>  \r\n\r\n<P>I ligge- og sovevogne må dyr kun medtages, når den eller de passagerer,  \r\n\r\n der medfører dem, har fuld rådighed over hele kupeen. Dvs </P>  \r\n\r\n<P>- at der enten skal deltage lige så mange personer med gyldig billet/kort,  \r\n\r\n som der er plads til i kupeen, eller </P>  \r\n\r\n<P>- at der skal betales for lige så mange, som der er plads til i kupeen,  \r\n\r\n hvorved eventuelle fiktive personer skal beregnes som voksne. </P>  \r\n\r\n<P>I begge tilfælde skal der betales lige så mange ligge- og  \r\n\r\n sovepladsbilletter, som der er pladser i kupeen. </P>  \r\n\r\n<P> <B>8.3.5 Ordensbestemmelser</B>  </P>  \r\n\r\n<P>Hunde, der ikke medbringes i emballage, skal føres i snor. De må ikke  \r\n\r\n anbringes på sæderne. DSB kan forlange, at de forsynes med mundkurv. </P>  \r\n\r\n<P>Dyr - herunder hunde - må ikke ved lugt, støj eller på anden måde genere  \r\n\r\n andre passagerer. Den person, der medbringer dyr, skal selv passe på dem.  \r\n\r\n</P>  \r\n\r\n<P> <B>8.3.6 Kontrolbestemmelser</B>  </P>  \r\n\r\n<P>Såfremt ovennævnte bestemmelser efter det kontrollerende personales  \r\n\r\n afgørelse overtrædes, kan passageren udelukkes fra  \r\n\r\n befordring/viderebefordring. </P>  \r\n\r\n<P> <B>8.3.7 Efterbetaling</B>  </P>  \r\n\r\n<P>Overtrædes bestemmelserne i afsnit 8.5.1, skal der efteropkræves betaling  \r\n\r\n efter bestemmelserne i hovedafsnit 2.10. </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Personbefordringsreglementet er på grund af dets størrelse opdelt i flere dokumenter i Retsinformation. Hele reglementet findes ved at foretage følgende søgning: I feltet \"Forskriftens titel\" skrives 'personbefordringsreglement*'"
    ],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19881723649"
        },
        {
            "displayName": "Entydig dokumentidentifikation",
            "displayValue": "CM010618"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "24/03/2000"
        },
        {
            "displayName": "Dokumenttype",
            "displayValue": "Reglement"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "17236"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "15/10/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Generaldirektoratet for DSB"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}