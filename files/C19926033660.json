{
    "id": 66737,
    "title": "Vejledning om installation og vedligehold af GMDSS-udstyr (* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 60336 af 01/07/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om installation og vedligehold af  \r\n\r\n GMDSS-udstyr (* 1) </H1>  \r\n\r\n<P></P>  \r\n\r\n<BR>  \r\n\r\n<P>De neden for anførte retningslinier indeholder en række nødvendige  \r\n\r\n fortolkninger og uddybninger af teksten i SOLAS-konventionen 1974, som ændret  \r\n\r\n i 1988 vedrørende GMDSS. </P>  \r\n\r\n<P>Retningslinierne for vedligehold er baserede på IMO resolution A.702(17)  \r\n\r\n &#187;Radio Maintenance Guidelines for the Global Maritime Distress and  \r\n\r\n Safety System related to Sea Areas A3 and A4&#171;. </P>  \r\n\r\n<P> <B>Installation af GMDSS-udstyr </B></P>  \r\n\r\n<P CLASS=PUNKT> <B>1.</B> Retningslinier for placering af udstyret. </P>  \r\n\r\n<P>Alt GMDSS-udstyr skal placeres på en sådan måde, at alle kravene i  \r\n\r\n Meddelelser fra Søfartsstyrelsen B, kapitel IV, regel 6.2 (forkortet form:  \r\n\r\n IV/6.2), fuldt ud opfyldes. </P>  \r\n\r\n<P>1.1. Såfremt udstyret placeres i selve styrehuset skal der træffes  \r\n\r\n effektive foranstaltninger til at undgå forstyrrelse af vagthavende navigatør  \r\n\r\n såvel som af radiooperatøren. Sådanne forstyrrelser kan være støj og/eller  \r\n\r\n belysning. </P>  \r\n\r\n<P>1.2 Placeres udstyret et andet sted end i selve styrehuset, skal følgende  \r\n\r\n være opfyldt: </P>  \r\n\r\n<UL CLASS=PLAIN-LIST>  \r\n\r\n<LI>a) Nedennævnte udstyr skal altid findes i styrehuset (så tæt som muligt  \r\n\r\n på det sted, hvorfra skibet normalt navigeres, d.v.s. tæt på &#187;conning  \r\n\r\n position&#171;): </LI>  \r\n\r\n</UL>  \r\n\r\n<P>- VHF-udstyr som foreskrevet i regel IV/6.3; </P>  \r\n\r\n<P>- Udstyr til udsendelse af nødalarm via alt foreskrevet  \r\n\r\n nødalarmeringsudstyr; udsendelsen bør kunne ske på en meget simpel måde,  \r\n\r\n d.v.s. at der blot skal trykkes på en enkelt knap for at foretage  \r\n\r\n udsendelsen; </P>  \r\n\r\n<P>- Hørlig og synlig indikation når nødalarmer modtages om bord; denne  \r\n\r\n indikation bør samles på et sted, uanset via hvilket udstyr nødalarmen  \r\n\r\n modtages, og bør også indikere hvilket udstyr der har modtaget alarmen; </P>  \r\n\r\n<P>- Udstyr for modtagelse af maritim sikkerhedsinformation (MSI).  \r\n\r\n NAVTEX-modtagere skal anbringes i styrehuset. Såfremt MSI skal modtages via  \r\n\r\n EGC-systemet, skal der anvendes en dedikeret printer, som kun udskriver  \r\n\r\n nødkommunikation samt MSI. Denne printer skal være anbragt i styrehuset. </P>  \r\n\r\n<UL CLASS=PLAIN-LIST>  \r\n\r\n<LI>b) Nedennævnte udstyr anbefales det at anbringe i styrehuset: </LI>  \r\n\r\n</UL>  \r\n\r\n<P>- Fjernbetjeningsmulighed af et MF-anlæg eller af et MF/HF-anlæg. </P>  \r\n\r\n<UL CLASS=PLAIN-LIST>  \r\n\r\n<LI>c) Såfremt styrehuset og det sted, hvor GMDSS-udstyret placeres, ikke er  \r\n\r\n beliggende i den samme brandsikkerhedszone, skal al kabelføring mellem disse  \r\n\r\n to steder være effektivt sikret mod overbrænding. </LI>  \r\n\r\n</UL>  \r\n\r\n<P>1.3. Reserveenergikilder skal placeres således, at kablerne mellem disse  \r\n\r\n og radioudstyret er så korte som muligt. Kablerne skal være effektivt sikret  \r\n\r\n mod overbrænding. </P>  \r\n\r\n<P>Der skal i styrehuset placeres en hørlig og synlig indikation, som  \r\n\r\n aktiveres hvis reserveenergikilden af en eller anden grund ikke mere oplades  \r\n\r\n (lavspændingsalarm). </P>  \r\n\r\n<P CLASS=PUNKT> <B>2.</B> Retningslinier for installation af udstyret. </P>  \r\n\r\n<P>Alt GMDSS-udstyr skal installeres på en sådan måde, at kravene i regel  \r\n\r\n IV/6.2 fuldt ud opfyldes. </P>  \r\n\r\n<P>2.1 I forbindelse med installation af GMDSS-udstyr skal retningslinier og  \r\n\r\n vejledninger fra såvel relevante organisationer (IMO, INMARSAT, IEC m.fl.)  \r\n\r\n som fra fabrikanter følges. </P>  \r\n\r\n<P>Der skal herunder blandt andet tages hensyn til: </P>  \r\n\r\n<P>- risikoen for elektromagnetiske forstyrrelser, såvel af GMDSS-udstyret  \r\n\r\n som fra dette udstyr; </P>  \r\n\r\n<P>- fysiske påvirkninger på udstyret; </P>  \r\n\r\n<P>- antennernes effektivitet. </P>  \r\n\r\n<P>2.2 Reserveenergikilder skal installeres så tæt på radioudstyret som det  \r\n\r\n er praktisk muligt. Akkumulatorbatterier skal anbringes i et batterirum eller  \r\n\r\n eventuelt i en batterikasse. Batterirummet/batterikassen skal være effektivt  \r\n\r\n ventileret og skal give tilstrækkelig plads til at kontrol og vedligeholdelse  \r\n\r\n af batteriet kan foretages. </P>  \r\n\r\n<P>2.3. Nødbelysning skal findes ved ethvert foreskrevet radioanlæg under  \r\n\r\n GMDSS. For VHF-anlæg, som er anbragt på forkant af styrehuset, kan anlæggets  \r\n\r\n egen skalabelysning tillades som nødbelysning, såfremt denne belysning er  \r\n\r\n tilstrækkelig til at anlægget kan betjenes. </P>  \r\n\r\n<P>2.4. Ved ethvert foreskrevet radioanlæg under GMDSS skal der findes et  \r\n\r\n skilt med følgende oplysninger: </P>  \r\n\r\n<P>- Skibets navn; </P>  \r\n\r\n<P>- Skibets kaldesignal; </P>  \r\n\r\n<P>- Skibets MMSI-nummer. </P>  \r\n\r\n<P>Det er tilladt yderligere at anføre følgende på det ovennævnte skilt: </P>  \r\n\r\n<P>- Skibets selektive kaldenummer for radiotelex. </P>  \r\n\r\n<P>2.5. Hvis en skibsjordstation af typen INMARSAT-A indgår i det under GMDSS  \r\n\r\n foreskrevne udstyr, skal såvel skibsjordstationen selv som det tilsluttede  \r\n\r\n gyrokompas og eventuelt andet tilsluttet udstyr kunne strømforsynes fra  \r\n\r\n skibets reserveenergikilde. </P>  \r\n\r\n<P>Hvis det er nødvendigt for kontinuerligt at sikre, at signalerne fra  \r\n\r\n gyrokompasset er korrekte og bliver korrekt overført til skibsjordstationen,  \r\n\r\n skal strømforsyningen ske via en UPS (Uninterruptable Power Supply). </P>  \r\n\r\n<P> <B>Vedligeholdelse af GMDSS-udstyr</B>  </P>  \r\n\r\n<P>Konventionens bestemmelser om vedligehold af GMDSS-udstyr findes i  \r\n\r\n Meddelelser fra Søfartsstyrelsen B, regel IV/15. </P>  \r\n\r\n<P>I regel IV/15.7 henvises til at den valgte kombination af metoder skal  \r\n\r\n godkendes af administrationen under hensyntagen til relevante  \r\n\r\n rekommendationer fra IMO. De for dette punkt relevante rekommendationer  \r\n\r\n findes i bilaget til resolution A. 702(17) &quot;Radio Maintenance Guidelines  \r\n\r\n for the Global Maritime Distress and Safety System related to Sea Areas A3  \r\n\r\n and A4&quot;. </P>  \r\n\r\n<P>De metoder konventionen foreskriver til vedligehold, er følgende: </P>  \r\n\r\n<UL CLASS=PLAIN-LIST>  \r\n\r\n<LI>a) Dublering af udstyr. </LI>  \r\n\r\n<LI>b) Landbaseret vedligehold. </LI>  \r\n\r\n<LI>c) Mulighed for vedligehold under sejlads. </LI>  \r\n\r\n</UL>  \r\n\r\n<P>Af disse tre metoder skal skibe i havområderne A1 og/eller A2 vælge een  \r\n\r\n metode, og skibe i havområderne A3 og/eller A4 skal vælge to metoder. </P>  \r\n\r\n<P CLASS=PUNKT> <B>1.</B> Dublering af udstyr (Havområder A3 og A4). </P>  \r\n\r\n<P>Hvis dublering af udstyr vælges som en af de foreskrevne  \r\n\r\n vedligeholdelsesmetoder, skal det nedenfor anførte ekstra udstyr installeres.  \r\n\r\n Ved ekstra udstyr menes, at skibet i forvejen er fuldt udrustet i henhold til  \r\n\r\n kravene i regel IV/7 og yderligere udrustet i henhold til enten regel  \r\n\r\n IV/10.1, IV/10.2 eller regel IV/11. </P>  \r\n\r\n<P>I havområde A3: </P>  \r\n\r\n<P>Et VHF-anlæg som opfylder kravene i regel IV/7.1.1, d.v.s. være i stand  \r\n\r\n til at sende og modtage DSC på kanal 70. Nødalarm skal kunne udsendes fra det  \r\n\r\n sted, hvorfra skibet normalt navigeres. </P>  \r\n\r\n<P>samt enten: </P>  \r\n\r\n<P>En INMARSAT skibsjordstation som opfylder kravene i regel IV/10.1.1 og i  \r\n\r\n regel IV/10.3, d.v.s. kunne sende og modtage nød- og sikkerhedskommunikation  \r\n\r\n via radiotelex, kunne iværksætte og modtage nødalarm, kunne modtage  \r\n\r\n kyst-til-skib nødalarmer (EGC-funktion) samt kunne sende og modtage generel  \r\n\r\n radiokommunikation via enten radiotelefoni eller radiotelex; desuden skal  \r\n\r\n nødalarmering kunne iværksættes fra det sted hvor fra skibet normalt  \r\n\r\n navigeres; </P>  \r\n\r\n<P>eller: </P>  \r\n\r\n<P>Et MF/HF-anlæg som opfylder kravene i regel IV/10.2.1 og som kan opfylde  \r\n\r\n kravet i regel IV/12.1.3. Desuden skal udstyret opfylde kravet i regel  \r\n\r\n IV/10.3. Dette betyder, at udstyret skal kunne sende og modtage på alle nød-  \r\n\r\n og sikkerhedsfrekvenser i båndene mellem 1605 kHz og 27500 kHz for alle nød  \r\n\r\n og sikkerhedsmæssige formål ved anvendelse af DSC, radiotelex og  \r\n\r\n radiotelefoni. Anlægget skal være udstyret med en scanningmodtager, som kan  \r\n\r\n anvendes til vagthold. Nødalarmering skal kunne iværksættes fra det sted hvor  \r\n\r\n fra skibet normalt navigeres. </P>  \r\n\r\n<P>I havområde A4: </P>  \r\n\r\n<P>Som havområde A3, bortset fra, at en INMARSAT skibsjordstation ikke må  \r\n\r\n anvendes. </P>  \r\n\r\n<P> <B>I havområde A3 med enkelte rejser i havområde A4</B> kan det tillades  \r\n\r\n at skibe, som i henhold til regel IV/10 er udrustet med MF/HF-anlæg, anvender  \r\n\r\n en INMARSAT skibsjordstation som dublerende udstyr. </P>  \r\n\r\n<P>Alt det ovenfor nævnte dublerende udstyr skal til enhver tid være  \r\n\r\n installeret og driftsklart og skal være forbundet til sine egne separate  \r\n\r\n antenner. </P>  \r\n\r\n<P>Alt dublerende udstyr skal kunne strømforsynes fra skibets  \r\n\r\n reserveenergikilde (radiobatteri), som denne er defineret i regel IV/13.2, i  \r\n\r\n tillæg til det i selve konventionen foreskrevne udstyr (kaldet  \r\n\r\n &#187;basisudstyret&#171;). Reserveenergikilden skal være i stand til at  \r\n\r\n forsyne den del af installationen, som har det største strømforbrug. </P>  \r\n\r\n<P>Reserveenergikildearrangementet skal være således, at en enkelt fejl i  \r\n\r\n dette arrangement ikke kan påvirke både basisudstyret og det dublerende  \r\n\r\n udstyr. Et eksempel på et arrangement, der opfylder det ovennævnte krav, kan  \r\n\r\n være anvendelsen af to reserveenergikilder (radiobatterier) med hver sin  \r\n\r\n lader, hvor det ene batteri forsyner basisudstyret og det andet forsyner det  \r\n\r\n dublerende udstyr. </P>  \r\n\r\n<P CLASS=PUNKT> <B>2.</B> Landbaseret vedligehold. </P>  \r\n\r\n<P>Hvis landbaseret vedligehold er en af de valgte metoder, skal der være  \r\n\r\n etableret et arrangement for at sikre en tilstrækkelig støtte til skibet med  \r\n\r\n hensyn til vedligehold og reparation af dets radioudstyr. Dette arrangement  \r\n\r\n skal være godkendt af administrationen. </P>  \r\n\r\n<P>Som eksempler skal, blandt flere muligheder, her nævnes: </P>  \r\n\r\n<P>en skriftlig aftale med et eller flere firmaer, dækkende alt GMDSS-udstyr  \r\n\r\n og gældende for skibets fartsområde, til at udføre vedligeholdelsesarbejder  \r\n\r\n og reparationer, herunder også omkodning af EPIRB's; </P>  \r\n\r\n<P>skriftlig dokumentation for at etablering af de nødvendige faciliteter er  \r\n\r\n sket i en eller flere basishavne, hvis skibet har et regulært fartsmønster,  \r\n\r\n d.v.s. er i regulær rutefart; </P>  \r\n\r\n<P>skriftlig redegørelse for rederiets egen tekniske organisation, såfremt  \r\n\r\n rederiet selv foretager den nødvendige vedligeholdelse og reparation. </P>  \r\n\r\n<P CLASS=PUNKT> <B>3.</B> Mulighed for vedligehold under sejlads. </P>  \r\n\r\n<P>Hvis denne mulighed vælges som en del af vedligeholdet, skal der om bord  \r\n\r\n findes supplerende dokumentation, værktøj og reservedele, som gør det muligt  \r\n\r\n for vedligeholderen at foretage målinger samt at lokalisere og reparere fejl  \r\n\r\n i udstyret. </P>  \r\n\r\n<P>Vedligeholderen, som til enhver tid skal være om bord under sejlads, skal  \r\n\r\n være i besiddelse af et af Søfartsstyrelsen godkendt bevis for sine  \r\n\r\n kvalifikationer. Kvalifikationerne skal være i overensstemmelse med de i IMO  \r\n\r\n resolution A.703(17), anneks 5, anførte. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Søfartsstyrelsen, den 1. juli 1992 </I>  \r\n\r\n</P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Bkg. i Meddelelser fra Søfartsstyrelsen 7/92"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19926033660"
        },
        {
            "displayName": "Entydig dokumentidentifikation",
            "displayValue": "CM025892"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "27/10/2010"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60336"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "01/07/1992"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "5122-9"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}