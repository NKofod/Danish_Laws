{
    "id": 219467,
    "title": "Forslag til folketingsbeslutning om undersøgelse af mulighederne for et totalforbud mod brug af brændeovne, pejse og lign.",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 122",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 21. januar 2021 af Susanne Zimmer (UFG), Uffe Elbæk (UFG) og Sikandar Siddique (UFG)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om undersøgelse af mulighederne for et totalforbud mod brug af brændeovne, pejse og lign.</p>\r\n<p class=\"NormalInd\">Folketinget pålægger regeringen inden udgangen af 2021 at undersøge, hvilke muligheder og modeller der er for at lave et totalforbud mod brugen af brændeovne, pejse, pillefyr og lignende brændefyringsanlæg i Danmark, der kan træde i kraft inden ultimo 2025. Undersøgelsen skal inden udgangen af 2021 være oversendt til Folketinget. Undersøgelsen skal indeholde følgende elementer:</p>\r\n<p class=\"Liste1\">\r\n   <span class=\"Liste1Nr\">–</span> Det skal undersøges, hvilke positive miljø- og sundhedsmæssige konsekvenser der vil være som konsekvens af et totalforbud mod brugen af alle brændeovne, pejse, pillefyr og lign. (uanset fyringsanlæggets alder) senest i 2025.</p>\r\n<p class=\"Liste1\">\r\n   <span class=\"Liste1Nr\">–</span> Der skal i undersøgelsen præsenteres konkrete bud på, hvordan et totalforbud mest hensigtsmæssigt kan implementeres.</p>\r\n<p class=\"Liste1\">\r\n   <span class=\"Liste1Nr\">–</span> Det skal undersøges, om husstande med brændeovne, pejse, pillefyr og lign., som har disse som primære varmekilder, kan og bør kompenseres og hjælpes til at fjerne og/eller udskifte det forurenende fyringsanlæg med en mere miljøvenlig varmekilde såsom varmepumper.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslagsstillerne ønsker, at brændeovne, pejse, pillefyr og lign. udfases hurtigst muligt. Da der i dag er ca. 700.000 danske hjem med brændeovne, hvoraf ca. 15 pct. bruger brændeovnen som primær varmekilde, er der behov for en grundig undersøgelse, som kan pege på den bedst mulige model for et totalforbud senest i 2025 (»Fakta om brændeovne og forurening«, Braendefyringsportalen.dk). Forslagsstillerne anerkender, at det for nogle mennesker kan være svært at skifte brændeovnene ud. Beslutningsforslaget indebærer derfor, at regeringen pålægges at udarbejde en undersøgelse, så vi kan kortlægge problemets omfang, de positive konsekvenser af totalforbuddet og de bedst mulige løsningsmodeller for udfasningen.</p>\r\n<p class=\"NormalInd\">\r\n</p>\r\n<p class=\"NormalInd\">Brændeovne, pejse, pillefyr og lignende fyringsanlæg har en negativ påvirkning på både mennesker, dyr og miljøet. Røg fra brændeovne indeholder partikler, som er sundhedsskadelige. Derfor er det bekymrende, at ca. 700.000 danske hjem i dag har brændeovne.</p>\r\n<p class=\"NormalInd\">\r\n</p>\r\n<p class=\"NormalInd\">Brændeovne, pejse, pillefyr m.v. står for ca. 70 pct. af partikelforureningen og belaster mere end den samlede danske biltrafik. I København udleder byens kun ca. 16.000 brændeovne i fyringssæsonen flere partikler, end hele biltrafikken i København gør på 1 år (»Landets brændeovne forurener langt mere end biltrafik – koster 550 liv om året«, TV2, den 24. juli 2017). Særlig de ældre modeller fylder i regnskabet, da de udleder op mod fem gange så mange partikler som nyere brændeovne.</p>\r\n<p class=\"NormalInd\">\r\n</p>\r\n<p class=\"NormalInd\">Luftforurening vurderes hvert år at være skyld i en række sygdomstilfælde og for tidlig død af et større antal personer i Danmark. Danmarks Center for Miljø og Energi på Aarhus Universitet (DCE) har beregnet, at knap 4.000 danskere hvert år dør for tidligt på grund af luftforurening, heraf er danske kilder vurderet til at være årsag til ca. 1.000 årlige dødsfald. DCE vurderer desuden, at den vigtigste årsag til negative helbredseffekter af luftforurening er eksponering for partikelforurening, som bl.a. kommer fra brændeovne og lignende fyringskilder. Det anslås, at 550 dødsfald skyldes brændeovne og anden træfyring. Ifølge beregningerne fra DCE er samfundsudgifterne i Danmark fra den samlede luftforurening fra alle kilder i Danmark såvel som i udlandet beregnet til ca. 29 mia. kr. for 2013. Alene brændeovnenes udledninger i Danmark medfører øgede samfundsomkostninger på 4,2 mia. kr. om året, og udledningerne udgør således ca. 14 pct. af de samlede samfundsomkostninger fra luftforurening (»Så meget koster forureningen fra brændeovne«, den 1. marts 2016, DCE – Nationalt Center for Miljø og Energi). Det har altså åbenlyst mange negative sundhedsmæssige, miljømæssige og økonomiske konsekvenser at bruge brændeovne, pejse, pillefyr og lignende fyringsanlæg. Derfor er det nødvendigt at undersøge, hvordan en udfasning af disse fyringskilder kan ske hurtigst muligt og senest i 2025.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Susanne Zimmer</span> (UFG):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om undersøgelse af mulighederne for et totalforbud mod brug af brændeovne, pejse og lign.</p>\r\n<p class=\"ForslagsNummer\">(Beslutningsforslag nr. B 122)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 122",
            "stateLabel": "Bortfaldet",
            "references": [
                {
                    "shortName": "2020/1 BSF 122",
                    "title": "Forslag til folketingsbeslutning om undersøgelse af mulighederne for et totalforbud mod brug af brændeovne, pejse og lign.",
                    "presentationName": "Beslutningsforslag som fremsat",
                    "documentTypeId": 480,
                    "documentId": 219467,
                    "eliUri": "/eli/ft/20201BB00122",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b122/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "22/01/2021"
        },
        {
            "displayName": "Accession",
            "displayValue": "20201BB00122"
        },
        {
            "displayName": "Entydig dokumentidentifikation",
            "displayValue": "AX025653"
        },
        {
            "displayName": "Dato for førstegangsindlæggelse",
            "displayValue": "22/01/2021"
        },
        {
            "displayName": "Dato for indlæggelse",
            "displayValue": "22/01/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "122"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}