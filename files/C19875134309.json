{
    "id": 76691,
    "title": "Cirkulære om kontrolattester for fisk og fiskevarer til Frankrig. ",
    "documentTypeId": "140",
    "isSagsforlobPeriodValid": false,
    "shortName": "CIR nr 51343 af 03/02/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om kontrolattester for fisk og  \r\n\r\n fiskevarer til Frankrig. </H1>  \r\n\r\n<P></P>  \r\n\r\n<BR>  \r\n\r\n<P>Med cirkulære af 16. juli 1985 udsendte Fiskeriministeriets Industritilsyn  \r\n\r\n en ny formular, Fm 00-90, for en kontrolattest &#187;Certificat de  \r\n\r\n Salubritee&#171;, der - efter aftale med de franske myndigheder - skulle  \r\n\r\n anvendes for alle fisk og fiskevarer til Frankrig. </P>  \r\n\r\n<P>Ved en forordning af 25. juli 1986 er der imidlertid i Frankrig gennemført  \r\n\r\n nye importbestemmelser, der træder i kraft 24. februar 1987. Ifølge de nye  \r\n\r\n regler kræves principielt 4 forskellige attester for fisk og fiskevarer, der  \r\n\r\n indføres i Frankrig, omfattende henholdsvis: </P>  \r\n\r\n<P CLASS=PUNKT> <B>1.</B> Levende, ferske eller fersk frosne fisk og  \r\n\r\n fiskevarer, herunder fiskefileter, beregnet til menneskeføde. De under nr. 3  \r\n\r\n nævnte varer er undtaget. </P>  \r\n\r\n<P CLASS=PUNKT> <B>2.</B> Konserverede varer beregnet til menneskeføde,  \r\n\r\n herunder saltede, tørrede og røgede produkter, færdigretter (frosne og andre)  \r\n\r\n samt hel- og halvkonserves. </P>  \r\n\r\n<P CLASS=PUNKT> <B>3.</B> Levende østers og andre muslinger (samt enkelte  \r\n\r\n andre dyr uden betydning for Danmark) bestemt til fortæring i rå tilstand.  \r\n\r\n</P>  \r\n\r\n<P CLASS=PUNKT> <B>4.</B> Olie og fedt fra fisk og havpattedyr, herunder  \r\n\r\n raffinerede og hydrerede produkter, bestemt til fremstilling af spisefedt  \r\n\r\n (f.eks. margarine). </P>  \r\n\r\n<P>Endvidere kræves der i medfør af et dekret af 20. august 1939 nu en særlig  \r\n\r\n attest for: </P>  \r\n\r\n<P CLASS=PUNKT> <B>5.</B> Levende muslinger, der importeres med henblik på  \r\n\r\n rensning eller udsætning. </P>  \r\n\r\n<P>Generel attest </P>  \r\n\r\n<P>Ved forhandling med de franske myndigheder er det lykkedes at få disses  \r\n\r\n godkendelse af, at der opretholdes en enkelt attest, der som hidtil - dækker  \r\n\r\n alle de under nr. 1, 2 og 3 nævnte produkter. Det har imidlertid været  \r\n\r\n nødvendigt at supplere teksten betydeligt, idet man fra fransk side  \r\n\r\n fastholdt, at der for de 3 typer produkter skulle gives erklæringer med til  \r\n\r\n dels afvigende indhold. </P>  \r\n\r\n<P>Resultatet er blevet vedhæftede formular Fm 00-90, &#187;Certificat de  \r\n\r\n Salubritee&#171;, der altså fra 24. februar 1987 skal anvendes i stedet for  \r\n\r\n den tidligere formular med samme nummer. Indtil 24. februar 1987 kan begge  \r\n\r\n formularer anvendes. </P>  \r\n\r\n<P>Som det fremgår, er den erklæring, der underskrives af den kontrollerende  \r\n\r\n myndighed, opdelt i 3 sideordnede kolonner: 1. kolonne omfatter produkterne  \r\n\r\n under nr. 1 ovenfor, 2. kolonne produkterne under nr. 2 og 3. kolonne  \r\n\r\n produkterne under nr. 3. </P>  \r\n\r\n<P>Den person, der udsteder attesten, anfører sit navn og sin titel (gerne  \r\n\r\n stempel) på linien midt i den tredelte erklæring samt sted, dato og  \r\n\r\n underskrift forneden til højre. </P>  \r\n\r\n<P>Attesterne skal, inden de forelægges for den kontrollerende myndighed,  \r\n\r\n udfyldes af eksportøren eller dennes repræsentant. </P>  \r\n\r\n<P>De afsnit af den tredelte erklæring, der ikke er relevante, skal streges  \r\n\r\n over. </P>  \r\n\r\n<P>For frosne varer (fersk frosne varer i 1. kolonne, frosne færdigretter i  \r\n\r\n 2. kolonne) anføres dato for frysningen under punkt 4. </P>  \r\n\r\n<P>I Danmark skal fisk og fiskevarer fryses ved en dybfrysningsproces, og de  \r\n\r\n frosne varer skal under lagring fortsat holdes ved dybfrysningstemperatur  \r\n\r\n (-20 grader C eller lavere). Sådanne varer kan i Frankrig betegnes  \r\n\r\n &#187;surgelees&#171;. De kan imidlertid også betegnes &#187;congelees&#171;,  \r\n\r\n og i så tilfælde skal der i forbindelse med datoen anføres et C, hvis varen  \r\n\r\n kun har været frosset een gang, og et T, hvis varen har været frosset 2 eller  \r\n\r\n flere gange. </P>  \r\n\r\n<P>Bemærk endvidere, at for hakkede (herunder separerede) produkter skal  \r\n\r\n virksomhedens autorisationsnummer og adresse anføres under punkt 5 i 1.  \r\n\r\n kolonne. </P>  \r\n\r\n<P>Sådanne produkter må ifølge de franske bestemmelser kun fremstilles af  \r\n\r\n følgende fiskearter, der ikke må sammenblandes: </P>  \r\n\r\n<PRE>  \r\n\r\n Kuller          (Melanogrammus aeglefinus)  Fransk: Eglefin  \r\n\r\n Gråsej          (Pollachius virens)         Fransk: Lieu noir  \r\n\r\n Alaska pollack  (Theragra Chalcogramma)     Fransk: Lieu de l'Alaska  \r\n\r\n Blåhvilling     (Micromesistius poutassou)  Fransk: Merlan bleu  \r\n\r\n Alm. kulmule    (Merluccius merluccius)     Fransk: Merlu commun  \r\n\r\n Andre kulmuler  (Andre Merluccius arter)    Fransk: Merlus  \r\n\r\n &#187;autres&#171;  \r\n\r\n Torsk           (Arter af slægterne gadus,  Fransk: Morue  \r\n\r\n                  Arctogadus, Boreogadus og  \r\n\r\n                  Eleginus).  \r\n\r\n</PRE>  \r\n\r\n<P>Den ny tredelte attest Fm 00-90 kan anvendes til varer af dansk  \r\n\r\n oprindelse, herunder efter aftale med de franske myndigheder også varer af  \r\n\r\n færøsk og grønlandsk oprindelse. Det er dog en forudsætning, at de givne  \r\n\r\n oplysninger kan bekræftes. Færøske varer, der indføres i Danmark med henblik  \r\n\r\n på eksport til Frankrig, må derfor være ledsaget af attest fra de færøske  \r\n\r\n kontrolmyndigheder med de fornødne oplysninger. </P>  \r\n\r\n<P>Fiskevarer fra 3.-lande, der indføres i Danmark, kan kun reeksporteres til  \r\n\r\n Frankrig, såfremt der foreligger original kontrolattest (eller bekræftet kopi  \r\n\r\n heraf) fra oprindelseslandets kompetente myndighed. Attesten kan eventuelt  \r\n\r\n være udstedt til den danske importør eller en mellemhandler (altså ikke  \r\n\r\n nødvendigvis til den franske importør). En attest omfattende et større  \r\n\r\n importeret parti kan benyttes ved eksport af flere delpartier heraf. </P>  \r\n\r\n<P>Marine olier og fedtstoffer (nr. 4 ovenfor) </P>  \r\n\r\n<P>Rå og raffineret fiskeolie omfattes af loven om kvalitetskontrol med fisk  \r\n\r\n og fiskevarer og er derfor underkastet fiskeriministeriets kontrol. Der har  \r\n\r\n imidlertid ikke på nuværende tidspunkt været behov for kontrolattester for  \r\n\r\n disse varer til Frankrig. Skulle sådant behov opstå, vil en formular hertil  \r\n\r\n hurtigt kunne foreligge og kan rekvireres fra Fiskeriministeriets  \r\n\r\n Industritilsyn. </P>  \r\n\r\n<P>Fedt fra havpattedyr samt hydreret fiskeolie omfattes ikke af nævnte lov,  \r\n\r\n og kontrolattest for disse produkter kan derfor ikke udstedes af  \r\n\r\n fiskeriministeriets kontrolmyndigheder. </P>  \r\n\r\n<P>Muslingeattest (nr. 5 ovenfor) </P>  \r\n\r\n<P>For levende muslinger til rensning eller udsætning skal efter aftale med  \r\n\r\n de franske myndigheder anvendes vedhæftede formular Fm 00-112,  \r\n\r\n &#187;Certificat d'origine et zoosanitaire&#171;. Attesten kan kun anvendes  \r\n\r\n for muslinger af dansk oprindelse, herunder i princippet også færøsk og  \r\n\r\n grønlandsk, hvilket dog næppe er aktuelt. </P>  \r\n\r\n<P>----------- </P>  \r\n\r\n<P>Dette cirkulære afløser det i indledningen nævnte cirkulære af 16. juli  \r\n\r\n 1985 om certifikater for fisk og fiskevarer til Frankrig. </P>  \r\n\r\n<P>Poul Fr. Jensen </P>  \r\n\r\n<P>Bilag 1. </P>  \r\n\r\n<P>Ikke medtaget </P>  \r\n\r\n<P>Bilag 2. </P>  \r\n\r\n<P>Ikke medtaget </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Skema kan rekvireres hos den lokale fiskerikontrol. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19875134309"
        },
        {
            "displayName": "Entydig dokumentidentifikation",
            "displayValue": "CM035898"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "51343"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "03/02/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Fiskeriministeriets industritilsyn"
        },
        {
            "displayName": "Ressortministeriets journalnummer",
            "displayValue": "Gen 80/15 PFJ/kj"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}