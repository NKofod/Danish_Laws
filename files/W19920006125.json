{
    "id": 40049,
    "title": "Hvem der inden for et parti skal have udbetalt økonomisk støtte i henhold til loven om økonomisk støtte til politiske partier ",
    "documentTypeId": "240",
    "isSagsforlobPeriodValid": false,
    "shortName": "KEN nr 61 af 15/04/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Partistøttenævnet fastslog, at bestemmelsen i partistøtteloven må  \r\n\r\n forstås således, at det er fællesledelsen i kommunen, der er berettiget til  \r\n\r\n at modtage tilskuddet, uanset at nogle kommunalbestyrelsesmedlemmer - valgt  \r\n\r\n på partiets kandidatlister - har brudt med partiet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Hvem der inden for et parti skal have udbetalt  \r\n\r\n økonomisk støtte i henhold til loven om økonomisk støtte til politiske  \r\n\r\n partier </H1>  \r\n\r\n<P></P>  \r\n\r\n<BR>  \r\n\r\n<P>Partistøttenævnets skrivelse til en gruppe i en kommunalbestyrelse </P>  \r\n\r\n<P>I en skrivelse, modtaget i partistøttenævnet den 27. januar 1992, har  \r\n\r\n X-Gruppen i Kommunen indbragt Indenrigsministeriets udtalelse af 15. januar  \r\n\r\n 1992 over, hvem der inden for Y-Partiet i Kommunen skal have udbetalt  \r\n\r\n økonomisk støtte i henhold til loven om økonomisk støtte til politiske  \r\n\r\n partier, for Partistøttenævnet. </P>  \r\n\r\n<P>Indenrigsministeriet udtalte i skrivelse af 15. januar 1992, at det er  \r\n\r\n Indenrigsministeriets opfattelse, at det er fællesledelsen for de 5  \r\n\r\n Y-Partiforeninger i Kommunen, der er berettiget til at modtage tilskuddet,  \r\n\r\n uanset at nogle kommunalbestyrelsesmedlemmer - valgt på Y-Partis  \r\n\r\n kandidatlister - har brudt med partiet. Tilskuddet tilkommer ikke de valgte  \r\n\r\n kandidater. </P>  \r\n\r\n<P>X-Gruppen har gjort gældende, at det er flertallet af gruppen, der har  \r\n\r\n forladt Y-Partiets partigruppe og ligeledes påpeget, at det er 4 ud af 5  \r\n\r\n partiorganisationer, der har forladt Y-Partiet. Endvidere udtaler X-Gruppen,  \r\n\r\n at gruppen ikke agter at udbetale partistøtten til den enkelte kandidat til  \r\n\r\n valgarbejde, men til den af flertallet dannede partiorganisation  \r\n\r\n &#187;X-Gruppen i Kommunen&#171; til flertallets politiske arbejde. </P>  \r\n\r\n<P>Partistøttenævnet har forelagt sagen for kommunalbestyrelsen, der i  \r\n\r\n skrivelse af 10. februar 1992 har udtalt, at ved kommunevalget i 1989 opnåede  \r\n\r\n Y-Partiet 7 af kommunalbestyrelsens 21 pladser. Den pågældende gruppe blev i  \r\n\r\n sommeren 1991 delt, således at 2 medlemmer forblev som medlemmer af  \r\n\r\n Y-Partiet, mens de øvrige 5 medlemmer dannede en egen gruppe, som de har  \r\n\r\n benævnt &#187;X-Gruppen&#171;. </P>  \r\n\r\n<P>Partistøttenævnet har endvidere forelagt sagen for Y-Partiets  \r\n\r\n landsorganisation, der i skrivelse af 27. februar 1992 har udtalt, at der  \r\n\r\n fortsat eksisterer en partigruppe i kommunalbestyrelsen. Efter  \r\n\r\n landsorganisationens opfattelse er det urigtigt, som oplyst af de udmeldtes  \r\n\r\n talsmand, at fire ud af fem partiorganisationer har forladt Y-Parti. Der er i  \r\n\r\n kommunen fortsat 5 foreninger, som der var ved sidste kommunevalg. </P>  \r\n\r\n<P>I denne anledning skal Partistøttenævnet udtale følgende: </P>  \r\n\r\n<P>Efter partistøttelovens § 4, stk. 1, jf. lov nr. 940 af 23. december 1986  \r\n\r\n om økonomisk støtte til politiske partier m.v., har en kandidatliste, der har  \r\n\r\n deltaget i det senest afholdte kommunalbestyrelsesvalg, ret til tilskud.  \r\n\r\n Efter partistøttelovens § 11, stk. 2, jf. § 8, stk. 2, skal ansøgning  \r\n\r\n indgives af og tilskud udbetales til vedkommende partiorganisation for så  \r\n\r\n vidt angår kandidatlister, der er opstillet for et parti, der i henhold til  \r\n\r\n den kommunale valglov har anvendt samme bogstavbetegnelse for sine  \r\n\r\n kandidatlister i hele landet. </P>  \r\n\r\n<P>Det er Partistøttenævnets opfattelse, at bestemmelsen i partistøttelovens  \r\n\r\n § 11, stk. 2, jf. § 8, stk. 2, må forstås således, at det er  \r\n\r\n partiforeningen/organisationen, der er berettiget til at modtage tilskud.  \r\n\r\n</P>  \r\n\r\n<P>Partistøttenævnet er således enig i Indenrigsministeriets udtalelse, og må  \r\n\r\n på denne baggrund fastslå, at det er fællesledelsen i kommunen, der er  \r\n\r\n berettiget til at modtage tilskuddet, uanset at nogle  \r\n\r\n kommunalbestyrelsesmedlemmer - valgt på partiets kandidatlister - har brudt  \r\n\r\n med Y-Parti. </P>  \r\n\r\n<P>Kommunalbestyrelsen og partiets landsorganisation har modtaget en kopi af  \r\n\r\n denne skrivelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Skrivelsen er optaget i Ministerialtidende </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19920006125"
        },
        {
            "displayName": "Entydig dokumentidentifikation",
            "displayValue": "CA007984"
        },
        {
            "displayName": "Dato for indlæggelse",
            "displayValue": "18/12/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "61"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "15/04/1992"
        },
        {
            "displayName": "Administrerende myndighed",
            "displayValue": "Partistøttenævnet"
        },
        {
            "displayName": "Ressortministeriets journalnummer",
            "displayValue": "1992/4334-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}