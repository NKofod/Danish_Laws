{
    "id": 39076,
    "title": "Bod 2.2.1. Arbejdsgiveres bodsansvar m.v. Anden afskedigelse eller afvisning af at modtage arbejdsydelse Overenskomstbrud og bod pålagt Organisationsfjendtlig virksomhed. Rederi under DSB idømt 100.000 kr. i bod for organisationsfjendtlig    virksomhed.(* 1) (* 2) Landsorganisationen i Danmark for Hotel- og Restaurationspersonalets Samvirke for Tjenerforbundet i Danmark (konsulent Morten Ulrich) mod Finansministeriet for Generaldirektoratet for De Danske Statsbaner for Dampskibsselskabet Øresund A/S (advokat Hans Juhler) ",
    "documentTypeId": "260",
    "isSagsforlobPeriodValid": false,
    "shortName": "DOM nr 3362 af 17/05/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Efter at der lovligt var varslet strejke af en fagforening for ansatte  \r\n\r\n i et rederi under DSB, blev de pågældende ansatte afskediget, men fik  \r\n\r\n derefter af ledelsen tilbud om at kunne blive i deres stillinger, hvis de  \r\n\r\n ville vælge en ny tillidsmand og udmelde sig af fagforeningen. </I> </P>  \r\n\r\n<P> <I>Udtalt, at rederiet hermed havde handlet organisationsfjendtligt. </I>  \r\n\r\n</P>  \r\n\r\n<P> <I>Boden fastsattes til 100.000 kr. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.2.1. Arbejdsgiveres bodsansvar m.v. Anden  \r\n\r\n afskedigelse eller afvisning af at modtage arbejdsydelse Overenskomstbrud og  \r\n\r\n bod pålagt Organisationsfjendtlig virksomhed. Rederi under DSB idømt 100.000  \r\n\r\n kr. i bod for organisationsfjendtlig virksomhed.(* 1) (* 2)  \r\n\r\n Landsorganisationen i Danmark for Hotel- og Restaurationspersonalets Samvirke  \r\n\r\n for Tjenerforbundet i Danmark (konsulent Morten Ulrich) mod Finansministeriet  \r\n\r\n for Generaldirektoratet for De Danske Statsbaner for Dampskibsselskabet  \r\n\r\n Øresund A/S (advokat Hans Juhler) </H1>  \r\n\r\n<P></P>  \r\n\r\n<BR>  \r\n\r\n<P> <I>Dommere:</I> Erik Jensen, Mads Kofod, Allan Nielsen, Riis  \r\n\r\n (retsformand), Sløk, Strube og Sven F. Thomsen. </P>  \r\n\r\n<P>Under denne sag har Landsorganisationen i Danmark for Hotel- og  \r\n\r\n Restaurationspersonalets Samvirke for Tjenerforbundet i Danmark indklaget  \r\n\r\n Finansministeriet for Generaldirektoratet for De Danske Statsbaner for  \r\n\r\n Dampskibsselskabet Øresund A/S for Arbejdsretten. </P>  \r\n\r\n<P>Klagerne har nedlagt påstand om, at indklagede, Dampskibsselskabet Øresund  \r\n\r\n A/S, for overenskomstbrud tilpligtes at betale en efter rettens skøn fastsat  \r\n\r\n bod til Hotel- og Restaurationspersonalets Samvirke for Tjenerforbundet i  \r\n\r\n Danmark. </P>  \r\n\r\n<P>De indklagede har påstået frifindelse. </P>  \r\n\r\n<P>Sagens omstændigheder er følgende: </P>  \r\n\r\n<P>Forhandlingerne om fornyelse af overenskomst mellem Hotel- og  \r\n\r\n Restaurationspersonalets Samvirke og Dampskibsselskabet Øresund A/S brød  \r\n\r\n sammen i sommeren 1988. Hotel- og Restaurationspersonalets Samvirke  \r\n\r\n etablerede på dette grundlag lovlig konflikt over for Dampskibsselskabet  \r\n\r\n Øresund A/S til ikrafttræden fra og med søndag den 3. juli 1988. Konflikten  \r\n\r\n omfattede stewardesser organiseret i Tjenerforbundet i Danmark, som var ansat  \r\n\r\n på Flyvebådene, der i rutedrift besejler Øresund fra Havnegade, og  \r\n\r\n Svævebådene, der er selskabets rute fra Kastrup Lufthavn til Sverige. </P>  \r\n\r\n<P>Driftsleder  Poul Bendtsen, Svævebådene, tilskrev fredag den 1. juli 1988  \r\n\r\n stewardesserne på svævebådsruten således: </P>  \r\n\r\n<P>&#187;Som konsekvens af den varslede konflikt, som træder i kraft søndag  \r\n\r\n den 3. juli 1988, ophører dit arbejdsforhold i selskabet fra samme tidspunkt.  \r\n\r\n</P>  \r\n\r\n<P>Vi skal derfor bede dig om, efter sidste vagt før 3. juli og senest 24  \r\n\r\n timer efter konfliktens ikrafttræden, at aflevere følgende effekter: </P>  \r\n\r\n<P>- uniform </P>  \r\n\r\n<P>- nøgler </P>  \r\n\r\n<P>- buskort </P>  \r\n\r\n<P>- parkeringskort </P>  \r\n\r\n<P>Endvidere skal du aflevere dit KLV-legitimationskort, da du i henhold til  \r\n\r\n KLVs regler ikke længere må opholde dig indenfor lufthavnsområdet&#171; </P>  \r\n\r\n<P>Klagerne har gjort gældende, at Dampskibsselskabet Øresund A/S har handlet  \r\n\r\n organisationsfjendtligt, idet chefstewardesse  Helle Mosvig og driftsleder  \r\n\r\n  Poul Bendtsen den 1. juli 1988 aftalte, at det telefonisk skulle meddeles  \r\n\r\n stewardesserne på Svævebådene, bortset fra tillidsrepræsentanten, at de kunne  \r\n\r\n blive i deres stillinger, hvis de valgte en ny tillidsrepræsentant og meldte  \r\n\r\n sig ud af Tjenerforbundet. Stewardesserne, bortset fra tillidsrepræsentanten,  \r\n\r\n skulle indkaldes til møde herom hos chefstewardesse  Helle Mosvig lørdag den  \r\n\r\n 2. juli 1988 kl. 10.00. Selskabets direktør,  Niels Riechers, undlod, trods  \r\n\r\n telefonisk opfordring hertil fredag den 1. juli 1988 om aftenen, at aflyse  \r\n\r\n dette møde. </P>  \r\n\r\n<P>De indklagede har bestridt det af klagerne anførte hændelsesforløb og at  \r\n\r\n have handlet organisationsfjendtligt. </P>  \r\n\r\n<P>Der er for Arbejdsretten afgivet forklaring af stewardesse  Lone Westring,  \r\n\r\n stewardesse  Helle Hjort Rasmussen, tillidsrepræsentant  Lotte Knudsen,  \r\n\r\n forbundssekretær  Ingrid Bromander, direktør  Niels Riechers,  \r\n\r\n driftsleder Poul  Bendtsen og chefstewardesse  Helle Mosvig. </P>  \r\n\r\n<P>Stewardesse  Lone Westring har forklaret, at hun snart har været ansat i  \r\n\r\n Dampskibsselskabet Øresund A/S i 5 år. Hun var den 1. juli 1988 på vagt  \r\n\r\n sammen med  Helle Mosvig og  Bianca Michaelsen. Hun fik under vagten  \r\n\r\n udleveret brevet af samme dag fra driftslederen. Hun blev bestyrtet over  \r\n\r\n brevet, da hun fik at vide, at de, der var blevet afløst, havde fået at vide,  \r\n\r\n at de selv måtte afgøre, om de ville forstå brevet som en fyring. Da de tre,  \r\n\r\n der var på vagt sammen, kl. 17 kom retur til København, blev de enige om  \r\n\r\n sammen at indkalde stewardesserne til et møde næste dag, lørdag den 2. juli,  \r\n\r\n for at snakke om den opståede situation. Efter at have talt i telefonen med  \r\n\r\n to stewardesser, talte  Helle Mosvig og  Poul Bendtsen alene sammen. Efter  \r\n\r\n den samtale fortalte  Helle Mosvig, at  Poul Bendtsen havde fortalt, at I kan  \r\n\r\n komme ud af situationen ved at vælge en ny tillidsrepræsentant og melde jer  \r\n\r\n ud af Tjenerforbundet. Det sagde de tre, der var på vagt, derefter til de  \r\n\r\n yderligere fire stewardesser, som det lykkedes dem at komme i telefonisk  \r\n\r\n kontakt med. Det lykkedes ikke de tre at komme i telefonisk forbindelse med  \r\n\r\n alle stewardesser.  Helle Mosvig sagde, at det nok ikke var klogt at  \r\n\r\n telefonere til tillidsrepræsentanten. Efter at  Helle Mosvig havde talt med  \r\n\r\n tillidsrepræsentantens suppleant, telefonerede de tre, der var på vagt, ikke  \r\n\r\n til flere stewardesser. </P>  \r\n\r\n<P>Stewardesse  Helle Hjort Rasmussen har forklaret, at hun har været ansat i  \r\n\r\n Dampskibsselskabet Øresund A/S i 3 1/2 år, og at hun i juli og august 1988  \r\n\r\n var suppleant for tillidsrepræsentanten. Hun blev den 1. juli 1988 ringet op  \r\n\r\n af stewardesse Gitte Christiansen, der fortalte, at hun var blevet ringet op  \r\n\r\n af  Helle Mosvig.  Helle Mosvig havde læst driftslederens brev op og fortalt,  \r\n\r\n at de kunne betragte det som en fyring, men at de kunne blive fri af  \r\n\r\n problemerne ved at vælge ny tillidsrepræsentant og melde sig ud af  \r\n\r\n Tjenerforbundet. Derefter ringede hun selv til  Helle Mosvig, som hun  \r\n\r\n refererede telefonsamtalen med Gitte Christiansen til.  Helle Hjort Rasmussen  \r\n\r\n læste driftslederens brev op. Hertil svarede  Helle Mosvig blot nå. Derefter  \r\n\r\n spurgte hun  Helle Mosvig om mødet lørdag. Hertil svarede  Helle Mosvig, at  \r\n\r\n der var indkaldt til stewardessemøde for at komme ud af situationen ved at  \r\n\r\n vælge ny tillidsrepræsentant og melde sig ud af Tjenerforbundet. Helle Hjort   \r\n\r\n Rasmussen prøvede derefter i første omgang at få afklaret, om stewardesserne  \r\n\r\n var fyret ved driftslederens brev. Med henblik herpå telefonerede hun til  \r\n\r\n Tjenerforbundet,  Lotte Knudsen, der var tillidsrepræsentant på Flyvebådene,  \r\n\r\n og direktør  Niels Riechers. Direktør Riechers fortalte, at brevet blot var  \r\n\r\n normal procedure.  Lotte Knudsen kontaktede underdirektør Steffensen, der  \r\n\r\n fortalte, at driftslederens brev ikke var en fyring. Derefter talte Helle   \r\n\r\n Hjort Rasmussen på ny med  Helle Mosvig, som hun bad aflyse mødet næste dag.  \r\n\r\n Dette nægtede  Helle Mosvig under henvisning til, at stewardesserne var enige  \r\n\r\n med hende. Under mødet lørdag formiddag blev  Helle Mosvig spurgt om, hvordan  \r\n\r\n hun havde fået ideen med udmeldelse af Tjenerforbundet og valg af ny  \r\n\r\n tillidsrepræsentant. Hertil svarede hun, at hun havde fået besked højere oppe  \r\n\r\n fra. </P>  \r\n\r\n<P>Tillidsrepræsentant  Lotte Knudsen har forklaret, at hun har været ansat  \r\n\r\n på Flyvebådene i 5 år, hvor hun nu har været tillidsrepræsentant i 1 1/2 år.  \r\n\r\n Hun blev den 1. juli 1988 kontaktet af  Helle Hjort Rasmussen, der fortalte,  \r\n\r\n at svævebådsstewardesserne var fyret. Efter at have talt med Helle Hjort   \r\n\r\n Rasmussen, telefonerede hun til underdirektør Steffensen, der bekræftede, at  \r\n\r\n driftslederens brev ikke var en fyreseddel. Derefter ringede hun tilbage til  \r\n\r\n  Helle Hjort Rasmussen, som fortalte, at  Helle Mosvig havde indkaldt til  \r\n\r\n stewardessemøde næste formiddag med henblik på valg af ny tillidsrepræsentant  \r\n\r\n og udmeldelse af Tjenerforbundet. Herefter ringede hun selv til direktør  \r\n\r\n  Niels Riechers, hvem hun fortalte, hvad  Helle Mosvig havde indkaldt  \r\n\r\n stewardesserne til møde om. Hun bad direktør Riechers forhindre  Helle Mosvig  \r\n\r\n i at afholde det møde. Det ville han ikke, selv om  Helle Mosvig var en af  \r\n\r\n arbejdslederne. Hun fik derefter fat i tillidsrepræsentanten på Svævebådene.  \r\n\r\n De blev enige om at kontakte stewardesserne med henblik på at få dem til at  \r\n\r\n udeblive fra mødet næste formiddag. Det gjorde de ved i løbet af natten at  \r\n\r\n bringe breve til stewardesserne herom rundt til deres private bopæle. Lørdag  \r\n\r\n den 2. juli 1988 om formiddagen deltog kun forbundsrepræsentanter i mødet med  \r\n\r\n  Helle Mosvig. De spurgte  Helle Mosvig om, hvorfor hun med det formål havde  \r\n\r\n indkaldt mødet. Hun svarede, at hun havde rygdækning herfor enten fra  \r\n\r\n driftslederen eller højere oppe. </P>  \r\n\r\n<P>Forbundssekretær  Ingrid Bromander, Tjenerforbundet, har forklaret, at hun  \r\n\r\n den 1. juli 1988 blev ringet op af  Helle Hjort Rasmussen, der var meget  \r\n\r\n ophidset, fordi hun betragtede driftslederens brev som en fyreseddel. Ingrid   \r\n\r\n Bromander svarede hertil, at hun ikke kunne tro, at brevet var en fyreseddel.  \r\n\r\n Kort efter ringede  Lotte Knudsen og fortalte, at  Helle Mosvig havde  \r\n\r\n indkaldt stewardesserne til møde med henblik på valg af en ny  \r\n\r\n tillidsrepræsentant og udmeldelse af Tjenerforbundet, og at direktør Riechers  \r\n\r\n ikke ville gøre noget ved det. De blev da enige om at tage ud og berolige  \r\n\r\n stewardesserne. Hun deltog i mødet med  Helle Mosvig lørdag den 2. juli 1988  \r\n\r\n kl. 10. Hun spurgte da  Helle Mosvig, hvorfor hun havde indkaldt til mødet  \r\n\r\n med de to angivne formål. Hertil svarede hun, at det havde hun fået at vide  \r\n\r\n højere oppe fra. Hun nævnte ingen navne, og man fik det indtryk, at  \r\n\r\n  Helle Mosvig var loyal overfor sine foresatte. </P>  \r\n\r\n<P>Direktør  Niels Riechers, Dampskibsselskabet Øresund A/S, har forklaret,  \r\n\r\n at formålet med driftslederens brev i første omgang var at få stewardessernes  \r\n\r\n legitimationskort tilbage. Det var ikke en fyreseddel. Det fortalte han, da  \r\n\r\n han den 1. juli 1988 om aftenen blev ringet op af  Helle Hjort Rasmussen og  \r\n\r\n  Lotte Knudsen, som ville have ham til at forbyde  Helle Mosvig at afholde  \r\n\r\n det møde, hun havde indkaldt til. Han var næppe før de to telefonsamtaler  \r\n\r\n blevet orienteret om mødet lørdag morgen. Han ville ikke forbyde mødet. Han  \r\n\r\n erindrer ikke, om  Helle Mosvig havde nævnt overfor ham, at hun havde  \r\n\r\n indkaldt til det møde. Han fik ikke efter telefonsamtalerne med  \r\n\r\n tillidsrepræsentanterne fat i driftslederen, og han fik heller ikke kontakt  \r\n\r\n med  Helle Mosvig. </P>  \r\n\r\n<P>Driftsleder  Poul Bendtsen, Svævebådene, har forklaret, at han den 1. juli  \r\n\r\n 1988 var i kontakt med  Helle Mosvig omkring kl. 17. De talte primært om hans  \r\n\r\n brev af samme dag til stewardesserne. Det havde han formuleret sammen med  \r\n\r\n direktør Riechers. Brevets formål var primært at få stewardessernes  \r\n\r\n legitimationskort tilbage. Han havde tidligere drøftet med  Helle Mosvig,  \r\n\r\n hvordan konflikten kunne undgås. Han havde ikke drøftet mødeindkaldelsen med  \r\n\r\n  Helle Mosvig, således som stewardesserne har forklaret. Han blev orienteret  \r\n\r\n af  Helle Mosvig om mødet lørdag. Han traf lørdag formiddag den 2. juli 1988  \r\n\r\n på vej ud af lufthavnen  Helle Mosvig. Han sagde da til hende, at det ikke  \r\n\r\n var nogen god ide at deltage i det møde, når der kun var  \r\n\r\n forbundsrepræsentanter til stede. Han og  Helle Mosvig havde tidligere  \r\n\r\n drøftet ny fagforening, hvis stewardesserne meldte sig ud af Tjenerforbundet.  \r\n\r\n</P>  \r\n\r\n<P>Chefstewardesse  Helle Mosvig har forklaret, at hun den 1. juli 1988 havde  \r\n\r\n tur sammen med  Lone Westring og  Bianca Michaelsen fra kl. 14 til kl. 17. Da  \r\n\r\n de kom retur til København, blev driftslederens brev uddelt til  \r\n\r\n stewardesserne, som blev lidt chokerede. To af dem rystede. Hun fik ondt af  \r\n\r\n dem og ville hjælpe dem. Hun spurgte dem, om de skulle holde et møde. Hun  \r\n\r\n foreslog  Poul Bendtsen mødet, og han havde ikke noget imod dette. Hun, Lone  \r\n\r\n og Bianca blev derefter enige om at indkalde til mødet. De delte  \r\n\r\n telefonsamtalerne, som blev foretaget fra samme rum. Hun talte kun med to.  \r\n\r\n Den ene var Gitte Christiansen, hvem hun fortalte, at hun i morgen ville  \r\n\r\n modtage driftslederens brev. Gitte mente, at hun derved var fyret. Helle   \r\n\r\n Mosvig oplyste derefter, at hun havde i sinde at afholde et stewardessemøde  \r\n\r\n lørdag morgen. Hun sagde intet til Gitte Christiansen om ny  \r\n\r\n tillidsrepræsentant og ny fagforening. Senere på aftenen talte hun med de to  \r\n\r\n tillidsrepræsentanter fra Flyvebådene og Svævebådene. De bebrejdede hende, at  \r\n\r\n hun havde iværksat en skrækkampagne. Hertil svarede hun, at hun alene havde  \r\n\r\n iværksat en oplysningskampagne. Lørdag den 2. juli 1988 mødte hun på vej til  \r\n\r\n mødet driftsleder  Poul Bendtsen. Han tilrådede hende at lade være med at  \r\n\r\n deltage i mødet, da der kun var kommet tillidsrepræsentanter. Hun svarede, at  \r\n\r\n det var forkert, at Tjenerforbundet ikke havde orienteret stewardesserne. Hun  \r\n\r\n handlede ikke efter ordre fra ledelsen. Det var ikke aftalt, at  \r\n\r\n tillidsrepræsentanter ikke skulle kontaktes. Hun har ikke talt med  \r\n\r\n driftsleder  Poul Bendtsen om muligheden for en ny fagforening. Hun har talt  \r\n\r\n med  Helle Hjort Rasmussen om en ny tillidsrepræsentant, men ikke om en anden  \r\n\r\n fagforening. </P>  \r\n\r\n<P>Arbejdsretten skal udtale: </P>  \r\n\r\n<P>Efter bevisførelsen kan det uden enhver rimelig tvivl lægges til grund, at  \r\n\r\n chefstewardesse  Helle Mosvig den 1. juli 1988 sidst på eftermiddagen efter  \r\n\r\n aftale med driftsleder  Poul Bendtsen forsøgte stewardesserne på Svævebådene  \r\n\r\n indkaldt til et møde den 2. juli 1988 kl. 10.00 med henblik på at afværge den  \r\n\r\n til ikrafttræden den 3. juli 1988 varslede lovlige konflikt ved, at  \r\n\r\n stewardesserne valgte en ny tillidsrepræsentant og meldte sig ud af  \r\n\r\n Tjenerforbundet. Direktør  Niels Riechers undlod den 1. juli 1988 om aftenen  \r\n\r\n at efterkomme tillidsrepræsentant  Lotte Knudsens anmodning om at forbyde  \r\n\r\n chefstewardesse  Helle Mosvig at afholde det møde, hun havde indkaldt til.  \r\n\r\n Stewardesserne undlod imidlertid at deltage i mødet, fordi de to  \r\n\r\n tillidsrepræsentanter i løbet af natten fik afleveret breve til  \r\n\r\n stewardesserne med opfordring til at udeblive fra det pågældende møde. </P>  \r\n\r\n<P>Dampskibsselskabet Øresund A/S har herved handlet organisationsfjendtligt  \r\n\r\n og derved begået en alvorlig overenskomstkrænkelse. Den herfor forskyldte bod  \r\n\r\n fastsættes under hensyn til, at mødet med stewardesserne den 2. juli 1988  \r\n\r\n blev afværget ved tillidsrepræsentanternes indgriben i situationen til  \r\n\r\n 100.000 kr. </P>  \r\n\r\n<P> <I>T h i k e n d e s f o r r e t :</I>  </P>  \r\n\r\n<P>Indklagede, Dampskibsselskabet Øresund A/S, betaler til Hotel- og  \r\n\r\n Restaurationspersonalets Samvirke for Tjenerforbundet i Danmark en bod på  \r\n\r\n 100.000 kr. og 2.000 kr. i sagsomkostninger til Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.65 ff og s.595, K 86.462 (A 1987  \r\n\r\n s.119), K 87.037 (A 1987 s.129). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1989, side 105."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19890336213"
        },
        {
            "displayName": "Entydig dokumentidentifikation",
            "displayValue": "CA007011"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3362"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "17/05/1989"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "88.413"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}