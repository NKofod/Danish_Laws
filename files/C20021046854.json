{
    "id": 19765,
    "title": "Skrivelse med orientering om ny bekendtgørelse om beregning af boligens bruttoetageareal efter boligstøtteloven\\n(Til samtlige kommuner m.fl.)",
    "documentTypeId": "200",
    "isSagsforlobPeriodValid": true,
    "shortName": "SKR nr 10468 af 11/12/2002",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n</UL>  \r\n\r\n</UL>  \r\n\r\n</UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#B1\">Bilag  \r\n\r\n 1</A></td><td></td></table>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<FONT SIZE=5><P ALIGN=\"CENTER\">Skrivelse med orientering om ny  \r\n\r\n bekendtg&oslash;relse om beregning af boligens bruttoetageareal efter  \r\n\r\n boligst&oslash;tteloven</P>  \r\n\r\n</FONT>  \r\n\r\n<P ALIGN=\"CENTER\">(Til samtlige kommuner m.fl.)</P>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">Hermed udsendes fortryk af den nye bekendtg&oslash;relse  \r\n\r\n om beregning af boligens bruttoetageareal efter boligst&oslash;tteloven, som  \r\n\r\n tr&aelig;der i kraft den 1. januar 2003. Samtidig oph&aelig;ves Bygge- og  \r\n\r\n Boligstyrelsens bekendtg&oslash;relse nr. 617 af 8. juli 1992.</P>  \r\n\r\n<P ALIGN=\"JUSTIFY\">Den nye bekendtg&oslash;relse indeholder to  \r\n\r\n &aelig;ndringer:</P>  \r\n\r\n<P ALIGN=\"JUSTIFY\">1. En direkte henvisning i bekendtg&oslash;relsens  \r\n\r\n §&nbsp;1 til, at bruttoetagearealet som hovedregel opg&oslash;res som i  \r\n\r\n Bygnings- og Boligregistret (BBR). Reglerne om beregningen af boligens  \r\n\r\n bruttoetageareal i BBR er s&aring;ledes ikke l&aelig;ngere gentaget i  \r\n\r\n Socialministeriets bekendtg&oslash;relse. I stedet henvises til den  \r\n\r\n g&aelig;ldende BBR-instruks.</P>  \r\n\r\n<P ALIGN=\"JUSTIFY\">&AElig;ndringen er redaktionel og vil ikke f&aring;  \r\n\r\n betydning for kommunernes praksis for beregning af boligens bruttoetageareal  \r\n\r\n efter boligst&oslash;tteloven.</P>  \r\n\r\n<P ALIGN=\"JUSTIFY\">2. Som §&nbsp;2 i bekendtg&oslash;relsen indf&oslash;res  \r\n\r\n en ny regel om, at borgeren i ganske s&aelig;rlige tilf&aelig;lde har ret til  \r\n\r\n at f&aring; beregnet boligst&oslash;tte p&aring; grundlag af et lavere  \r\n\r\n bruttoetageareal end det opgjorte efter §&nbsp;1. Form&aring;let med  \r\n\r\n bestemmelsen er, at der skal kunne ydes samme boligst&oslash;tte til  \r\n\r\n fuldst&aelig;ndig identiske lejem&aring;l i samme ejendom, der efter de  \r\n\r\n almindelige arealopg&oslash;relsesregler ville have forskelligt areal  \r\n\r\n p&aring; grund af for eksempel isolerede gavlv&aelig;gge i den ene bolig.</P>  \r\n\r\n<P ALIGN=\"JUSTIFY\">Kommunen skal anvende den nye regel, hvis ans&oslash;geren  \r\n\r\n kan godtg&oslash;re, at en anden konkret bolig i samme ejendom har helt  \r\n\r\n tilsvarende planudformning og brugsv&aelig;rdi, herunder helt samme  \r\n\r\n indretning og antal v&aelig;relser, men et lavere bruttoetageareal opgjort  \r\n\r\n efter §&nbsp;1 end den bolig, som ans&oslash;geren bebor.</P>  \r\n\r\n<P ALIGN=\"JUSTIFY\">Det er endvidere en betingelse, at boligudgiften i  \r\n\r\n ans&oslash;gerens bolig efter boligst&oslash;tteloven skal neds&aelig;ttes  \r\n\r\n ved beregningen af boligst&oslash;tte som f&oslash;lge af boligens areal. Er  \r\n\r\n betingelserne opfyldt, kan arealet registreret for det sammenlignelige  \r\n\r\n lejem&aring;l l&aelig;gges til grund ved boligst&oslash;tteberegningen.</P>  \r\n\r\n<P ALIGN=\"JUSTIFY\">Bekendtg&oslash;relsens §&nbsp;2 bringes kun i anvendelse,  \r\n\r\n hvis ans&oslash;geren retter henvendelse til kommunen herom. Kommunen har  \r\n\r\n ikke pligt til selv at tage  initiativ til anvendelse af reglen. Reglen kan  \r\n\r\n ikke anvendes i tilf&aelig;lde, hvor lejlighederne ikke er sammenlignelige.  \r\n\r\n Boligerne m&aring; v&aelig;re fuldst&aelig;ndig ens med hensyn til  \r\n\r\n planudformning og brugsv&aelig;rdi.</P>  \r\n\r\n<P ALIGN=\"JUSTIFY\">Ans&oslash;geren skal godtg&oslash;re, at betingelserne i  \r\n\r\n bekendtg&oslash;relsens §&nbsp;2 er opfyldt. Ans&oslash;geren skal  \r\n\r\n redeg&oslash;re for hvilken bolig/hvilke boliger i ejendommen, der er helt  \r\n\r\n magen til p&aring;g&aelig;ldendes egen bolig, men har et lavere  \r\n\r\n bruttoetageareal i BBR. Kommunen skal v&aelig;re ans&oslash;geren  \r\n\r\n behj&aelig;lpelig med at unders&oslash;ge det registrerede bruttoetageareal  \r\n\r\n for de identiske lejligheder. Ans&oslash;geren skal endvidere redeg&oslash;re  \r\n\r\n for, om brugsv&aelig;rdien af de identiske lejligheder er ens.</P>  \r\n\r\n<P ALIGN=\"JUSTIFY\">Til kontrol af ans&oslash;gerens oplysninger eller som  \r\n\r\n supplement til disse kan kommunen indhente oplysninger i BBR og om  \r\n\r\n n&oslash;dvendigt oplysninger fra ejendommens ejer i form af attestation om  \r\n\r\n de konkrete boligers planudformning og brugsv&aelig;rdi, jf. stk. 1 og lovens  \r\n\r\n §&nbsp;41, stk. 4.</P>  \r\n\r\n<P ALIGN=\"JUSTIFY\">Kommunen kan anvende de tilg&aelig;ngelige oplysninger om  \r\n\r\n lejen i de sammenlignelige lejligheder som indikator for brugsv&aelig;rdi. Er  \r\n\r\n lejen ens for to sammenlignelige boliger, antages brugsv&aelig;rdien at  \r\n\r\n v&aelig;re ens.</P>  \r\n\r\n<P ALIGN=\"JUSTIFY\">Opg&oslash;relse af boligens bruttoetageareal efter  \r\n\r\n §&nbsp;2 sker med virkning fra den f&oslash;rste i m&aring;neden efter, at  \r\n\r\n ans&oslash;geren har anmodet herom. Anvendelsen af det lavere  \r\n\r\n bruttoetageareal bortfalder, hvis der sker &aelig;ndringer i  \r\n\r\n ans&oslash;gerens forhold, s&aring; betingelserne ikke l&aelig;ngere er  \r\n\r\n opfyldt.</P>  \r\n\r\n<P ALIGN=\"JUSTIFY\">Bekendtg&oslash;relsens §&nbsp;2 anvendes ikke i  \r\n\r\n tilf&aelig;lde, hvor forskellen mellem de identiske lejligheders  \r\n\r\n bruttoetageareal skyldes fejlregistrering i BBR. I s&aring;danne  \r\n\r\n tilf&aelig;lde skal kommunen som hidtil basere boligst&oslash;tteberegningen  \r\n\r\n p&aring; de faktiske forhold. Som anf&oslash;rt i Socialministeriets  \r\n\r\n vejledning af 23. oktober 2002 om individuel boligst&oslash;tte, pkt. 54  \r\n\r\n p&aring;hviler det i tilf&aelig;lde af uoverensstemmelse mellem lejerens  \r\n\r\n oplysninger til boligst&oslash;ttekontoret om det lejedes areal, og  \r\n\r\n tilsvarende oplysninger fra Bygnings- og Boligregistret, ans&oslash;geren at  \r\n\r\n godtg&oslash;re, at det lejedes bruttoetageareal faktisk afviger fra det, der  \r\n\r\n er indberettet af ejendommens ejer.</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Socialministeriet, den 11. december  \r\n\r\n 2002</I></P>  \r\n\r\n<P CLASS=SIGN1 ALIGN=\"CENTER\">Mikael Lynnerup Kristensen</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n<A NAME=\"\"B1\"\"></A>\r\n\r\n<DIV CLASS=BILAG ID=\"B1\">  \r\n\r\n<HR width=70% align=center>  \r\n\r\n<B><FONT SIZE=4><P ALIGN=\"RIGHT\">Bilag 1</P>  \r\n\r\n</B>  \r\n\r\n</FONT>  \r\n\r\n<FONT SIZE=5><P ALIGN=\"CENTER\">Bekendtg&oslash;relse om beregning af boligens  \r\n\r\n bruttoetageareal efter<BR>  \r\n\r\n boligst&oslash;tteloven</P>  \r\n\r\n<P ALIGN=\"CENTER\">&nbsp;</P>  \r\n\r\n</FONT>  \r\n\r\n<P>I medf&oslash;r af §&nbsp;77 i lov om individuel boligst&oslash;tte, jf.  \r\n\r\n lovbekendtg&oslash;relse nr. 696 af 21. august 2002, fasts&aelig;ttes:</P>  \r\n\r\n<B><P>§&nbsp;1.</B> Boligens bruttoetageareal opg&oslash;res efter regler  \r\n\r\n fastsat efter lov om bygnings- og boligregistrering.</P>  \r\n\r\n<P CLASS=STK><I>Stk. 2.</I> Opg&oslash;relsen af bruttoetagearealet efter  \r\n\r\n stk. 1 g&aelig;lder med f&oslash;lgende undtagelser:</P><DIR>  \r\n\r\n<P>1)&#9;For boliger uden selvst&aelig;ndig adgang, hvis areal ikke er  \r\n\r\n registreret som en selvst&aelig;ndig enhed i Bygnings- og Boligregistret  \r\n\r\n (BBR), men som en del af en selvst&aelig;ndig enhed, udg&oslash;res boligens  \r\n\r\n bruttoetageareal af det faktiske areal beregnet efter regler fastsat efter  \r\n\r\n lov om bygnings- og boligregistrering.</P>  \r\n\r\n<P>2)&#9;Arealet af supplementsrum, der h&oslash;rer til en bolig, men er  \r\n\r\n beliggende adskilt herfra, medregnes til boligens bruttoetageareal. Dette  \r\n\r\n g&aelig;lder f.eks. arealet af rum til beboelsesform&aring;l beliggende  \r\n\r\n p&aring; andre etager med selvst&aelig;ndig adgang med tilknyttet  \r\n\r\n adresse.</P></DIR>  \r\n\r\n<B><P>§&nbsp;2.</B> Hvis ans&oslash;geren kan godtg&oslash;re, at en anden  \r\n\r\n konkret bolig i samme ejendom har helt tilsvarende planudformning og  \r\n\r\n brugsv&aelig;rdi, herunder helt samme indretning og antal v&aelig;relser, men  \r\n\r\n et lavere bruttoetageareal opgjort efter §&nbsp;1 end den bolig, som  \r\n\r\n ans&oslash;geren bebor, opg&oslash;res boligens bruttoetageareal som  \r\n\r\n f&oslash;lger:</P>  \r\n\r\n<P CLASS=STK><I>Stk. 2.</I> Bruttoetagearealet for  \r\n\r\n boligst&oslash;tteans&oslash;gerens bolig opg&oslash;res som det areal, der  \r\n\r\n er opgjort for den helt tilsvarende bolig i ejendommen. Dette sker i  \r\n\r\n tilf&aelig;lde, hvor boligens bruttoetageareal opgjort efter §&nbsp;1  \r\n\r\n medf&oslash;rer, at boligudgiften som f&oslash;lge af lovens §&nbsp;12 og  \r\n\r\n §&nbsp;13 skal neds&aelig;ttes ved beregningen.</P>  \r\n\r\n<P CLASS=STK><I>Stk. 3.</I> Opg&oslash;relse af boligens bruttoetageareal  \r\n\r\n efter stk. 2 sker med virkning fra den f&oslash;rste i m&aring;neden efter,  \r\n\r\n at ans&oslash;geren har anmodet herom.</P>  \r\n\r\n<P CLASS=STK><I>Stk. 4.</I> Til kontrol af ans&oslash;gerens oplysninger kan  \r\n\r\n kommunen indhente attestation fra ejendommens ejer om de konkrete boligers  \r\n\r\n planudformning og brugsv&aelig;rdi, jf. stk. 1 og lovens §&nbsp;41, stk.  \r\n\r\n 4.</P>  \r\n\r\n<B><P>§&nbsp;3.</B> Bekendtg&oslash;relsen tr&aelig;der i kraft den 1. januar  \r\n\r\n 2003.</P>  \r\n\r\n<P CLASS=STK><I>Stk. 2.</I> Samtidig oph&aelig;ves Bygge- og Boligstyrelsens  \r\n\r\n bekendtg&oslash;relse nr. 617 af 8. juli 1992 om beregning af boligens  \r\n\r\n bruttoetageareal i henhold til boligst&oslash;tteloven.</P>  \r\n\r\n</DIV><!-- End of \"Bilag 1\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/12/2002"
        },
        {
            "displayName": "Accession",
            "displayValue": "C20021046854"
        },
        {
            "displayName": "Entydig dokumentidentifikation",
            "displayValue": "AO001809"
        },
        {
            "displayName": "Dato for førstegangsindlæggelse",
            "displayValue": "20/12/2002"
        },
        {
            "displayName": "Dato for indlæggelse",
            "displayValue": "04/12/2014"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10468"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "11/12/2002"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialmin. 1. kt., j.nr. 07-46"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}