{
    "id": 40312,
    "title": "Mindsteløn eller bruttorevalideringsydelsesniveau (* 1) ",
    "documentTypeId": "980",
    "isSagsforlobPeriodValid": false,
    "shortName": "KOM nr 19270 af 31/12/1996",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Mindsteløn eller bruttorevalideringsydelsesniveau </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Mindsteløn eller  \r\n\r\n bruttorevalideringsydelsesniveau (* 1) </H1>  \r\n\r\n<P></P>  \r\n\r\n<P>Ankestyrelsen har for nylig truffet en principiel afgørelse, der vedrørte  \r\n\r\n spørgsmålet om praktik under uddannelse eller arbejdsplacering. Da der synes  \r\n\r\n at være en vis tvivl om retsanvendelsen indenfor denne sagstype, er der behov  \r\n\r\n for en særlig kommentar til den nye principielle afgørelse og den tidligere  \r\n\r\n praksis, som ligger til grund for denne. </P>  \r\n\r\n<P>Sagen omhandlede en 25-årig kvinde, der var revalideringsberettiget som  \r\n\r\n følge af en kronisk tarmbetændelse. Hun havde af kommunen fået støtte til en  \r\n\r\n 1-årig HG-uddannelse med en efterfølgende 2-årig oplæring som  \r\n\r\n kontorassistent. Spørgsmålet i sagen var, om hun under den 2-årige oplæring  \r\n\r\n (kun) var berettiget til at få sin elevløn suppleret op til niveauet for  \r\n\r\n bruttorevalideringsydelsen (BRY) eller om elevlønnen skulle suppleres op til  \r\n\r\n fagets sædvanlige begyndelsesløn. </P>  \r\n\r\n<P>Kommunen havde bevilget BRY til HG-uddannelsen, mens kommunen havde været  \r\n\r\n i tvivl, om den 2-årige oplæringsperiode berettigede revalidenden til  \r\n\r\n supplement op til BRY-niveau eller om der skulle suppleres op til fagets  \r\n\r\n sædvanlige begyndelsesløn. Kommunen endte sine overvejelser med at træffe  \r\n\r\n afgørelse om, at der kun skulle suppleres op til niveauet for BRY. </P>  \r\n\r\n<P>Revalidenden klagede til ankenævnet, som fandt, at hun skulle suppleres op  \r\n\r\n til fagets sædvanlige begyndelsesløn. </P>  \r\n\r\n<P>Af fuldmægtig Jesper O. Paludan Pedersen </P>  \r\n\r\n<P>Nævnet lagde ved sin afgørelse vægt på reglerne i socialministeriets  \r\n\r\n vejledning nr. 211 af 30. november 1994, pkt. 54 om  \r\n\r\n &quot;mindstelønsordninger&quot;, og vurderede, at revalidenden i betragtning  \r\n\r\n af, at hun havde en uddannelse som blomsterdekoratør og efterfølgende havde  \r\n\r\n haft 3 års fabriksarbejde, var berettiget efter disse regler. </P>  \r\n\r\n<P>Kommunen ankede denne afgørelse til Ankestyrelsen. Indledningsvis  \r\n\r\n bemærkede kommunen, at man var enig med nævnet i, at revalidenden tilhørte  \r\n\r\n persongruppen, der var berettiget til en mindstelønsordning. Kommunen mente  \r\n\r\n dog, at dette ikke var tilstrækkeligt til uden videre at berettige hende til  \r\n\r\n at få elevlønnen suppleret op til fagets sædvanlige begyndelsesløn. </P>  \r\n\r\n<P>Kommunen fandt, at der på denne baggrund var behov for en yderligere  \r\n\r\n generel afklaring af, hvornår de to støtteformer skulle bevilges, herunder  \r\n\r\n hvad der lå i udtrykket &#187;uddannelsen er etableret som et arbejdsforhold  \r\n\r\n på det almindelige arbejdsmarked&#171;, jf. SM O-44-95 og SM O-37-95. </P>  \r\n\r\n<P>Praksis </P>  \r\n\r\n<P>Som det fremgår ovenfor er flere tidligere SM'er af betydning ved  \r\n\r\n vurderingen af denne sag: </P>  \r\n\r\n<P>I SM O-54-93 og O-37-95 fandt Ankestyrelsen, at de pågældende revalidender  \r\n\r\n &#187;kun&#171; var berettiget til at få deres praktikløn suppleret op til  \r\n\r\n BRY-niveau. Konsekvensen af SM O-54-93 var, at praksis fra før  \r\n\r\n bruttoficeringen af ydelserne i loven fastholdtes, således at revalidender,  \r\n\r\n der tog en uddannelse, som indeholdt en praktikdel, kunne få et lønsupplement  \r\n\r\n og derved blev økonomisk ligestillet med revalidender, der tog en uddannelse  \r\n\r\n uden en praktikdel. </P>  \r\n\r\n<P>SM O-37-95 vedrørte 3 revalidender, der studerede på  \r\n\r\n levnedsmiddelteknikeruddannelsen. I hvert fald en af revalidenderne opfyldte  \r\n\r\n betingelserne i pkt. 54 i vejledningen for &#187;mindstelønsordning&#171;.  \r\n\r\n Alligevel fandt Ankestyrelsen, at ingen af revalidenderne var berettiget til  \r\n\r\n at få deres praktikløn suppleret op til fagets begyndelsesløn. Ankestyrelsen  \r\n\r\n begrundede afgørelsen med, at &#187;uddannelsen ikke var etableret som et  \r\n\r\n arbejdsforhold på det almindelige arbejdsmarked&#171;. </P>  \r\n\r\n<P>Begge disse SM-er lagde vægt på princippet om, at støtten bør ydes under  \r\n\r\n &quot;hele erhvervsplanens gennemførelse og på et uændret økonomisk  \r\n\r\n niveau&quot;. </P>  \r\n\r\n<P>Som eksempler på revalidender, der var berettiget til at få deres elevløn  \r\n\r\n suppleret op til fagets sædvanlig begyndelsesløn/mindsteløn kan anføres SM  \r\n\r\n O-114-95 og O-39-95. </P>  \r\n\r\n<P>Ankestyrelsens afgørelse </P>  \r\n\r\n<P>Ved afgørelsen af den aktuelle sag måtte det lægges til grund at  \r\n\r\n revalidenden opfyldte betingelserne i vejledningens pkt. 54 for  \r\n\r\n &#187;mindstelønsordning&#171;. Endvidere måtte det lægges til grund, at den  \r\n\r\n 2-årige oplæringsperiode var etableret som et arbejdsforhold på det  \r\n\r\n almindelige arbejdsmarked. </P>  \r\n\r\n<P>Herefter var det spørgsmålet, hvilken betydning det forhold, at  \r\n\r\n erhvervsplanen var sammenstyk-ket af to i princippet uafhængige forløb,  \r\n\r\n skulle tillægges. Som tidligere nævnt havde revalidenden modtaget BRY under  \r\n\r\n HG-uddannelsen. Dette kunne ud fra princippet om støtte &#187;under hele  \r\n\r\n erhvervsplanens gennemførelse og på et uændret økonomisk niveau&#171; føre  \r\n\r\n til, at hun kun var berettiget til supplement op til BRY-niveau, som anført  \r\n\r\n af kommunen. </P>  \r\n\r\n<P>Ankestyrelsen fandt imidlertid, at HG-uddannelsen ligesåvel kunne have  \r\n\r\n været betragtet som forrevalidering, hvorefter der ikke ville have været  \r\n\r\n tvivl om, at revalidenden var berrettiget til supplement op til fagets  \r\n\r\n begyndelsesløn. På tilsvarende vis kunne tænkes en situation, hvor  \r\n\r\n revalidenden havde gennemført HG-uddannelsen inden iværksættelsen af  \r\n\r\n erhvervsplanen. Da der ikke fandtes at være reale grunde til at behandle  \r\n\r\n disse situationer forskelligt, fandt Ankestyrelsen, at revalidenden var  \r\n\r\n berettiget til at få elevlønnen suppleret op til fagets sædvanlige  \r\n\r\n begyndelsesløn. </P>  \r\n\r\n<P>Som konsekvens af ovenstående kan det konkluderes, at såfremt revalidenden  \r\n\r\n både opfylder betingelserne for en &quot;mindste- lønsordning&quot; og  \r\n\r\n bevilges en oplæringsperiode, i form af et arbejdsforhold i arbejdsretlig  \r\n\r\n forstand er hun berettiget til supplement op til fagets sædvanlige  \r\n\r\n begyndelsesløn. Endvidere kan det konkluderes, at revalidendens ret hertil  \r\n\r\n ikke påvirkes af, at hun har fået støtte til et særskilt uddannelsesforløb  \r\n\r\n inden påbegyndelsen af oplæringsperioden. </P>  \r\n\r\n<P>Afgørelsen udsendes den 15. december 1996 som SM-O-155-96. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Offentliggjort i Nyt fra Ankestyrelsen, nr. 4, december 1996.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/10/1997"
        },
        {
            "displayName": "Accession",
            "displayValue": "W19961927027"
        },
        {
            "displayName": "Entydig dokumentidentifikation",
            "displayValue": "CA008250"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Kommentar"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19270"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "31/12/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "Socialministeriet, Den Sociale Ankestyrelse"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}