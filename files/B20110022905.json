{
    "id": 135929,
    "title": "Bekendtgørelse om registrering, betaling og refusion af afgift af vejbenyttelse",
    "documentTypeId": "60",
    "isSagsforlobPeriodValid": true,
    "shortName": "BEK nr 229 af 22/03/2011",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K1\">Kapitel 1</a>   Registrering af oplysninger til opgørelse af afgift</p>\r\n<p class=\"Indholdsfortegnelse\">\r\n   <a href=\"#K2\">Kapitel 2</a>   Betaling af afgift af danske køretøjer</p>\r\n<p class=\"Indholdsfortegnelse\">\r\n   <a href=\"#K3\">Kapitel 3</a>   Betaling af afgift af udenlandske køretøjer</p>\r\n<p class=\"Indholdsfortegnelse\">\r\n   <a href=\"#K4\">Kapitel 4</a>   Refusion af afgift</p>\r\n<p class=\"Indholdsfortegnelse\">\r\n   <a href=\"#K5\">Kapitel 5</a>   Strafferegler</p><div class=\"bjelke\">Den fulde tekst</div><p class=\"Titel2\">Bekendtgørelse om registrering, betaling og refusion af afgift af vejbenyttelse</p>\r\n<p class=\"Indledning2\">I medfør af § 2, stk. 3, § 8, § 12, stk. 4, og § 14, stk. 3 og 4, i lov om afgift af vejbenyttelse, jf. lovbekendtgørelse nr. 11 af 8. januar 2006, som ændret ved lov nr. 309 af 19. april 2006, lov nr. 518 af 17. juni 2008 og lov nr. 1338 af 19. december 2008, og i medfør af § 35 i skatteforvaltningsloven, jf. lovbekendtgørelse nr. 175 af 23. februar 2011, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Registrering af oplysninger til opgørelse af afgift</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Oplysningerne om det enkelte køretøj, der danner grundlag for opgørelse af afgift af køretøjet, skal registreres i en fælles database for medlemsstaterne, som er omfattet af aftalen af 9. februar 1994 om opkrævning af afgifter for tunge erhvervskøretøjers benyttelse af visse veje. Databasen beror hos skattemyndighederne i Nederlandene.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Der skal til brug for betaling af afgift af et køretøj registreres oplysninger om</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num1\">1)</span> udstedelsessted, -dato og -klokkeslæt for afgiftsbetalingen,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num2\">2)</span> gyldighedsperiode for afgiftsbetalingen - dag, uge, måned eller år,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num3\">3)</span> antal aksler for køretøjet, jf. lovens § 3,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num4\">4)</span> køretøjets EURO-udstødningsklasse, jf. lovens § 3,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num5\">5)</span> afgiftsbeløbet,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num6\">6)</span> køretøjets registreringsnummer, og</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num7\">7)</span> køretøjets nationalitet - staten, hvori køretøjet er registreret som hjemmehørende.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> SKAT skal registrere oplysningerne om danske køretøjer, hvorefter oplysningerne overføres til registrering i den fælles database.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Virksomheder, der er omfattet af lovens § 9, skal via terminaler indtaste oplysningerne om køretøjer, der er registreret som hjemmehørende i fremmede stater, som ikke er omfattet af aftalen af 9. februar 1994. Oplysningerne overføres herefter til registrering i den fælles database.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Betaling af afgift af danske køretøjer</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> For afgiftspligtige køretøjer, der er registreringspligtige i Danmark, skal afgiften betales til SKAT ved registreringen.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> For efterfølgende afgiftsperioder skal afgiften betales til SKAT sammen med vægtafgiften. Afgiften skal betales senest den sidste hverdag (bankdag) i måneden før den måned, hvori den ny afgiftsperiode begynder, medmindre anden dato er anført på indbetalingskortet.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Ud over oplysningerne efter § 1, stk. 2, skal afgiften af danske køretøjer betales på grundlag af oplysninger om køretøjets og eventuelle tilkoblede køretøjers art, totalvægt, indretning og anvendelse, der fremkommer ved registreringen eller ved senere anmeldelser.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Hvis der efter registreringen sker ændringer med et dansk køretøj, som medfører anden afgiftsmæssig status efter lov om afgift af vejbenyttelse eller efter lov om vægtafgift af motorkøretøjer m.v., skal den afgiftspligtige part på tidspunktet for ændringen straks anmelde forholdet til SKAT, jf. § 2, stk. 2, og § 10, stk. 1, i lov om afgift af vejbenyttelse. Ændringerne har afgiftsmæssig virkning fra og med anmeldelsesdatoen.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Refusion af tidligere betalt afgift som følge af ændringer efter stk. 2, eller ved anmeldelse af ny ejer (bruger), sker til den, i hvis navn køretøjet er registreret på afgiftens forfaldstidspunkt. Afgiften refunderes uden forudgående ansøgning.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Afgiften for afgiftsperioden skal opkræves hos den, der er registreret som køretøjets ejer ved udsendelsen af opkrævningen. Hvis der også er registreret en bruger, opkræves afgiften dog hos denne. De udsendte opkrævninger skal indeholde oplysninger om afgiftens størrelse, sidste rettidige betalingsdag og afgiftsperioden.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Betaling af afgift af udenlandske køretøjer</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Den afgiftspligtige part efter lovens § 10, stk. 2, skal betale afgiften af et køretøj, der er registreret som hjemmehørende i en fremmed stat, som ikke er omfattet af aftalen af 9. februar 1994. Den afgiftspligtige part skal betale afgiften hos virksomhederne, der er omfattet af lovens § 9.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Færgeselskaber, rederier m.v., der efter lovens § 9, stk. 1, skal registrere oplysninger til opgørelse af afgift og modtage betaling af afgift af udenlandske køretøjer, kan udføre opgaven i færgehavnene eller ombord på færgen. Færgeselskabets beslutning om, hvor opgaven vil blive udført, skal meddeles til SKAT og leverandøren af det tekniske udstyr til registrering og betaling af afgift.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Virksomheder, der efter lovens § 9 registrerer oplysninger til opgørelse af afgift og modtager betaling af afgift af udenlandske køretøjer, skal udføre denne opgave efter kontrakt med leverandøren af det tekniske udstyr til registrering og betaling af afgift.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Rettigheder og pligter, som virksomhederne har ved udførelse af opgaven med at registrere oplysninger til opgørelse af afgift og modtage betaling af afgift af udenlandske køretøjer, følger herefter af kontrakten mellem den enkelte virksomhed og leverandøren af det tekniske udstyr.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Ved kontant betaling af afgift skal virksomhederne, der er omfattet af lovens § 9, følge leverandørens anvisning for overførsel af kontanterne fra virksomheden til leverandøren, herunder via elektronisk overførsel.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Refusion af afgift</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Tidligere betalt afgift refunderes uden fradrag af gebyr efter lovens § 12, hvis der er fejl i form af</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num1\">1)</span> betaling af afgift for et ikke afgiftspligtigt køretøj eller</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num2\">2)</span> dobbelt betaling af afgift for samme afgiftsperiode.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Uden for tilfælde med refusion af tidligere betalt afgift uden ansøgning efter § 4, stk. 3, skal ansøgning om refusion af tidligere betalt afgift af dansk registrerede køretøjer indgives til SKAT, der træffer afgørelse om hel eller delvis at imødekomme eller at afslå ansøgningen samt udbetaler eller modregner et eventuelt refusionsbeløb.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Ansøgning om refusion af tidligere betalt afgift af udenlandsk registrerede køretøjer skal indgives til leverandøren af det tekniske udstyr til registrering og betaling af afgift. Ansøgningen skal indgives af den, der på dette tidspunkt er ejer af det udenlandske køretøj. Ejeren kan endvidere indgive ansøgning om afgiftsrefusion til leverandøren via SKAT eller via en virksomhed, der er omfattet af lovens § 9, idet SKAT eller virksomheden snarest skal videresende ansøgningen til leverandøren.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Ejeren af et udenlandsk køretøj skal ved ansøgning om afgiftsrefusion følge de procedurer og vedlægge den dokumentation, som leverandøren anviser.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Hvis ansøgning om afgiftsrefusion for et udenlandsk køretøj kan imødekommes hel eller delvis, udbetaler leverandøren det dertil svarende beløb til ejeren af det udenlandske køretøj. Hvis ejeren af et udenlandsk køretøj over for leverandøren fremkommer med indsigelser til leverandørens meddelelse om afgiftsrefusion, skal leverandøren overgive sagen til afgørelse hos SKAT.</p>\r\n<p class=\"Stk2\">\r\n   <span class=\"StkNr\" id=\"Par9_Stk4\">Stk. 4.</span> Ved behandling af og afgørelser om ansøgning om refusion af afgift af udenlandske køretøjer kan SKAT og leverandøren af det tekniske udstyr anvende elektroniske dokumenter, herunder dokumenter i maskinel form uden underskrift af en medarbejder hos SKAT. Disse dokumenter sidestilles i retlig henseende med dokumenter med underskrift.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Strafferegler</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Medmindre højere straf er forskyldt efter lovens § 14, straffes med bøde den, der forsætligt eller groft uagtsomt</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num1\">1)</span> afgiver urigtige eller vildledende oplysninger eller fortier oplysninger til brug for afgiftskontrollen,</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num2\">2)</span> overtræder § 3, § 4, stk. 2, § 5 eller § 6, stk. 4.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Reglerne i §§ 18 og 19 i lov om opkrævning af skatter og afgifter m.v. gælder også for overtrædelser af bekendtgørelsen.</p>\r\n<p class=\"ParagrafGruppeOverskrift\">\r\n   <span id=\"Kap5_X2\">Ikrafttrædelsesregler</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Bekendtgørelsen træder i kraft den 1. april 2011.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Samtidig ophæves bekendtgørelse nr. 968 af 25. september 2008 om registrering, betaling og refusion af afgift af vejbenyttelse.</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 22. marts 2011</p><p class=\"Sign1\" align=\"center\">Peter Christensen</p><p class=\"Sign2\" align=\"right\">/ Kaj-Henrik Ludolph</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/03/2011"
        },
        {
            "displayName": "Accession",
            "displayValue": "B20110022905"
        },
        {
            "displayName": "Entydig dokumentidentifikation",
            "displayValue": "AN010687"
        },
        {
            "displayName": "Dato for førstegangsindlæggelse",
            "displayValue": "25/03/2011"
        },
        {
            "displayName": "Dato for indlæggelse",
            "displayValue": "25/03/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "229"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "22/03/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 2011-212-0026"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}