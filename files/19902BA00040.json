{
    "id": 107098,
    "title": "1990 BSF 40   FORSLAG TIL FOLKETINGSBESLUTNING OM FORURENINGSAFGIFTER PÅ KUL- OG   SVOVLDIOXID MED ERHVERVSMÆSSIG OG SOCIAL KOMPENSATION ",
    "documentTypeId": "480",
    "isSagsforlobPeriodValid": false,
    "shortName": "1990/2 BSF 40",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 40 </P>  \r\n\r\n<P></P>  \r\n\r\n<P>Forslag til folketingsbeslutning om forureningsafgifter på kul- og  \r\n\r\n svovldioxid med erhvervsmæssig og social kompensation </P>  \r\n\r\n<P></P>  \r\n\r\n<P>Fremsat af Jes Lunde (SF) Gade (SF) Birgitte Husmark (SF) Riishøj (SF)  \r\n\r\n Ebba Strange (SF) </P>  \r\n\r\n<P></P>  \r\n\r\n<P>den 8. februar 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen i begyndelsen af folketingsåret </P>  \r\n\r\n<P>1991-92 at fremsætte lovforslag med følgende indhold: </P>  \r\n\r\n<P> <I>1. Forureningsafgifter på udslip af CO2 og SO2 </I></P>  \r\n\r\n<P> Som første trin i en omlægning og forhøjelse af de danske energiafgifter  \r\n\r\n ud fra miljømæssige kriterier indføres afgifter på udslip af CO2 (kuldioxid  \r\n\r\n eller kultveilte) med 120 kr. pr. ton og SO2 (svovldioxid) med 18 kr. pr. kg.  \r\n\r\n Samtidig omlægges og reduceres de eksisterende afgifter på el, kul og  \r\n\r\n olieprodukter til en afgift, der primært fastsættes efter brændslets  \r\n\r\n energiindhold. </P>  \r\n\r\n<P>Endvidere indføres en passageafgift på individuelle opvarmningsanlæg i  \r\n\r\n fjernvarmeområder. Provenuet heraf bruges til at billiggøre  \r\n\r\n tilslutningsafgiften for nye kunder. </P>  \r\n\r\n<P> <I>2. Kompensation til de udlandskonkurrerende erhverv </I></P>  \r\n\r\n<P> Af hensyn til konkurrenceevnen sikres virksomheder i de  \r\n\r\n udlandskonkurrerende erhverv kompensation for 90 pct. af CO2- og  \r\n\r\n SO2-afgifterne på den del af deres energiforbrug, der ligger over et vist  \r\n\r\n niveau. </P>  \r\n\r\n<P>For at sikre, at også dise virksomheder tilskyndes til at spare på  \r\n\r\n energien, gøres refusion efter en passende tidsfrist betinget af, at  \r\n\r\n virksomhederne er gennemgået af en energikonsulent, og at de  \r\n\r\n energibesparelsestiltag, der kan gennemføres med en tilbagebetalingstid på  \r\n\r\n under 5 år, umiddelbart sættes i værk. </P>  \r\n\r\n<P>For de eksisterende energiafgifter sker der fortsat refusion til  \r\n\r\n erhvervene efter de nugældende regler. </P>  \r\n\r\n<P> <I>3. Tilskud til energibesparende foranstaltninger </I></P>  \r\n\r\n<P> For at sætte yderligere fart i nedbringelsen af CO2- og SO2-udslippene  \r\n\r\n afsættes årligt 500 mio. kr. til tilskud til energibesparende  \r\n\r\n foranstaltninger. Ved tildeling af midler gives første prioritet til boliger  \r\n\r\n opført før 1960 beliggende uden for de dele af landet, der har mulighed for  \r\n\r\n kollektiv varmeforsyning. </P>  \r\n\r\n<P> <I>4. Social kompensation </I></P>  \r\n\r\n<P> Resten af provenuet bruges til at sikre lavindkomstgrupper og  \r\n\r\n børnefamilier kompensation for afgiftsforhøjelsen. Det gøres ved at indføre  \r\n\r\n lavere moms på mælkeprodukter, forhøje børnechecken og forhøje det  \r\n\r\n skattemæssige 3 pct.-fradrag m.v. Endvidere skal den kollektive trafik sikres  \r\n\r\n kompensation, så en stigning i billetpriserne undgås. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Det er helt nødvendigt, at der omgående iværksættes en kraftig indsats for  \r\n\r\n at reducere Danmarks bidrag til drivhuseffekten og skovdøden. Som et vigtigt  \r\n\r\n led heri bør der indføres meget betydelige afgifter på udslip af CO2 og SO2,  \r\n\r\n hvilket vil føre til en betragtelig reduktion i forbruget af fossilt  \r\n\r\n brændstof (kul, olie og gas). Nærværende beslutningsforslag skal ses som  \r\n\r\n første trin i denne proces. </P>  \r\n\r\n<P>Miljøindsatsen skal tilrettelægges, så den bliver effektiv, socialt  \r\n\r\n forsvarlig og neutral eller måske ligefrem forbedrende for virksomhedernes  \r\n\r\n konkurrenceevne. Det sidste kan efter SF's opfattelse lade sig gøre, hvis  \r\n\r\n virksomhederne kommer foran i en udvikling, hvor øgede afgifter på bl.a.  \r\n\r\n CO2-emission bliver hverdag i stadig flere lande i og uden for EF. Indtil  \r\n\r\n videre vil det dog være nødvendigt at kompensere udlandskonkurrerende  \r\n\r\n virksomheder for forureningsafgifterne - men det skal ske på en måde, så mest  \r\n\r\n muligt af incitamentsvirkningerne bevares. </P>  \r\n\r\n<P>For yderligere at sætte gang i reduktionen i udslippene bør en del af  \r\n\r\n midlerne bruges som tilskud til energibesparende foranstaltninger. </P>  \r\n\r\n<P>De øgede afgifter vil være en økonomisk belastning for forbrugerne. Derfor  \r\n\r\n skal det resterende provenu bruges til kompensation for disse. Ikke alle kan  \r\n\r\n sikres fuld kompensation, men SF finder det afgørende, at lavindkomst- og  \r\n\r\n børnefamilierne sikres bedst muligt, jf. bemærkningerne til punkt 4. </P>  \r\n\r\n<P> <I>Bemærkninger til de enkelte punkter </I></P>  \r\n\r\n<P>  <I>1. Forureningsafgifter </I></P>  \r\n\r\n<P> Energiafgifterne har i dag en udformning og et niveau, som dels må  \r\n\r\n tilskrives tilfældigheder, dels en række forskellige hensyn til statens  \r\n\r\n finanser, forsyningssikkerheden og økonomien i eksisterende energiprojekter.  \r\n\r\n Afgifterne på forskellige former for brændsel afspejler derfor langtfra den  \r\n\r\n miljømæssige belastning, der udgår fra pågældende brændselstype. </P>  \r\n\r\n<P>I fremtiden bør afgifterne på energi helt overvejende udformes ud fra  \r\n\r\n miljøhensyn. </P>  \r\n\r\n<P>Rapporterne fra IPCC om drivhuseffekten understreger behovet for at  \r\n\r\n reducere udslippet af drivhusgasser hurtigt og markant. Den vigtigste  \r\n\r\n drivhusgas er kuldioxid, der derfor bør afgiftsbelægges. </P>  \r\n\r\n<P>Svovldioxid er en anden alvorlig forureningskilde, der bl.a. er hovedårsag  \r\n\r\n til forsuring og skovdød. Den bør derfor også afgiftsbelægges. </P>  \r\n\r\n<P>Kuldioxid og svovldioxid stammer især fra afbrænding af fossilt brændsel  \r\n\r\n og kan derfor afgiftsbelægges ved at beskatte brændslet. For svovldioxid er  \r\n\r\n det dog muligt at rense røgen, hvorfor der skal ske refusion til større  \r\n\r\n forbrugere, herunder kraftværkerne, svarende til den udrensede mængde. </P>  \r\n\r\n<P>SF ønsker med andre ord energiafgifterne omlagt og forhøjet for de mest  \r\n\r\n forurenende brændsler. Som de første trin i denne proces foreslås: </P>  \r\n\r\n<P>1. En omlægning af de nuværende afgifter, så de afspejler de fossile  \r\n\r\n brændslers energiindhold (målt i gigajoule). Afgiften på gasolie sættes dog  \r\n\r\n noget højere, jf. tabellen nedenfor. </P>  \r\n\r\n<P>2. En ensartet reduktion på 20 pct. af de således omlagte afgifter. Disse  \r\n\r\n afgifter skal helt bortfalde og erstattes af (højere) emissionsafgifter i  \r\n\r\n løbet af nogle år. </P>  \r\n\r\n<P>3. En afgift på den fra brændslet forventede emission af kul- og  \r\n\r\n svovldioxid. Afgiften skal udgøre 120 kr. pr. ton kuldioxid og 18 kr. pr.  \r\n\r\n kilo svovldioxid. Naturgassen undtages indtil videre. Disse afgifter skal  \r\n\r\n optrappes i løbet af nogle år. De skal betales af alle brugere, også  \r\n\r\n erhvervene, jf. dog nedenfor om refusion. </P>  \r\n\r\n<P>Afgifterne for varme og el kommer herefter til at se ud som følger: </P>  \r\n\r\n<PRE>  \r\n\r\n --------------------------------------------------------------------~  \r\n\r\n Kr./GJ       Nuværende      Ny            Emissions-     Ny afgift  \r\n\r\n (Brutto)     sats           energisats    sats           i alt  \r\n\r\n --------------------------------------------------------------------~  \r\n\r\n El (kul)     33             32            22             54  \r\n\r\n Kul (varme)  30             32            22             54  \r\n\r\n Fuelolie     49             32            18             50  \r\n\r\n Gasolie      49             38            11             49  \r\n\r\n --------------------------------------------------------------------~  \r\n\r\n</PRE>  \r\n\r\n<P>For at undgå at tilskyndelsen til tilslutning til naturgas- og  \r\n\r\n fjernvarmenettene svækkes, bevares den samlede afgiftssats for gasolie på sit  \r\n\r\n nuværende niveau. Herudover skal der som foreslået af Kommunernes  \r\n\r\n Landsforening indføres en passageafgift på individuelle opvarmningsanlæg i  \r\n\r\n fjernvarmeområder. Provenuet skal anvendes til at billiggøre  \r\n\r\n tilslutningsudgiften for nye kunder. </P>  \r\n\r\n<P>Denne model for omlægning af energiafgifterne er en variant af en af de  \r\n\r\n modeller, der er omtalt i den tværministerielle redegørelse om energiafgifter  \r\n\r\n fra april 1990, dog er emissionsafgifterne forhøjet med 20 pct. </P>  \r\n\r\n<P>Benzin og dieselolie pålægges ligesom andre olieprodukter en kuldioxid- og  \r\n\r\n svovldioxidafgift med de nævnte satser. Afgiften svarer til ca. 28 øre pr.  \r\n\r\n liter benzin og ca. 35 øre pr. liter dieselolie (afhængig af svovlindholdet).  \r\n\r\n</P>  \r\n\r\n<P>På helårsbasis skønnes afgiftsomlægningen at indbringe et provenu på 9,5  \r\n\r\n mia. kr. (inkl. moms og afgifterne, men ekskl. passageafgiften). </P>  \r\n\r\n<P> <I>2. Kompensation til de udlandskonkurrerende erhverv </I></P>  \r\n\r\n<P> Erergidelen af afgifterne refunderes til erhvervene efter de nugældende  \r\n\r\n regler. </P>  \r\n\r\n<P>Emissionsdelen af afgiften tilbageføres til de udlandskonkurrerende  \r\n\r\n erhverv efter følgende kriterier: </P>  \r\n\r\n<P>a. Afgifter vedrørende energiforbrug, der overstiger 1,5 pct. af  \r\n\r\n omsætningen, kan refunderes med 90 pct. Afgifter vedrørende energiforbrug  \r\n\r\n under 1,5 pct. af omsætningen refunderes ikke. Det skal dog undersøges, om  \r\n\r\n grænsen i stedet skal fastsættes som en (noget højere) andel af  \r\n\r\n værditilvæksten. </P>  \r\n\r\n<P>b. For at opnå refusion kræves desuden, at virksomheden - efter en  \r\n\r\n passende tidsfrist - er gennemgået af en energikonsulent, og at de  \r\n\r\n energibesparelsestiltag, der kan gennemføres med en tilbagebetalingstid på  \r\n\r\n højst 5 år, umiddelbart sættes i værk. Tidsfristen fastsættes  \r\n\r\n brancheafhængigt eller i forhold til energiforbrugets størrelse. </P>  \r\n\r\n<P>Senere kan det overvejes at kræve fornyet energisyn samt eventuelt at  \r\n\r\n ændre grænsen for tilbagebetalingstid i opadgående retning. </P>  \r\n\r\n<P>Det skønnes, at refusionen på helårsbasis vil udgøre i alt 2.300 mio. kr.  \r\n\r\n fordelt med 1.800 mio. kr. på kuldioxid og 500 mio. kr. på svovldioxid  \r\n\r\n (udover refusion for den udrensede svovl). </P>  \r\n\r\n<P> <I>3. Tilskud til energibesparende foranstaltninger </I></P>  \r\n\r\n<P> Ejere af boliger opført før 1979 tilbydes gratis energisyn og  \r\n\r\n prioritering af rentable energibesparende foranstaltninger. De prioriterede  \r\n\r\n energitiltag tilbydes traditionelt finansieret uanset eventuelt manglende  \r\n\r\n friværdi. </P>  \r\n\r\n<P>I de egne af landet, hvor der ikke er mulighed for tilslutning til  \r\n\r\n kollektiv varmeforsyning, tilbydes desuden valgfrihed mellem: </P>  \r\n\r\n<P>a. investeringstilskud og </P>  \r\n\r\n<P>b. rentefri, indeksregulerede lån, der tilbagebetales over maksimalt 10 år  \r\n\r\n svarende til den forventede energibesparelse. </P>  \r\n\r\n<P>Boliger fra før 1960 beliggende uden for byer med kulbaseret kraftvarme  \r\n\r\n har fortrinsret til halvdelen af det afsatte beløb. </P>  \r\n\r\n<P> <I>4. Social kompensation for forureningsafgifter </I></P>  \r\n\r\n<P> Gennem lettelser i skatter og afgifter og takster gives en social  \r\n\r\n kompensation for de forøgede afgifter på energi. Kompensationen udformes  \r\n\r\n således, at den gennemsnitlige lavindkomsthusstand med børn får en  \r\n\r\n overkompensation. Som konsekvens heraf får den gennemsnitlige  \r\n\r\n højindkomsthusstand uden børn underkompensation. </P>  \r\n\r\n<P>Beløb er i det følgende angivet på helårsbasis. For 1991, hvor  \r\n\r\n forureningsafgifterne kun vil være i kraft en del af året, reduceres beløbene  \r\n\r\n tilsvarende. </P>  \r\n\r\n<P> <I>Lettelser i personskatterne</I>  </P>  \r\n\r\n<PRE>  \r\n\r\n a. Forøgelse af 3 pct.-fradraget til 5 pct.  \r\n\r\n    og forøgelse af maksimumsbeløb  \r\n\r\n    fra 3.700 kr. til 6.200 kr.                  -3.700 mio. kr.  \r\n\r\n b. Nedsættelse af bundfradraget for  \r\n\r\n    12 pct.-skatten med 10.800 kr.                  700 mio. kr.  \r\n\r\n c. Forhøjelse af personfradraget for  \r\n\r\n    pensionister med 2.500 kr.                    - 700 mio. kr.  \r\n\r\n</PRE>  \r\n\r\n<P> <I>Ad a.</I> 3 pct.-fradraget forøges til et 5 pct.-fradrag, og  \r\n\r\n maksimumsbeløbet forøges proportionalt. </P>  \r\n\r\n<P> <I>Ad b.</I> Sænkningen af bundfradraget for 12 pct.-skatten skal ses i  \r\n\r\n sammenhæng med punkt 1 og bevirker, at indkomster over ca. 230.000 kr. ikke  \r\n\r\n får nogen lettelse i personskatten. </P>  \r\n\r\n<P> <I>Ad c.</I> Da de færreste pensionister får fuld glæde af punkt 1,  \r\n\r\n forøges deres personfradrag i stedet med 2.500 kr. De pensionister, der  \r\n\r\n heller ikke får glæde af det, fordi de absolut ingen supplerende indkomst  \r\n\r\n har, bliver kompenseret af varmehjælpen, hvortil der afsættes 300 mio. kr.  \r\n\r\n Varmehjælpen søges samtidig omlagt, så den ikke ødelægger incitamenterne til  \r\n\r\n at spare på energien. </P>  \r\n\r\n<P>Disse forslag vil koste 3.700 mio. kr. på årsbasis, hvortil kommer  \r\n\r\n varmehjælpen. </P>  \r\n\r\n<P> <I>Nedsat moms på mælkevarer </I></P>  \r\n\r\n<P> Momsen på mælkevarer nedsættes fra 22 til 9 pct. til gavn for navnlig  \r\n\r\n børnefamilierne. Dette koster ca. 1 mia. kr. </P>  \r\n\r\n<P> <I>Målrettede forbedringer for børnefamilierne </I></P>  \r\n\r\n<P> Børnefamilieydelsen forøges med 1.000 kr. pr. barn pr. år, hvilket koster  \r\n\r\n ca. 1,1 mia. kr. på årsbasis. </P>  \r\n\r\n<P> <I>Kompensation til den kollektive trafik </I></P>  \r\n\r\n<P> Forureningsafgifterne vil fordyre den kollektive trafik. For at undgå  \r\n\r\n dette tilbageføres 400 mio. kr. til DSB, de amtskommunale trafikselskaber  \r\n\r\n m.v. Det skal ske som bloktilskud, således at de kollektive trafikselskabers  \r\n\r\n tilskyndelse til at spare på de fossile brændsler bevares. Derved sikres  \r\n\r\n netto endda en vis billiggørelse af den kollektive trafik til gavn for bl.a.  \r\n\r\n børnefamilier. </P>  \r\n\r\n<P>SF er dog åben over for andre måder at fordele kompensationsbeløbet på,  \r\n\r\n blot de anførte målsætninger tilgodeses. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "08/02/1991"
        },
        {
            "displayName": "Accession",
            "displayValue": "19902BA00040"
        },
        {
            "displayName": "Entydig dokumentidentifikation",
            "displayValue": "CL002710"
        },
        {
            "displayName": "Dato for førstegangsindlæggelse",
            "displayValue": "08/02/1991"
        },
        {
            "displayName": "Dato for indlæggelse",
            "displayValue": "08/02/1991"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "40"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}