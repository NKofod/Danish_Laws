{
    "id": 106323,
    "title": "1997 BSF 36   FOLKETINGSBESLUTNING OM UNDERSØGELSE AF GENERATIONSSKIFTEVILKÅRENE FOR SMÅ   OG MELLEMSTORE VIRKSOMHEDER ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 36",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 36 </P>  \r\n\r\n<P></P>  \r\n\r\n<P>Folketingsbeslutning om undersøgelse af generationsskiftevilkårene for små  \r\n\r\n og mellemstore virksomheder </P>  \r\n\r\n<P></P>  \r\n\r\n<P>Fremsat af Sonja Albrink (CD) Peter Duetoft (CD) Mimi Jakobsen (CD) </P>  \r\n\r\n<P></P>  \r\n\r\n<P>den 28. oktober 1997 </P>  \r\n\r\n<P></P>  \r\n\r\n<P>Vedtaget ved anden (sidste) behandling den 19. december 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at nedsætte et udvalg til undersøgelse af  \r\n\r\n små og mellemstore virksomheders muligheder for generationsskifte til såvel  \r\n\r\n personer inden for familien som til virksomhedens nære medarbejdere. Udvalget  \r\n\r\n skal udarbejde forslag til konkrete ændringer af lovgivningen med det formål  \r\n\r\n at lette de omtalte generationsskifter. Udvalgets arbejde skal være afsluttet  \r\n\r\n senest den 1. januar 1999. </P>  \r\n\r\n<P>Oprindelig fremsat forslag </P>  \r\n\r\n<P>Folketinget pålægger regeringen at nedsætte et udvalg til undersøgelse af  \r\n\r\n små og mellemstore virksomheders muligheder for generationsskifte til såvel  \r\n\r\n personer inden for familien som til virksomhedens nære medarbejdere. Udvalget  \r\n\r\n skal udarbejde forslag til konkrete ændringer af lovgivningen med det formål  \r\n\r\n at lette de omtalte generationsskifter. Udvalgets arbejde skal være afsluttet  \r\n\r\n senest den 1. januar 1999. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Generationsskifte har bl.a. af skattemæssige årsager længe skabt problemer  \r\n\r\n for små og mellemstore virksomheders drift og fortsatte overlevelsesevne. I  \r\n\r\n kommissionsbetænkning 1111/1987, &#187;Generationsskifte - skatter og  \r\n\r\n afgifter&#171;, anbefalede udvalget en langt bredere lempelse af  \r\n\r\n generationsskiftebeskatningen, end der senere er gennemført. Årtiers  \r\n\r\n diskussion førte dels til en hårdt tiltrængt nedsættelse af arve- og  \r\n\r\n gaveafgifterne i 1994, dels til en udvidelse af mulighederne for skattemæssig  \r\n\r\n succession ved overdragelse af skatterelevante aktiver. Europa-Kommissionen  \r\n\r\n henstillede endvidere i 1994 til de enkelte medlemslande om at lette  \r\n\r\n generationsskiftet for de mange virksomheder, som står over for et  \r\n\r\n ejerskifte. </P>  \r\n\r\n<P>På trods af at problemerne er kendt, kæmper mange virksomheder i dag  \r\n\r\n fortsat med likviditetsproblemer, når virksomhedsejeren ønsker at gå på  \r\n\r\n pension eller dør. Dette gælder særligt i de tilfælde, hvor ejeren ikke har  \r\n\r\n slægtsarvinger, som ønsker at fortsætte virksomhedens drift, og hvor  \r\n\r\n virksomheden ønskes overdraget til nære medarbejdere, som besidder den  \r\n\r\n nødvendige viden og know-how til at sikre virksomhedens fortsatte drift. En  \r\n\r\n sådan overdragelse betyder i almindelighed et yderligere likviditetstræk på  \r\n\r\n virksomheden, som vanskeliggør virksomhedens fortsatte drift. Det var på  \r\n\r\n denne baggrund, at et flertal i udvalget bag betænkningen  \r\n\r\n &#187;Generationsskifte - skatter og afgifter&#171; anbefalede, at en  \r\n\r\n successionsordning også omfattede en overdragelse af virksomheden til nære  \r\n\r\n medarbejdere. </P>  \r\n\r\n<P>Den manglende mulighed for skattemæssig succession ved overdragelse til  \r\n\r\n ubeslægtede betyder typisk, at der vil skulle ske beskatning af genvundne  \r\n\r\n afskrivninger, ejendomsavance og ikke mindst beskatning af virksomhedens  \r\n\r\n goodwill. I almindelighed har en ejer af en mindre eller mellemstor  \r\n\r\n virksomhed stort set hele sin formue bundet i virksomheden. Når ejeren  \r\n\r\n beskattes af disse forskellige mere eller mindre fiktive avancer, betyder  \r\n\r\n det, at det kontante provenu ved salget bliver kraftigt reduceret og derfor  \r\n\r\n ikke modsvarer en sædvanlig pensionsopsparing. Samtidig skal den nye ejer  \r\n\r\n præstere en stor kontant udbetaling, som kan være vanskelig at fremskaffe,  \r\n\r\n fordi værdien af goodwill i reglen ikke kan belånes. </P>  \r\n\r\n<P>Forslagsstillerne mener, at der er behov for en tilbundsgående  \r\n\r\n undersøgelse af problemer og løsningsmodeller for generationsskifterne i de  \r\n\r\n små og mellemstore virksomheder. Undersøgelsen skal udarbejdes af et bredt  \r\n\r\n sammensat udvalg, som tillige bør udarbejde et lovudkast med forslag til  \r\n\r\n ændrede regler, der kan lette generationsskiftet for de små og mellemstore  \r\n\r\n virksomheder. Det forudsættes derfor, at såvel arbejdstager-, arbejdsgiver-  \r\n\r\n som erhvervsorganisationer samt berørte ressortministerier bliver  \r\n\r\n repræsenteret ved sammensætningen af udvalget. </P>  \r\n\r\n<P>Kun en samlet lovgivningsmæssig løsning kan fjerne de barrierer, der er  \r\n\r\n for langsigtede og velplanlagte generationsskifter. Erfaringen viser, at  \r\n\r\n &#187;lappeløsninger&#171; på længere sigt ikke fører til målet. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Sonja Albrink</B> (CD): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om undersøgelse af  \r\n\r\n generationsskiftevilkårene for små og mellemstore virksomheder</I>  </P>  \r\n\r\n<P>(Beslutningsforslag nr. B 36). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/12/1997"
        },
        {
            "displayName": "Accession",
            "displayValue": "19971BA00036"
        },
        {
            "displayName": "Entydig dokumentidentifikation",
            "displayValue": "CL008011"
        },
        {
            "displayName": "Dato for førstegangsindlæggelse",
            "displayValue": "19/12/1997"
        },
        {
            "displayName": "Dato for indlæggelse",
            "displayValue": "19/12/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "36"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}