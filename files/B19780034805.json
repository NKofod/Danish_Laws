{
    "id": 47268,
    "title": "Bekendtgørelse om ansættelse af faste, heltidsansatte lærere ved Arkitektskolen i Århus. ",
    "documentTypeId": "60",
    "isSagsforlobPeriodValid": false,
    "shortName": "BEK nr 348 af 04/07/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om ansættelse af faste,  \r\n\r\n heltidsansatte lærere ved Arkitektskolen i Århus. </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 14 i anordning nr. 346 af 4. juli 1978 fastsætter  \r\n\r\n ministeren for kulturelle anliggender følgende: </P>  \r\n\r\n<P> <I>Oprettelse af stillinger.</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Skolerådet afgiver indstilling til ministeriet  \r\n\r\n for kulturelle anliggender om oprettelse af stillinger. </P>  \r\n\r\n<P> <I>Opslag.</I>  </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ledige stillinger skal opslås, jfr. dog § 11.  \r\n\r\n</P>  \r\n\r\n<P CLASS=STK> <I>Stk. 2. </I> Skolerådet udfærdiger stillingsopslag.  \r\n\r\n Professorater opslås af ministeriet for kulturelle anliggender. </P>  \r\n\r\n<P CLASS=STK> <I>Stk. 3. </I> Opslaget skal angive ansættelsesområde,  \r\n\r\n stillingens indhold og de krav til kvalifikationer, der stilles. Det skal  \r\n\r\n desuden angive stillingens betegnelse samt ansættelsesvilkår i øvrigt.  \r\n\r\n Opslaget skal angive krav om dokumentation af kvalifikationer. </P>  \r\n\r\n<P CLASS=STK> <I>Stk. 4. </I> Opslag af ledige stillinger skal offentliggøres  \r\n\r\n ved anvendelse af en sådan form for avertering, som er bedst egnet til at  \r\n\r\n bringe opslaget til egnede ansøgeres kendskab, typisk i fagblade og eventuelt  \r\n\r\n dagspressen. </P>  \r\n\r\n<P CLASS=STK> <I>Stk. 5. </I> Opslaget skal indeholde tidsfrist for  \r\n\r\n indsendelse af ansøgning. Hvis ikke ganske særlige forhold gør sig gældende,  \r\n\r\n må ansøgningsfristen ikke være mindre end 14 dage. Opslaget skal angive,  \r\n\r\n hvortil ansøgningen skal sendes og om fornødent tillige til hvem, den skal  \r\n\r\n stiles. For sent indgivne ansøgninger kan ikke tages i betragtning. </P>  \r\n\r\n<P> <I>Fagkyndigt udvalg.</I>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Til behandling af indkomne ansøgninger nedsætter  \r\n\r\n skolerådet et fagkyndigt udvalg bestående af 3 eller 5 medlemmer, hvoraf  \r\n\r\n højst 2 (henholdsvis 4) skal være tilknyttet skolen og højst 1 (henholdsvis  \r\n\r\n 2) være en fagkyndig uden for skolen. De fagkyndige skal mindst besidde samme  \r\n\r\n kvalifikationer, som forlanges af den, der ønskes ansat. </P>  \r\n\r\n<P CLASS=STK> <I>Stk. 2. </I> Ved vurderingen heraf er det ikke afgørende, om  \r\n\r\n det fagkyndige medlem selv har været underkastet en eller anden form for  \r\n\r\n vurdering eller udnævnelse. </P>  \r\n\r\n<P CLASS=STK> <I>Stk. 3. </I> Ingen kan vælges til medlem af et fagkyndigt  \r\n\r\n udvalg, når der foreligger omstændigheder, der er egnede til at vække tvivl  \r\n\r\n om den pågældendes habilitet. Ved professorbedømmelser kan den professor, der  \r\n\r\n fratræder, ikke indtræde som medlem af det fagkyndige udvalg, med mindre  \r\n\r\n særlige krav om fagkyndighed nødvendiggør dette. </P>  \r\n\r\n<P CLASS=STK> <I>Stk. 4. </I> 2 medlemmer af de studerendes gruppe i  \r\n\r\n skolerådet kan som observatører deltage i det fagkyndige udvalgs arbejde uden  \r\n\r\n stemmeret. </P>  \r\n\r\n<P> <I>Det fagkyndige udvalgs indstilling.</I>  </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Når udvalgets sammensætning er besluttet,  \r\n\r\n fastsættes en frist inden for hvilken udvalget skal afgive sin skriftlige  \r\n\r\n indstilling. </P>  \r\n\r\n<P CLASS=STK> <I>Stk. 2. </I> Udvalget kan i særlige tilfælde bestemme, at  \r\n\r\n ansøgerne skal have lejlighed til at indsende supplerende materiale til  \r\n\r\n bedømmelse. I så fald fastsættes en frist herfor, som alle ansøgere  \r\n\r\n underrettes om. </P>  \r\n\r\n<P CLASS=STK> <I>Stk. 3. </I> Er den ledige stilling et professorat, skal  \r\n\r\n bedømmelsen udmunde i en begrundet udtalelse om, hvorvidt den enkelte ansøger  \r\n\r\n kan anses for kvalificeret til det pågældende professorat. </P>  \r\n\r\n<P CLASS=STK> <I>Stk. 4. </I> Er den ledige stilling ikke-professoral, kan  \r\n\r\n udvalget for så vidt angår de ansøgere, der af et enigt udvalg som helhed  \r\n\r\n ikke skønnes at kunne komme i betragtning til den pågældende stilling,  \r\n\r\n indskrænke sig til at anføre dette med angivelse af hvilke krav ansøgerne  \r\n\r\n ikke opfylder. For de øvrige ansøgere skal der afgives en begrundet udtalelse  \r\n\r\n om hver enkelt ansøgers kvalifikationer. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> På grundlag af bedømmelsen af den enkelte  \r\n\r\n ansøger afgiver udvalget en motiveret indstilling om, med hvem af de  \r\n\r\n kvalificerede ansøgere, stillingen ud fra en samlet vurdering, bør besættes.  \r\n\r\n Indstillingen må ikke offentliggøres uden skriftlig samtykke fra ansøgerne.  \r\n\r\n</P>  \r\n\r\n<P CLASS=STK> <I>Stk. 2. </I> Udvalgets indstilling kan enten være eenstemmig  \r\n\r\n eller en indstilling fra et flertal og/eller mindretal. Er der  \r\n\r\n meningsforskelle mellem udvalgets medlemmer skal dette klart fremgå af  \r\n\r\n udvalgets indstilling. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Det fagkyndige udvalgs indstilling sendes for så  \r\n\r\n vidt angår bedømmelsen af dem selv inden behandlingen i skoleåret til de  \r\n\r\n enkelte ansøgere. Inden for en frist, som ikke kan være kortere end 8 dage,  \r\n\r\n kan ansøgerne skriftligt fremføre deres bemærkninger. Når fristen er udløbet,  \r\n\r\n og efter at det fagkyndige udvalg har haft lejlighed til at kommentere  \r\n\r\n eventuelle bemærkninger fra ansøgerne, afgives sagen til behandling i  \r\n\r\n skolerådet. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Samtidig med det fagkyndige bedømmelsesudvalgs  \r\n\r\n nedsættelse nedsætter skolerådet et udvalg bestående af 2 medlemmer af  \r\n\r\n lærernes gruppe i skolerådet og 2 medlemmer af de studerendes gruppe i  \r\n\r\n skolerådet. Kopi af de indkomne ansøgninger sendes til udvalget, der udtaler  \r\n\r\n sig om ansøgernes egnethed i forhold til studiepraksis, den øvrige lærerstab  \r\n\r\n m.v. og om ansøgernes pædagogiske kvalifikationer. Udvalgets udtalelse indgår  \r\n\r\n i det fagkyndige bedømmelsesudvalgs arbejde og medsendes indstillingen til  \r\n\r\n skolerådet. </P>  \r\n\r\n<P> <I>Behandling i skolerådet.</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Ved sagens behandling i skolerådet indbydes de  \r\n\r\n medlemmer af det fagkyndige udvalg, der ikke i forvejen er valgte medlemmer  \r\n\r\n af skolerådet, til at deltage i rådets forhandlinger, dog uden stemmeret.  \r\n\r\n</P>  \r\n\r\n<P CLASS=STK> <I>Stk. 2. </I> Finder rådet, at indstillingen fra det  \r\n\r\n fagkyndige udvalg ikke giver tilstrækkeligt grundlag for beslutning, kan  \r\n\r\n sagen sendes tilbage til udvalget med henblik på omarbejdning eller  \r\n\r\n supplering. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Beslutning om ansættelse eller indstilling om  \r\n\r\n ansættelse af en ansøger kan kun træffes, såfremt den pågældende af et  \r\n\r\n flertal af det fagkyndige udvalgs medlemmer er anset for kvalificeret til at  \r\n\r\n komme i betragtning ved besættelse af stillingen. </P>  \r\n\r\n<P CLASS=STK> <I>Stk. 2. </I> Er det fagkyndige udvalgs indstilling  \r\n\r\n eenstemmig, kan skolerådet kun forkaste den, såfremt 2/3 af alle  \r\n\r\n skolerådsmedlemmer stemmer herfor. Forkastes indstillingen, kan stillingen  \r\n\r\n ikke besættes på det foreliggende grundlag, og der må da i henhold til § 9  \r\n\r\n tages stilling til, hvorledes der skal forholdes. </P>  \r\n\r\n<P CLASS=STK> <I>Stk. 3. </I> En flertalsindstilling, der ikke er eenstemmig,  \r\n\r\n kan vedtages eller forkastes ved almindelig stemmeflerhed blandt de  \r\n\r\n fremmødte. Forkastes flertalsindstillingen, kan det under opfyldelse af de i  \r\n\r\n stk. 4 anførte krav vedtages at følge en mindretalsindstilling. Sker dette  \r\n\r\n ikke, skal der i medfør af § 9 tages stilling til, hvorledes der skal  \r\n\r\n forholdes. </P>  \r\n\r\n<P CLASS=STK> <I>Stk. 4. </I> Til vedtagelse af en mindretalsindstilling  \r\n\r\n kræves, at 2/3 af skolerådets medlemmer stemmer herfor. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Kan skolerådet ikke træffe nogen beslutning  \r\n\r\n eller indstilling om ansættelse, træffer det bestemmelse om, hvorvidt  \r\n\r\n stillingen skal opslås påny, eller om den ikke for tiden skal besættes. </P>  \r\n\r\n<P> <I>Eventuel fornyet behandling i det fagkyndige udvalg.</I>  </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Såfremt den person, der indstilles til  \r\n\r\n ansættelse, frasiger sig stillingen eller fratræder efter mindre end 3  \r\n\r\n måneders ansættelse, og såfremt der i indstillingen fra det fagkyndige udvalg  \r\n\r\n er indstillet flere kvalificerede ansøgere, kan det besluttes at lade det  \r\n\r\n fagkyndige udvalg afgive fornyet indstilling på grundlag af de ansøgninger,  \r\n\r\n der forelå i forbindelse med opslaget af stillingen. I så fald skal ansøgerne  \r\n\r\n underrettes herom. </P>  \r\n\r\n<P> <I>Besættelse af stillinger uden opslag.</I>  </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> I ganske særlige tilfælde kan besættelse af et  \r\n\r\n professorat ske uden opslag. </P>  \r\n\r\n<P CLASS=STK> <I>Stk. 2. </I> Fremsættes der forslag om besættelse af en  \r\n\r\n stilling med en bestemt person uden opslag, kan skolerådet beslutte at  \r\n\r\n nedsætte et fagkyndigt udvalg, jfr. § 3, der skal overveje, om der er grund  \r\n\r\n til at besætte stillingen uden opslag, eller om stillingen bør besættes på  \r\n\r\n normal måde. </P>  \r\n\r\n<P CLASS=STK> <I>Stk. 3. </I> Udvalget kan afgive indstilling om besættelse  \r\n\r\n uden opslag, når det må antages, at stillingen på fuld forsvarlig måde kan  \r\n\r\n besættes med den foreslåede person. Dennes kvalifikationer skal i så fald  \r\n\r\n efter udvalgets skøn være tilstrækkeligt godtgjort forud enten ved virksomhed  \r\n\r\n i en tilsvarende eller beslægtet stilling eller på anden måde, og da således  \r\n\r\n at han må anses at være andre, der kunne komme i betragtning, klart  \r\n\r\n overlegen. Indstillingen skal være begrundet. </P>  \r\n\r\n<P CLASS=STK> <I>Stk. 4. </I> Til vedtagelse af en indstilling om besættelse  \r\n\r\n uden opslag kræves det, at udvalgets indstilling er eenstemmig, og at mindst  \r\n\r\n 2/3 af skolerådets medlemmer stemmer for indstillingen. </P>  \r\n\r\n<P> <I>Konstitution.</I>  </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Beslutning om konstitution i et professorat  \r\n\r\n træffes i overensstemmelse med de i nærværende bekendtgørelse fastsatte  \r\n\r\n regler om ansættelse, for så vidt perioden strækker sig udover 4 måneder.  \r\n\r\n</P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Bekendtgørelsen træder i kraft den 1. juli  \r\n\r\n 1978. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Ministeriet for kulturelle anliggender,  \r\n\r\n den 4. juli 1978. </I> </P>  \r\n\r\n<P CLASS=UNDERSKREVET-AF ALIGN=CENTER>Niels Matthiasen </P>  \r\n\r\n<P CLASS=MINISTER ALIGN=RIGHT>/&auml;Thomas Kaae Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/07/1978"
        },
        {
            "displayName": "Accession",
            "displayValue": "B19780034805"
        },
        {
            "displayName": "Entydig dokumentidentifikation",
            "displayValue": "CM006058"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "21/12/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "348"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "04/07/1978"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "J. nr. 3. kt. 430-3-77"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}