{
    "id": 106127,
    "title": "1986 BSF 13   FORSLAG TIL FOLKETINGSBESLUTNING OM ANVENDELSE AF SKÆRMTERMINALER PÅ   ARBEJDSPLADSER ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 13",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 13 </P>  \r\n\r\n<P></P>  \r\n\r\n<P>Forslag til folketingsbeslutning om anvendelse af skærmterminaler på  \r\n\r\n arbejdspladser </P>  \r\n\r\n<P></P>  \r\n\r\n<P>Fremsat af Elisabeth Bruun Olesen (VS) Albrechtsen (VS) Tinning (VS) </P>  \r\n\r\n<P></P>  \r\n\r\n<P>den 15. oktober 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen inden folketingsårets udløb at </P>  \r\n\r\n<P>fremsætte lovforslag om anvendelse af skærmterminaler på </P>  \r\n\r\n<P>arbejdspladser med henblik på ikrafttræden 1. juli 1987 efter </P>  \r\n\r\n<P>følgende retningslinjer: </P>  \r\n\r\n<P>1. Formål </P>  \r\n\r\n<P>Beskæftigede ved skærmterminaler skal sikres de bedst mulige </P>  \r\n\r\n<P>sikkerheds- og sundhedsforhold samt uddannelsesmuligheder og den </P>  \r\n\r\n<P>størst mulige tryghed i arbejdet. </P>  \r\n\r\n<P>2. Arbejdsmiljø </P>  \r\n\r\n<P>a) Den daglige arbejdstid ved en skærmterminal må højst udgøre </P>  \r\n\r\n<P>halvdelen af arbejdstiden inkl. 15 minutters pause pr. time. </P>  \r\n\r\n<P>b) Gravide har ret til omplacering til andet arbejde end skærmarbejde </P>  \r\n\r\n<P>uden tab af løn eller anciennitet. </P>  \r\n\r\n<P>c) Skærmbriller og andre nødvendige hjælpemidler ved skærmarbejde </P>  \r\n\r\n<P>betales fuldt ud af arbejdsgiveren. </P>  \r\n\r\n<P>d) Skærmterminaludstyr skal indrettes, så det er tilpasset eller ved </P>  \r\n\r\n<P>hurtig omstilling kan tilpasses hver enkelt medarbejder, der </P>  \r\n\r\n<P>betjener udstyret. </P>  \r\n\r\n<P>3. Uddannelse </P>  \r\n\r\n<P>a) Arbejdsgiveren har pligt til at give hver enkelt medarbejder: </P>  \r\n\r\n<P>- en grundig uddannelse i betjening af nyanskaffet udstyr og nye </P>  \r\n\r\n<P>systemer samt en fortløbende opfølgning af denne uddannelse, </P>  \r\n\r\n<P>- et bredere kendskab til det tekniske udstyr og de systemer, der </P>  \r\n\r\n<P>anvendes i virksomheden, og </P>  \r\n\r\n<P>- en almen indsigt i EDB, herunder også teknologiforståelse og </P>  \r\n\r\n<P>teknologivurdering. </P>  \r\n\r\n<P>b) Alle uddannelsesaktiviteter planlægges og gennemføres i </P>  \r\n\r\n<P>arbejdstiden i samarbejde med de ansattes faglige organisationer </P>  \r\n\r\n<P>og betales af arbejdsgiverne. </P>  \r\n\r\n<P>4. Distancearbejde </P>  \r\n\r\n<P>a) Der kan ikke oprettes og udflyttes skærmarbejdspladser til </P>  \r\n\r\n<P>medarbejdernes hjem, således at medarbejderne tvinges til at </P>  \r\n\r\n<P>arbejde i hjemmet. </P>  \r\n\r\n<P>b) Udflytning af skærmterminalarbejde til filialer uden for </P>  \r\n\r\n<P>virksomheden kan kun ske efter forhandling med de faglige </P>  \r\n\r\n<P>organisationer. I sådanne filialer skal i øvrigt alle den </P>  \r\n\r\n<P>foreslåede lovs bestemmelser være gældende. </P>  \r\n\r\n<P>5. Informationspligt </P>  \r\n\r\n<P>Ved enhver påtænkt indførelse af nyt skærmudstyr eller nye systemer </P>  \r\n\r\n<P>og/ eller ved påtænkte ændringer i bestående systemer har </P>  \r\n\r\n<P>arbejdsgiveren pligt til at give hver enkelt medarbejder en </P>  \r\n\r\n<P>skriftlig information i en overskuelig og letforståelig form. </P>  \r\n\r\n<P>Informationen skal tilpasses de personalegrupper, den er tiltænkt. </P>  \r\n\r\n<P>Denne information skal som et minimum indeholde oplysninger om: </P>  \r\n\r\n<P>a) den ny teknologis </P>  \r\n\r\n<P>- formål </P>  \r\n\r\n<P>- funktion </P>  \r\n\r\n<P>- udformning </P>  \r\n\r\n<P>- økonomi </P>  \r\n\r\n<P>- krav om færdigheder ved anvendelsen </P>  \r\n\r\n<P>- eventuelle sammenhænge med andre systemer samt </P>  \r\n\r\n<P>b) de påregnede konsekvenser for </P>  \r\n\r\n<P>- arbejdsmiljøet </P>  \r\n\r\n<P>- arbejdets tilrettelæggelse og indhold </P>  \r\n\r\n<P>- personalebehov </P>  \r\n\r\n<P>- uddannelse </P>  \r\n\r\n<P>- muligheder for overvågning/ kontrol af arbejdsindsats. </P>  \r\n\r\n<P>Informationen skal gives på så tidligt et tidspunkt, at medarbejderne </P>  \r\n\r\n<P>og de faglige organisationer får gode muligheder for at drøfte og </P>  \r\n\r\n<P>tage stilling til sagerne, og således at disses synspunkter, ideer </P>  \r\n\r\n<P>og forslag indgår i beslutningsgrundlaget. Mangelfulde </P>  \r\n\r\n<P>informationer eller uenigheder om oplysninger og vurderinger i den </P>  \r\n\r\n<P>givne information har opsættende virkning på de endelige </P>  \r\n\r\n<P>beslutninger. </P>  \r\n\r\n<P>Medarbejderne og deres faglige repræsentanter gives inden for normal </P>  \r\n\r\n<P>arbejdstid den tid, som medarbejderne og de faglige organisationer </P>  \r\n\r\n<P>finder nødvendig for at sætte sig ind i og drøfte den givne </P>  \r\n\r\n<P>information. </P>  \r\n\r\n<P>6. Teknologivurdering </P>  \r\n\r\n<P>a) Der foretages på den enkelte virksomhed teknologivurdering ved </P>  \r\n\r\n<P>enhver indførelse af nyt skærmudstyr eller ændring i bestående </P>  \r\n\r\n<P>skærmudstyr og systemer. </P>  \r\n\r\n<P>b) Teknologivurderingen kan foretages af ekspertise hentet udefra. </P>  \r\n\r\n<P>Når virksomheden henter ekspertise udefra, skal dette ske i samråd </P>  \r\n\r\n<P>med de faglige organisationer. Disse kan tillige inddrage </P>  \r\n\r\n<P>ekspertise efter eget ønske og betalt af arbejdsgiverne, ligesom </P>  \r\n\r\n<P>de i forhandlingssituationer kan inddrage egne konsulenter med </P>  \r\n\r\n<P>bisidderstatus. </P>  \r\n\r\n<P>7. Kontrol og overvågning </P>  \r\n\r\n<P>a) Ved indførelse og brug af skærmterminaludstyr skal medarbejderne </P>  \r\n\r\n<P>have fuld viden om og indsigt i den kontrol og overvågning, der er </P>  \r\n\r\n<P>til stede i EDB-systemet. </P>  \r\n\r\n<P>b) EDB-systemet må ikke bruges til at kontrollere og overvåge den </P>  \r\n\r\n<P>enkelte medarbejders arbejdsindsats. </P>  \r\n\r\n<P>c) Medarbejderne skal oplyses om og have indflydelse på, hvornår og </P>  \r\n\r\n<P>til hvilket formål, kontrollen og overvågningen bruges. </P>  \r\n\r\n<P>d) Den enkelte medarbejder skal have indsigt i resultatet af </P>  \r\n\r\n<P>registreringen og sikres mulighed for at deltage i vurderingen af </P>  \r\n\r\n<P>den. </P>  \r\n\r\n<P>8. Arbejdsmiljø- og teknologivurderingsforskning </P>  \r\n\r\n<P>Arbejdsgiverne har pligt til at lade forskere/ eksperter få adgang </P>  \r\n\r\n<P>til virksomheden i forbindelse med teknologivurdering og </P>  \r\n\r\n<P>arbejdsmiljøundersøgelser i fornødent omfang, såfremt de faglige </P>  \r\n\r\n<P>organisationer på virksomheden ønsker dette. </P>  \r\n\r\n<P>9. Sanktionsbestemmelser </P>  \r\n\r\n<P>a) Lovforslaget bør indeholde en sanktionsbestemmelse, hvorefter </P>  \r\n\r\n<P>overtrædelse af bestemmelser i loven indebærer, at det udstyr og </P>  \r\n\r\n<P>de systemer, for hvilke bestemmelserne ikke er fulgt, ikke må </P>  \r\n\r\n<P>anvendes. </P>  \r\n\r\n<P>b) I situationer, hvor der er tvivl om, hvorvidt bestemmelserne er </P>  \r\n\r\n<P>overtrådt, er Arbejdstilsynet på forlangende af medarbejderne/ de </P>  \r\n\r\n<P>faglige organisationer forpligtet til at stoppe brugen af udstyr </P>  \r\n\r\n<P>og systemer, indtil arbejdsgiveren har bevist, at bestemmelserne </P>  \r\n\r\n<P>er fulgt. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>ad 1. Formål </P>  \r\n\r\n<P>Skærmterminaler indføres i disse år på stadigt flere arbejdspladser </P>  \r\n\r\n<P>både inden for kontor og administration og inden for produktionen, </P>  \r\n\r\n<P>bl.a. den grafiske branche. Herved ændres forholdene radikalt. </P>  \r\n\r\n<P>Hvis disse ændringer ikke udelukkende skal være af negativ art, må </P>  \r\n\r\n<P>der stilles en række krav til og retningslinjer for, hvordan den </P>  \r\n\r\n<P>nye teknologi anvendes. </P>  \r\n\r\n<P>Det er formålet med dette beslutningsforslag at opstille sådanne </P>  \r\n\r\n<P>bestemmelser og derved sikre de mange mennesker, hvis fremtid er </P>  \r\n\r\n<P>skærmarbejde, så sikre og betryggende forhold som muligt. </P>  \r\n\r\n<P>Indførelsen af skærmterminaler og dermed den såkaldte </P>  \r\n\r\n<P>informationsteknologi får omfattende konsekvenser på mange områder </P>  \r\n\r\n<P>både i arbejdslivet og i livet uden for arbejdspladsen. Den ny </P>  \r\n\r\n<P>teknologi påvirker både arbejdsmiljøet, beskæftigelsen og </P>  \r\n\r\n<P>ligestillingen, ligesom der stilles nye krav til uddannelse og </P>  \r\n\r\n<P>kvalifikationer. Hele spørgsmålet om kontrol og registrering </P>  \r\n\r\n<P>kommer også ind i billedet. </P>  \r\n\r\n<P>Hvis arbejdsgiverne uhæmmet og ukritisk får lov til massivt at </P>  \r\n\r\n<P>indføre ny teknologi, kan det i værste fald betyde alvorlige </P>  \r\n\r\n<P>forringelser for lønarbejderne. Man risikerer at blive bundet til </P>  \r\n\r\n<P>en skærm 7-8 timer om dagen med ensformigt arbejde. Man risikerer </P>  \r\n\r\n<P>at ende som dekvalificeret samlebåndsarbejder uden indflydelse på </P>  \r\n\r\n<P>sin arbejdssituation. Især kvinderne risikerer at få forringet </P>  \r\n\r\n<P>arbejds- og leveforhold, så alle de senere års </P>  \r\n\r\n<P>ligestillingsmæssige fremskridt, hvor små de end er, bliver totalt </P>  \r\n\r\n<P>elimineret. </P>  \r\n\r\n<P>Der må derfor gøres noget mere samlet i forhold til den teknologiske </P>  \r\n\r\n<P>udvikling. </P>  \r\n\r\n<P>Ud over den løbende informationskampagne om ny teknologi og den </P>  \r\n\r\n<P>teknologivurdering af temmelig begrænset omfang, som foregår i </P>  \r\n\r\n<P>forbindelse med det teknologiske udviklingsprogram, må der tages </P>  \r\n\r\n<P>konkrete lovgivningsskridt. </P>  \r\n\r\n<P>De gældende regler i form af arbejdsmiljøloven og de dertil hørende </P>  \r\n\r\n<P>bekendtgørelser samt Arbejdstilsynets vejldninger er ikke </P>  \r\n\r\n<P>tilstrækkelige. En række forhold som uddannelse, information og </P>  \r\n\r\n<P>teknologivurdering er ikke omfattet af lovgivning i dag, og et </P>  \r\n\r\n<P>område som kontrol og registrering er ikke behandlet godt nok i de </P>  \r\n\r\n<P>gældende registerlove. Alle disse forhold ønsker forslagsstillerne </P>  \r\n\r\n<P>at inddrage i det stillede forslag. Samtidig ønsker </P>  \r\n\r\n<P>forslagsstillerne også at samle og tydeliggøre lovgivningen </P>  \r\n\r\n<P>omkring skærmarbejde for at gøre den mere overskuelig og </P>  \r\n\r\n<P>anvendelig. På nuværende tidspunkt kan det være noget af en jungle </P>  \r\n\r\n<P>at finde rundt i diverse bekendtgørelsers og vejledningers </P>  \r\n\r\n<P>&#187;kan'er&#171; og &#187;bør'er&#171;! </P>  \r\n\r\n<P>Den kommende lov skal fungere som en minimumsgaranti for alle </P>  \r\n\r\n<P>lønarbejdere beskæftiget med skærmarbejde. Det skal ikke kun være </P>  \r\n\r\n<P>arbejderne inden for de virksomheder og brancher, hvor den </P>  \r\n\r\n<P>fornødne faglige styrke er til stede, der sikres betryggende </P>  \r\n\r\n<P>forhold. Det skal i den sammenhæng erindres, at netop inden for </P>  \r\n\r\n<P>kontor- og administrationsområdet er et ret stort antal </P>  \r\n\r\n<P>lønarbejdere ansat i virksomheder, der ikke er medlem af nogen </P>  \r\n\r\n<P>arbejdsgiverforening. De er derfor normalt heller ikke omfattet af </P>  \r\n\r\n<P>de overenskomster og teknologiaftaler, der er indgået på </P>  \r\n\r\n<P>arbejdsmarkedet. For netop disse lønarbejdere vil en sådan lov </P>  \r\n\r\n<P>være af betydning, idet den vil sikre dem nogle rettigheder på </P>  \r\n\r\n<P>samme måde som andre love på arbejdsmarkedet, bl.a. ferieloven. </P>  \r\n\r\n<P>Flere af de forhold, som dette forslag omhandler, er allerede inden </P>  \r\n\r\n<P>for dele af arbejdsmarkedet omfattet af aftaler eller er foreslået </P>  \r\n\r\n<P>aftalt overenskomstmæssigt mellem arbejdsmarkedets parter. En lov </P>  \r\n\r\n<P>efter de angivne retningslinjer vil ikke forhindre, at disse </P>  \r\n\r\n<P>fohold kan være aftalt overenskomstmæssigt. Tværtimod bør flere </P>  \r\n\r\n<P>af bestemmelserne uddybes med lokale aftaler på den enkelte </P>  \r\n\r\n<P>virksomhed. Lokalt vil det være muligt at supplere loven med </P>  \r\n\r\n<P>aftaler, der er afpasset konkret i forhold til den enkelte </P>  \r\n\r\n<P>virksomhed eller branche. </P>  \r\n\r\n<P>Dette beslutningsforslag vil givetvis af nogle blive beskyldt for at </P>  \r\n\r\n<P>antaste arbejdsgiverens ret til at lede og fordele arbejdet. Det </P>  \r\n\r\n<P>skal dog ikke hindre VS i at fremsætte dette forslag. VS mener </P>  \r\n\r\n<P>nemlig, at sikringen af ordentlige arbejdsforhold går forud for </P>  \r\n\r\n<P>alt andet og må gå på trods og på tværs af arbejdsgivernes </P>  \r\n\r\n<P>ledelsesret. </P>  \r\n\r\n<P>Forslaget skal ses som en støtte til lønarbejderne og deres </P>  \r\n\r\n<P>organisationer i sikringen af rimelige og ordnede arbejdsforhold </P>  \r\n\r\n<P>ved skærmene. Målet med en lov på dette område er ikke at hindre </P>  \r\n\r\n<P>indførelse af ny teknik, men at sikre at den ny teknik indføres på </P>  \r\n\r\n<P>arbejdernes betingelser og til gavn for arbejderne, der trods alt </P>  \r\n\r\n<P>skaber de værdier, som kapitalisterne profiterer af. Det skal </P>  \r\n\r\n<P>understreges, at en lov kun er et redskab, og at den ikke i sig </P>  \r\n\r\n<P>selv, men kun i sammenhæng med faglig aktivitet på </P>  \r\n\r\n<P>arbejdspladserne kan give resultater. </P>  \r\n\r\n<P>ad 2. Arbejdsmiljø </P>  \r\n\r\n<P>Videnskabelige undersøgelser har vist, at det er belastende at sidde </P>  \r\n\r\n<P>i lang tid ad gangen ved en skærm og arbejde. Efter ca. 2 timer </P>  \r\n\r\n<P>begynder en række symptomer, og disse øges kraftigt efter 4 timer. </P>  \r\n\r\n<P>Det gælder synsproblemer og muskelbelastninger. </P>  \r\n\r\n<P>Kravet om højst at måtte arbejde halvdelen af arbejdstiden ved skæmen </P>  \r\n\r\n<P>er også begrundet i et ønske om at modvirke ensidigt brug af </P>  \r\n\r\n<P>menneskelige ressourcer. Kravet gælder derfor både fuldtids- og </P>  \r\n\r\n<P>deltidsansatte. Fra industriens samlebåndsproduktion, hvor </P>  \r\n\r\n<P>mennesket er et vedhæng til maskinen, ved man, at der er en </P>  \r\n\r\n<P>sammenhæng mellem den såkalte taylorisering (dvs. ensformigt </P>  \r\n\r\n<P>arbejde uden indflydelse på arbejdet og uden kontrol over tempo) </P>  \r\n\r\n<P>og antallet af psykiske og fysiske helbredssymptomer. Der findes i </P>  \r\n\r\n<P>dag steder, hvor skærmarbejde foregår på akkord og i et højt </P>  \r\n\r\n<P>tempo. Derfor må det allerede nu sikres, at de fejltagelser, der </P>  \r\n\r\n<P>er blevet gjort i industrien i efterkrigstiden, ikke gentages i </P>  \r\n\r\n<P>80ernes og 90ernes kontorrationalisering. </P>  \r\n\r\n<P>Ved at begrænse arbejdstiden til højst halvdelen af den samlede </P>  \r\n\r\n<P>daglige arbejdstid skal arbejdsgiverne tvinges til at udvikle </P>  \r\n\r\n<P>alsidige job. Job, der kræver brugen af flere faglige </P>  \r\n\r\n<P>kvalifikationer, giver et socialt alsidigt arbejde og indeholder </P>  \r\n\r\n<P>kompetence og selvstændighed. </P>  \r\n\r\n<P>En sådan organisering af arbejdet vil kræve omorganisering af </P>  \r\n\r\n<P>arbejdet på en række arbejdspladser, og denne omorganisering er </P>  \r\n\r\n<P>nødvendig, selv om det på nogle virksomheder vil medføre en del </P>  \r\n\r\n<P>problemer. </P>  \r\n\r\n<P>Hvis ikke arbejdet organiseres tilstrækkelig alsidigt, vil vi om </P>  \r\n\r\n<P>nogle år stå med tusindvis af mennesker, der er nedbrudt fysisk og </P>  \r\n\r\n<P>psykisk af ensidigt daglangt skærmarbejde. Ud over de menneskelige </P>  \r\n\r\n<P>omkostninger, der i sig selv er uacceptable, vil konsekvenserne </P>  \r\n\r\n<P>også blive kastet over på samfundet, idet social- og </P>  \r\n\r\n<P>sundhedsvæsenet vil blive belastet med problemerne. </P>  \r\n\r\n<P>Menneskelige og samfundsøkonomiske hensyn skal derfor stå over snævre </P>  \r\n\r\n<P>driftsøkonomiske hensyn, når fremtidens skærmarbejdspladser skal </P>  \r\n\r\n<P>organiseres og tilrettelægges. </P>  \r\n\r\n<P>I såvel faglige som videnskabelige kredse har der inden for de senere </P>  \r\n\r\n<P>år været ført en debat om, hvorvidt skærmarbejde kan medføre </P>  \r\n\r\n<P>fosterskader. Baggrunden for debatten har været konstateringen af </P>  \r\n\r\n<P>unormalt mange fosterskader i form af fødsel af misdannede eller </P>  \r\n\r\n<P>døde børn samt spontane aborter blandt kvinder med skærmarbejde. </P>  \r\n\r\n<P>Især i USA og Canada er der konstateret en række sådanne tilfælde, </P>  \r\n\r\n<P>men også i Danmark er der konstateret enkelte tilfælde. </P>  \r\n\r\n<P>Årsagen eller årsagerne til fosterskaderne kendes endnu ikke. Indtil </P>  \r\n\r\n<P>nu har der især været nævnt to mulige årsager, dels radioaktiv </P>  \r\n\r\n<P>stråling fra skærmene, dels den meget stressede arbejdssituation </P>  \r\n\r\n<P>ved skærmarbejdet. Mange forskere udelukker, at radioaktiv </P>  \r\n\r\n<P>stråling kan være årsagen, da den normalt er så lav, at den ikke </P>  \r\n\r\n<P>skulle kunne skade. Undersøgelser fra USA har dog vist, at ældre </P>  \r\n\r\n<P>og dårligt vedligeholdte skærme kan udsende for høj stråling, </P>  \r\n\r\n<P>ligesom kontrollen ved fremstilling af skærme er utilstrækkelig. </P>  \r\n\r\n<P>Man ved, at stress kan frembringe ufrivillige aborter, og </P>  \r\n\r\n<P>skærmarbejde er utroligt stressende. En amerikansk undersøgelse </P>  \r\n\r\n<P>fra 1981 foretaget af de amerikanske arbejdsmiljømyndigheder </P>  \r\n\r\n<P>viser, at kontorfolk, der arbejder med datamater, er de mest </P>  \r\n\r\n<P>stressede af alle jobgrupper i USA, endog mere stressede end </P>  \r\n\r\n<P>flyledere. </P>  \r\n\r\n<P>Sammenhængen mellem fosterskader og skærmarbejde er som sagt endnu </P>  \r\n\r\n<P>ikke undersøgt til bunds. Der er i forskellige lande foretaget </P>  \r\n\r\n<P>nogle få temmelig begrænsede undersøgelser, der imidlertid kan </P>  \r\n\r\n<P>give et fingerpeg. Men de giver ikke klare svar på et </P>  \r\n\r\n<P>tilstrækkeligt kvalificeret grundlag. </P>  \r\n\r\n<P>I Canada er der således foretaget en undersøgelse blandt 14.000 </P>  \r\n\r\n<P>kvinder, der inden for en 2-årig periode havde født eller </P>  \r\n\r\n<P>aborteret. Af alle kvinderne havde 18,1 pct. aborteret, men blandt </P>  \r\n\r\n<P>kvinder med skærmarbejde havde 21,5 pct. aborteret. Der kunne </P>  \r\n\r\n<P>altså konstateres en overhyppighed af aborter blandt kvinder med </P>  \r\n\r\n<P>skærmarbejde. Antallet af deltagere i undersøgelsen er dog ikke </P>  \r\n\r\n<P>stort nok til at give et klart svar. </P>  \r\n\r\n<P>Det svenske arbejdstilsyn har lavet en undersøgelse blandt 1.500 </P>  \r\n\r\n<P>kvinder, der var indlagt på hospital i forbindelse med fødsel </P>  \r\n\r\n<P>eller abort. Kvinderne blev spurgt om, i hvor høj grad de til </P>  \r\n\r\n<P>dagligt havde med skærme at gøre, samt om deres levevis under </P>  \r\n\r\n<P>graviditeten, bl.a. deres tobaksforbrug. Svarene viste ingen </P>  \r\n\r\n<P>umiddelbar sammenhæng mellem skærme og mislykkede graviditeter. </P>  \r\n\r\n<P>Men også denne undersøgelse er lavet på for spinkelt et grundlag, </P>  \r\n\r\n<P>og den omfattede kun kvinder, der var hospitalsindlagt. Derfor kom </P>  \r\n\r\n<P>meget tidlige spontane aborter ikke med i undersøgelsen. </P>  \r\n\r\n<P>Et mere klart svar på risikoen for fosterskader som følge af </P>  \r\n\r\n<P>skærmarbejde vil først foreligge, når der er blevet foretaget mere </P>  \r\n\r\n<P>grundige og omfattende undersøgelser. En sådan undersøgelse har i </P>  \r\n\r\n<P>flere år været planlagt af Arbejdsmedicinsk Klinik i Århus, men </P>  \r\n\r\n<P>har været svær at få i gang på grund af pengemangel. Resultaterne </P>  \r\n\r\n<P>af denne undersøgelse, der skal omfatte 50.000 kvinder, vil først </P>  \r\n\r\n<P>foreligge om 2 år. Så længe denne og andre tilstrækkeligt </P>  \r\n\r\n<P>omfattende undersøgelser ikke foreligger, må tvivlen komme de </P>  \r\n\r\n<P>truede til gode. Man kan i værste fald frygte, at de indtil nu </P>  \r\n\r\n<P>enkeltstående tilfælde af fosterskader kun er toppen af isbjerget. </P>  \r\n\r\n<P>Hvad årsagen end måtte være, hersker der en udbredt frygt blandt </P>  \r\n\r\n<P>mange kvinder, der arbejder med skærme, og der er derfor på en del </P>  \r\n\r\n<P>arbejdspladser både inden for det private erhvervsliv og i </P>  \r\n\r\n<P>offentlige institutioner indgået aftaler om, at gravide skal kunne </P>  \r\n\r\n<P>omplaceres til andet arbejde end skærmarbejde. I Sverige har det </P>  \r\n\r\n<P>været drøftet at indføre lovgivning herom, og i USA er der i flere </P>  \r\n\r\n<P>af forbundsstaterne fremsat lovforslag. I Canada har en </P>  \r\n\r\n<P>arbejdsmarkedskommission lavet retningslinjer for skærmarbejde, og </P>  \r\n\r\n<P>ifølge disse har gravide ret til omplacering til andet arbejde </P>  \r\n\r\n<P>uden forringelser i lønnen. </P>  \r\n\r\n<P>Forslagsstillerne mener, at alle kvinder på det danske arbejdsmarked </P>  \r\n\r\n<P>skal have ret til at blive omplaceret fra skærmarbejde til andet </P>  \r\n\r\n<P>arbejde i forbindelse med graviditet. Denne ret skal være udformet </P>  \r\n\r\n<P>således, at den enkelte kvinde selv kan vurdere, om hun vil </P>  \r\n\r\n<P>benytte sig af den. Omplacering skal ske uden lønnedgang eller tab </P>  \r\n\r\n<P>af anciennitet, og det skal slås fast, at brug af denne ret ikke </P>  \r\n\r\n<P>må føre til afskedigelse. </P>  \r\n\r\n<P>Forslagsstillerne erkender, at problemerne med fosterskader næppe er </P>  \r\n\r\n<P>fuldt ud løst gennem ret til omplacering. Fosteret er nemlig mest </P>  \r\n\r\n<P>udsat i graviditetens første periode, endda ofte før graviditeten </P>  \r\n\r\n<P>overhovedet er opdaget. En løsning af dette problem er imidlertid </P>  \r\n\r\n<P>vanskelig, medmindre kvinder i den fødedygtige alder ligefrem skal </P>  \r\n\r\n<P>forbydes skærmarbejde! Dog vil en begrænsning af den daglige </P>  \r\n\r\n<P>arbejdstid ved skærmen nok afhjælpe faren lidt, hvilket så er </P>  \r\n\r\n<P>endnu et argument for, at ingen skal sidde hele dagen ved en </P>  \r\n\r\n<P>skærm. </P>  \r\n\r\n<P>Øjengener af forskellig art er ret udbredte ved skærmarbejde. Således </P>  \r\n\r\n<P>viste en undersøgelse fra det svenske arbejdsmiljøfond, at </P>  \r\n\r\n<P>beskæftigede ved skærmterminaler har 50 pct. flere gener end folk, </P>  \r\n\r\n<P>der ikke arbejder ved en skærm. Danske undersøgelser viser </P>  \r\n\r\n<P>ligeledes, at synsgenerne stiger med øget tid ved skærmarbejdet. </P>  \r\n\r\n<P>Specielt for mennesker op i alderen kan der være behov for </P>  \r\n\r\n<P>specielle skærmbriller, da der med stigende alder sker en </P>  \r\n\r\n<P>aftagende evne for øjet til at stille skarpt på nært hold. Det </P>  \r\n\r\n<P>vekslende synsskift mellem f.eks. manuskript og skærm kan således </P>  \r\n\r\n<P>kræve særlige briller. </P>  \r\n\r\n<P>Skærmbriller skal efter forslaget fuldt ud betales af arbejsgiveren, </P>  \r\n\r\n<P>ligesom indkøb og tilpasning skal foregå i arbejdstiden. Der skal </P>  \r\n\r\n<P>tillige med mellemrum være mulighed for at få testet synet, også </P>  \r\n\r\n<P>betalt af arbejdsgiveren. </P>  \r\n\r\n<P>For at sikre ergonomisk rigtigt indrettede arbejdspladser skal </P>  \r\n\r\n<P>skærme, borde, stole m.v. kunne indstilles, så de passer til den </P>  \r\n\r\n<P>enkeltes anatomi og individuelle ønsker. Skærme, tastatur, borde </P>  \r\n\r\n<P>og stole skal kunne justeres i forhold til hinanden. </P>  \r\n\r\n<P>Skærme og udstyr skal løbende testes og holdes ved lige, da nedslidte </P>  \r\n\r\n<P>eller dårligt vedligeholdte skærme som tidligere nævnt muligvis </P>  \r\n\r\n<P>kan udsende stråling i så høje doser, at den kan være skadelig. </P>  \r\n\r\n<P>Det må derfor være arbejdsgiverens klare pligt at sørge for, at </P>  \r\n\r\n<P>skærmene med faste mellemrum bliver efterset og vedligeholdt af </P>  \r\n\r\n<P>autoriserede reparatører. Det er arbejdsgiverens ansvar at sikre </P>  \r\n\r\n<P>de ansatte imod sundhedsskadelige skærme. </P>  \r\n\r\n<P>Alle de bekendtgørelser og vejledninger, der allerede findes i </P>  \r\n\r\n<P>forhold til arbejde ved skærmterminaler, vil fortsat gælde efter </P>  \r\n\r\n<P>den foreslåede lovs vedtagelse. Derudover får bestemmelserne i </P>  \r\n\r\n<P>Arbejdstilsynets &#187;Vejledning om arbejde ved skærmterminaler&#171;  \r\n\r\n</P>  \r\n\r\n<P>(AT-meddelelse 4.04.4) med gennemførelsen af den foreslåede </P>  \r\n\r\n<P>lovgivning status som regel og ikke kun som vejledning. </P>  \r\n\r\n<P>ad 3. Uddannelse </P>  \r\n\r\n<P>Hvis lønarbejderne skal sikres reel indflydelse på brugen af den ny </P>  \r\n\r\n<P>teknik, er en bredt anlagt og grundig uddannelsesindsats </P>  \r\n\r\n<P>nødvendig. Denne uddannelse i form af efter- og videreuddannelse </P>  \r\n\r\n<P>af virksomhedernes ansatte må være en ret for alle og en pligt for </P>  \r\n\r\n<P>arbejdsgiveren at gennemføre. </P>  \r\n\r\n<P>Når der indføres nyt udstyr og nye systemer, har arbejdsgiveren </P>  \r\n\r\n<P>derfor pligt til: </P>  \r\n\r\n<P>- At give de ansatte, som skal betjene det nye udstyr/ de nye </P>  \r\n\r\n<P>systemer uddannelse i betjening af det. Selv om dette burde være </P>  \r\n\r\n<P>en selvfølge, udelades det ofte, og i andre tilfælde nøjes </P>  \r\n\r\n<P>arbejdsgiverne med at sende en enkelt eller nogle få på kursus, </P>  \r\n\r\n<P>hvorefter denne eller disse sættes til at oplære kollegerne. En </P>  \r\n\r\n<P>utilstrækkelig viden om, hvordan maskinerne fungerer, og hvilke </P>  \r\n\r\n<P>knapper der skal trykkes på, skaber utryghed og frustration blandt </P>  \r\n\r\n<P>de ansatte. Denne uddannelse må løbende følges op, så man er på </P>  \r\n\r\n<P>højde med den teknologiske udvikling. </P>  \r\n\r\n<P>- At give alle på arbejdspladsen kendskab til den teknologi, der </P>  \r\n\r\n<P>anvendes i virksomheden. Ikke i form af en snæver </P>  \r\n\r\n<P>betjeningsindlæring, men en bredere viden om, hvorledes teknikken </P>  \r\n\r\n<P>og systemerne virker. Dermed sikres det, at alle får indsigt i de </P>  \r\n\r\n<P>muligheder, den ny teknologi giver, og samtidig skabes der </P>  \r\n\r\n<P>overblik over arbejdsprocessen på virksomheden. Dette overblik er </P>  \r\n\r\n<P>nødvendigt, hvis de ansatte skal have indflydelse på teknologiens </P>  \r\n\r\n<P>anvendelse. </P>  \r\n\r\n<P>- At give alle ansatte en bred uddannelse i teknologiforståelse og </P>  \r\n\r\n<P>teknologivurdering, således at de ansatte kan se teknologien i en </P>  \r\n\r\n<P>større sammenhæng og vurdere teknologiens indflydelse på </P>  \r\n\r\n<P>udviklingen i samfundet, beskæftigelsen, arbejdsmiljøet m.v. </P>  \r\n\r\n<P>Disse tre former for uddannelser skal ses i sammenhæng og supplere </P>  \r\n\r\n<P>hinanden. De må tilrettelægges sådan, at alle får en reel mulighed </P>  \r\n\r\n<P>for at deltage. Der må ikke stilles forhåndsbetingelser til viden </P>  \r\n\r\n<P>og kunnen, som udelukker nogen. Tværtimod må det være </P>  \r\n\r\n<P>virksomhedens pligt at sørge for, at alle ansatte får de </P>  \r\n\r\n<P>nødvendige forkundskaber, f.eks. i form af sprog eller matematik. </P>  \r\n\r\n<P>Uddannelserne må ligeledes tilrettelæges sådan, at f.eks. ældre </P>  \r\n\r\n<P>eller andre, der af den ene eller anden grund føler nervøsitet </P>  \r\n\r\n<P>over den ny teknologi, ikke lades i stikken. </P>  \r\n\r\n<P>Alle uddannelsesaktiviteter skal foregå i arbejdstiden. Hvis det </P>  \r\n\r\n<P>undtagelsesvis ikke kan undgås, at dele af uddannelsen foregår </P>  \r\n\r\n<P>uden for arbejdstiden, skal uddannelsestiden regnes som </P>  \r\n\r\n<P>overarbejde, der skal afspadseres eller betales med </P>  \r\n\r\n<P>overtidsbetaling i forhold til den gældende overenskomst. Alle </P>  \r\n\r\n<P>udgifter i forbindelse med uddannelsen, også til materialer, </P>  \r\n\r\n<P>transport o.lign., betales af arbejdsgiveren. </P>  \r\n\r\n<P>Uddannelsen planlægges og gennemføres i samarbejde med de faglige </P>  \r\n\r\n<P>organisationer på virksomheden, og disse skal have mulighed for i </P>  \r\n\r\n<P>løbet af uddannelsen at fremlægge deres syn på den ny teknologi. </P>  \r\n\r\n<P>Det er vigtigt, at uddannelsen ikke blot bliver oplæring i at </P>  \r\n\r\n<P>trykke på de rigtige knapper, men netop får et bredt og alsidigt </P>  \r\n\r\n<P>indhold, der sætter den enkelte lønarbejder i stand til at udnytte </P>  \r\n\r\n<P>den ny teknologis muligheder bedst muligt samt til at overskue </P>  \r\n\r\n<P>konsekvenserne af teknologiudviklingen både på den enkelte </P>  \r\n\r\n<P>virksomhed og på samfundsplan. </P>  \r\n\r\n<P>ad 4. Distancearbejde </P>  \r\n\r\n<P>Den nye teknologi forandrer vores arbejde. Inden for den </P>  \r\n\r\n<P>administrative sektor åbnes der mulighed for indførelse af </P>  \r\n\r\n<P>informatiksystemer og kontorautomation baseret på skærmterminaler. </P>  \r\n\r\n<P>Den nye informatiosteknologi giver samtidig nye muligheder for </P>  \r\n\r\n<P>arbejdets placering. </P>  \r\n\r\n<P>Ved hjælp af skærmterminaler tilkoblet telefonnettet eller </P>  \r\n\r\n<P>datatransmissionssystemer vil arbejdet kunne udføres i hjemmet </P>  \r\n\r\n<P>eller i lokaler placeret umiddelbart i nærheden af hjemmene, </P>  \r\n\r\n<P>geografisk adskilt fra den egentlige arbejdsplads. </P>  \r\n\r\n<P>Denne teknologi er som næsten alle tekniske nydannelser </P>  \r\n\r\n<P>modsætningsfyldt. På den ene side rummer den frigørende </P>  \r\n\r\n<P>muligheder. På den anden side rummer den mulighed for en </P>  \r\n\r\n<P>cementering eller forværring af den eksisterende undertrykkelse. </P>  \r\n\r\n<P>Mere visionært betragtet kunne man forestille sig et samfund med </P>  \r\n\r\n<P>en art produktionsfællesskaber/ nærarbejdspladser, hvor man </P>  \r\n\r\n<P>arbejdede kollektivt med varierende arbejdsopgaver. Men i første </P>  \r\n\r\n<P>omgang er det forsvaret for at undgå en cementering af de ulige </P>  \r\n\r\n<P>strukturer, der står på dagsordenen. Forslagsstillernes </P>  \r\n\r\n<P>udgangspunkt er, at datateknologi introduceres på et eklatant </P>  \r\n\r\n<P>kønshierarkisk arbejdsmarked i et kapitalistisk samfund. Fra den </P>  \r\n\r\n<P>tidlige industrialisering kender man hjemmearbejdets dårlige </P>  \r\n\r\n<P>sider, både for den enkelte i form af isolation og dårlige </P>  \r\n\r\n<P>arbejdsbetingelser og for den faglige organisering i form af </P>  \r\n\r\n<P>manglende sammenhold. </P>  \r\n\r\n<P>Den tid ønsker forslagsstillerne ikke tilbage. VS ønsker heller ikke </P>  \r\n\r\n<P>kvinderne smidt tilbage i hjemmene. Og vor tids hjemmearbejde ved </P>  \r\n\r\n<P>skærmen vil netop blive kvindearbejde. Det vil blive det </P>  \r\n\r\n<P>underordnede arbejde, der lægges væk fra den egentlige </P>  \r\n\r\n<P>arbejdsplads. Arbejde som f.eks. indtastning og </P>  \r\n\r\n<P>renskrivningsarbejde, oversættelsesarbejde samt standardiseret </P>  \r\n\r\n<P>programmeringsarbejde. Alt dette er kvindearbejde. </P>  \r\n\r\n<P>Mange hjemmearbejdspladser spredt rundt uden indbyrdes kontakt og kun </P>  \r\n\r\n<P>med kontakt til arbejdsgiveren via telekommunikationssystemet vil </P>  \r\n\r\n<P>svække fagforeningerne. Fra England er der desuden erfaringer for, </P>  \r\n\r\n<P>at meget hjemmearbejde bliver udført som freelancearbejde. Som </P>  \r\n\r\n<P>freelance er man slet ikke i et normalt lønarbejderforhold, dvs. </P>  \r\n\r\n<P>at man ikke er sikret overenskomstmæssige rettigheder, men nærmest </P>  \r\n\r\n<P>er at betragte som selvstændig erhvervsdrivende. Man er derfor </P>  \r\n\r\n<P>heller ikke omfattet af en række lovbestemmelser, som lønarbejdere </P>  \r\n\r\n<P>ellers normalt er dækket af bl.a. på arbejdsmiljøområdet. </P>  \r\n\r\n<P>Uanset om man fungerer på freelance basis eller ej, vil </P>  \r\n\r\n<P>arbejdsforholdene være dårlige. Aflønningsformen vil være </P>  \r\n\r\n<P>præstationsløn, og der er indbygget &#187;sladrehanke&#171; i </P>  \r\n\r\n<P>hjemmedatamaterne, så arbejdsindsatsen kan måles. </P>  \r\n\r\n<P>Der vil være problemer i forhold til sikkerheds- og </P>  \r\n\r\n<P>arbejdsmiljøforhold. Hvordan skal det sikres, at </P>  \r\n\r\n<P>skærmterminalarbejdspladsen er ergonomisk rigtigt indrettet, at </P>  \r\n\r\n<P>der ikke - i alt fald i perioder - arbejdes for længe ved skærmen, </P>  \r\n\r\n<P>f.eks. i forhold til 11 timers reglen? I det hele taget vil det </P>  \r\n\r\n<P>være svært i mange almindelige familieboliger at få ordentlig </P>  \r\n\r\n<P>plads til en skærmarbejdsplads, især hvis den ikke skal være til </P>  \r\n\r\n<P>gene for resten af familien. Arbejdstilsyn, boligmyndigheder, </P>  \r\n\r\n<P>fagforeninger o.lign. vil få store problemer med at sikre, at </P>  \r\n\r\n<P>hjemmearbejdet foregår på betryggende vis. </P>  \r\n\r\n<P>Socialt vil hjemmearbejde betyde isolering af kvinderne. Uden kontakt </P>  \r\n\r\n<P>med arbejdskammerater og ledelsen vil kvinderne meget vanskeligt </P>  \r\n\r\n<P>kunne få mere varieret og selvstændigt arbejde. Tværtimod vil man </P>  \r\n\r\n<P>kunne se en udvikling, hvor arbejdet vil være karakteriseret ved </P>  \r\n\r\n<P>en endnu mere systematisk arbejdsdeling end den, vi kender fra </P>  \r\n\r\n<P>kontorerne i dag. </P>  \r\n\r\n<P>Kvinder, der har prøvet hjemmearbejde, bl.a. i Sverige, hvor der har </P>  \r\n\r\n<P>været forsøg hermed, peger da også på disse ulemper, samtidigt </P>  \r\n\r\n<P>med at de peger på, at man aldrig synes, man kan slappe af. Ofte </P>  \r\n\r\n<P>tvinges man til at arbejde i weekender, fordi man i hverdagen er </P>  \r\n\r\n<P>blevet forstyrret af børnene og har måttet indrette sig efter den </P>  \r\n\r\n<P>øvrige families behov. Når kvinderne nu alligevel går derhjemme, </P>  \r\n\r\n<P>kan de jo lige så godt spare de dyre institutioner, og børnene har </P>  \r\n\r\n<P>jo også bedst af at være hjemme! </P>  \r\n\r\n<P>Ja, sådan passer hjemmearbejdet som fod i hose til den borgerlige </P>  \r\n\r\n<P>regerings tanker om et fleksibelt og smidigt arbejdsmarked! </P>  \r\n\r\n<P>Hjemmearbejdet vil amputere kvinders liv og fratage dem et </P>  \r\n\r\n<P>tilfredsstillende socialt og arbejdsmæssigt indhold. De svenske </P>  \r\n\r\n<P>kvinder peger da også på, at hvad de i begyndelsen syntes var en </P>  \r\n\r\n<P>fordel, nemlig at kunne tage det med ro om morgenen, ikke være </P>  \r\n\r\n<P>bekymret over et eventuelt sygt barn o.lign., efterhånden </P>  \r\n\r\n<P>udviklede sig til en overvældende ensomhed. </P>  \r\n\r\n<P>Distancearbejde er dog også andet end egentligt hjemmearbejde. Det er </P>  \r\n\r\n<P>også arbejde på fjernskrivningscentraler og naboskabscentraler. </P>  \r\n\r\n<P>En fjernskrivningscentral er en arbejdsplads, hvor flere fra samme </P>  \r\n\r\n<P>virksomhed er placeret i nogle lokaler geografisk adskilt fra </P>  \r\n\r\n<P>hovedvirksomheden for at udføre skærmarbejde. Naboskabscentraler </P>  \r\n\r\n<P>er arbejdspladser, hvor flere virsomheder har placeret ansatte i </P>  \r\n\r\n<P>samme lokaler og bruger det samme skærmudstyr. </P>  \r\n\r\n<P>Fjernskrivningscentraler og naboskabscentraler giver mulighed for at </P>  \r\n\r\n<P>flytte arbejde ud til udkantsområder og skabe arbejdspladser der, </P>  \r\n\r\n<P>hvilket kan være til gavn for lokalbefolkningen i </P>  \r\n\r\n<P>udkantsområderne. Men begge typer arbejdspladser kan nemt føre til </P>  \r\n\r\n<P>misbrug af arbejdskraften. </P>  \r\n\r\n<P>Arbejdet i en fjernskrivningscentral vil bestå i fuldkommen den samme </P>  \r\n\r\n<P>type arbejde som hjemmearbejde. Det vil altså være karakteriseret </P>  \r\n\r\n<P>ved stor ensformighed og rutine, og sådanne former for udlagte </P>  \r\n\r\n<P>skrivestuer vil udvikle sig til kvindeghettoer med lavtlønnet </P>  \r\n\r\n<P>arbejde og forstærke den arbejdsdeling og opsplitning, der </P>  \r\n\r\n<P>allerede kendetegner kontorarbejdet i dag. </P>  \r\n\r\n<P>Naboskabscentralerne var tænkt som arbejdspladser med et varierende </P>  \r\n\r\n<P>arbejdsindhold lige fra rådgivning og systemplanlægning til </P>  \r\n\r\n<P>programmering og tastearbejde. De svenske erfaringer viser, at </P>  \r\n\r\n<P>personer, der udfører mere kvalificeret arbejde, ikke kan affinde </P>  \r\n\r\n<P>sig med at arbejde uden for hovedkontoret. De havde nemlig brug </P>  \r\n\r\n<P>for de uformelle samtaler med resten af personalet, da sådanne </P>  \r\n\r\n<P>samtaler er en vigtig del af karriereforløbet. </P>  \r\n\r\n<P>Endelig er der det særlige problem på naboskabscentralerne, at de </P>  \r\n\r\n<P>ansatte, der arbejder der, har forskellige arbejdsgivere i de </P>  \r\n\r\n<P>fleste tilfælde og derfor har meget svært ved at føre en samlet </P>  \r\n\r\n<P>kamp for forbedrede løn- og arbejdsforhold. </P>  \r\n\r\n<P>VS mener, at hjemmearbejde har så mange negative konsekvenser, at </P>  \r\n\r\n<P>arbejdsgiverne bør fratages muligheden for at oprette og udflytte </P>  \r\n\r\n<P>arbejdspladser til medarbejdernes hjem og dermed fratage </P>  \r\n\r\n<P>medarbejderne deres ret til at arbejde på arbejdspladsen. Dette </P>  \r\n\r\n<P>synspunkt deles af HK, som organiserer denne arbejdskraft, og som </P>  \r\n\r\n<P>imødeser en alvorlig svækkelse af den faglige organisering inden </P>  \r\n\r\n<P>for området, hvis hjemmearbejdet bliver en realitet. </P>  \r\n\r\n<P>VS er også meget skeptisk over for naboskabscentraler og </P>  \r\n\r\n<P>fjernskrivningscentraler, men der kan dog være visse positive </P>  \r\n\r\n<P>muligheder ved dem. Hvis de positive muligheder skal udnyttes, </P>  \r\n\r\n<P>kræver det imidlertid, at de faglige organisationer inddrages og </P>  \r\n\r\n<P>godkender udflytning af arbejdspladser, således at der kan sikres </P>  \r\n\r\n<P>ordentligt indhold og organisering af arbejdet. </P>  \r\n\r\n<P>ad 5 og 6. Information og teknologivurdering </P>  \r\n\r\n<P>Reel information til lønarbejderne er et centralt element i at give </P>  \r\n\r\n<P>arbejderne mulighed for at sikre sig imod negative konsekvenser af </P>  \r\n\r\n<P>indførelsen af ny teknologi. Derfor skal arbejdsgiverne have en </P>  \r\n\r\n<P>klar pligt til at informere om enhver form for fornyelse af eller </P>  \r\n\r\n<P>ændring i skærmudstyr og systemer. </P>  \r\n\r\n<P>Det kan ganske vist til tider være svært at afgrænse, hvornår der er </P>  \r\n\r\n<P>tale om nye systemer eller ændringer i bestående. </P>  \r\n\r\n<P>Ændringer i bestående systemer er efter de foreslåede retningslinjer </P>  \r\n\r\n<P>omfattet af loven, når ændringer medfører, at nye arbejdsopgaver </P>  \r\n\r\n<P>inddrages i systemløsningen, eller når den systemmæssige udførelse </P>  \r\n\r\n<P>af allerede omfattede arbejdsopgaver ændres væsentligt. </P>  \r\n\r\n<P>Ledelsen har pligt til af egen drift og så tidligt som muligt at </P>  \r\n\r\n<P>informere, således at medarbejderne og deres faglige </P>  \r\n\r\n<P>organisationer har mulighed for at udøve en reel indflydelse på </P>  \r\n\r\n<P>udarbejdelsen af systemspecifikationen. Medarbejderne og de </P>  \r\n\r\n<P>faglige organisationer skal medvirke ved den endelige godkendelse </P>  \r\n\r\n<P>af kravspecifikationen til systemerne, og deres godkendelse skal </P>  \r\n\r\n<P>være en betingelse for, at det egentlige systemudviklingsarbejde </P>  \r\n\r\n<P>kan igangsættes. Under hele systemudviklingen har ledelsen fortsat </P>  \r\n\r\n<P>pligt til at informere, ligesom de faglige organisationer på </P>  \r\n\r\n<P>virksomheden skal være inddraget i hele udviklingsforløbet. </P>  \r\n\r\n<P>I første omgang kan der foretages en klar afgrænsning mellem </P>  \r\n\r\n<P>hard-ware (udstyr) og soft-ware (programmerne), således at det </P>  \r\n\r\n<P>relativt nemt kan fastslås, at den foreslåede lov omfatter </P>  \r\n\r\n<P>indførelse af nyt hard-ware. Der tænkes selvfølgelig primært på </P>  \r\n\r\n<P>terminaludstyr, altså den del af anlægget, der betjenes af </P>  \r\n\r\n<P>brugerne. Udskiftning af centrale anlæg behøver ikke at have nogen </P>  \r\n\r\n<P>indflydelse i betjener-leddet, men i det omfang det centrale anlæg </P>  \r\n\r\n<P>får indflydelse på brugerens arbejdsrytme, vil det også være </P>  \r\n\r\n<P>omfattet af den foreslåede lov. </P>  \r\n\r\n<P>Nye systemer - i betydningen nyt soft-ware - vil også normalt kunne </P>  \r\n\r\n<P>afgrænses. Nye systemer defineres som omlægning af </P>  \r\n\r\n<P>arbejdsfunktioner, der hidtil har været udført manuelt, til </P>  \r\n\r\n<P>udførelse i et EDB-system. Indførelse af systemer, der udfører </P>  \r\n\r\n<P>arbejdsopgaver, som hidtil ikke har været udført, defineres også </P>  \r\n\r\n<P>som nye systemer. Nye systemer i disse to betydninger er omfattet </P>  \r\n\r\n<P>af loven. </P>  \r\n\r\n<P>Hvis der ønskes foretaget ændringer i bestående systemer i drift, må </P>  \r\n\r\n<P>disse ændringer behandles på samme måde som ved indførelse af nye </P>  \r\n\r\n<P>systemer. </P>  \r\n\r\n<P>Informationen skal gives skriftligt og i en sådan form, at indholdet </P>  \r\n\r\n<P>fremstår overskueligt og alment tilgængeligt, dvs. at brugen af </P>  \r\n\r\n<P>fremmedord og tekniske udtryk så vidt muligt undgås. Den </P>  \r\n\r\n<P>skriftlige information skal omhandle alle væsentlige aspekter af </P>  \r\n\r\n<P>den påtænkte indførelse eller ændring. Ud over ledelsens egen </P>  \r\n\r\n<P>information skal der gives en bredere og mere alternativ præget </P>  \r\n\r\n<P>information, således at der findes et alsidigt grundlag at tage </P>  \r\n\r\n<P>stilling ud fra. </P>  \r\n\r\n<P>Til det formål skal der foretages en teknologivurdering, inden der </P>  \r\n\r\n<P>træffes beslutninger om indførelse eller ændringer. Vurderingen </P>  \r\n\r\n<P>skal omhandle konsekvenserne for arbejdsmiljøet, arbejdets </P>  \r\n\r\n<P>tilrettelæggelse og indhold, personalebehov og uddannelseskrav. </P>  \r\n\r\n<P>Andre forhold bør inddrages, hvis de er af særlig betydning i den </P>  \r\n\r\n<P>pågældende virksomhed. </P>  \r\n\r\n<P>Til gennemførelse af teknologivurderingen kan der indhentes bistand </P>  \r\n\r\n<P>udefra i form af konsulenter eller særlige eksperter. Udvælgelsen </P>  \r\n\r\n<P>af denne bistand skal fra arbejdsgiverens side ske i samarbejde </P>  \r\n\r\n<P>med medarbejderne og disses faglige organisationer. For at sikre </P>  \r\n\r\n<P>medarbejderne det bedst mulige vurderingsgrundlag skal de faglige </P>  \r\n\r\n<P>organisationer tillige have mulighed for selv at indhente </P>  \r\n\r\n<P>konsulent- eller ekspertbistand, hvis de finder det nødvendigt. </P>  \r\n\r\n<P>Udgiften til denne bistand betales fuldt ud af arbejdsgiveren, </P>  \r\n\r\n<P>uden at denne kan stille krav til den indhentede bistand. </P>  \r\n\r\n<P>Endvidere skal de lokale faglige organisationer have mulighed for at </P>  \r\n\r\n<P>tage konsulenter fra deres hovedorganisationer med som bisiddere i </P>  \r\n\r\n<P>forhandlinger, hvis de finder det ønskeligt. </P>  \r\n\r\n<P>Såvel ledelsens skriftlige information som resultaterne af </P>  \r\n\r\n<P>teknologivurderingen skal forelægges alle virksomhedens </P>  \r\n\r\n<P>medarbejdere. De skal inden for den normale arbejdstid have den </P>  \r\n\r\n<P>fornødne tid til at sætte sig ind i informationerne og til at </P>  \r\n\r\n<P>drøfte dem. Det er vigtigt, at der er ordentlige muligheder for at </P>  \r\n\r\n<P>sætte sig ind i sagerne. De faglige organisationer på virksomheden </P>  \r\n\r\n<P>vurderer selv, hvor meget tid der skal bruges til at læse </P>  \r\n\r\n<P>informationerne og til afholdelse af møder i de faglige klubber. </P>  \r\n\r\n<P>Mangelfuld information fra arbejdsgiveren eller uenigheder mellem </P>  \r\n\r\n<P>parterne om de givne informationer og/ eller den foretagne </P>  \r\n\r\n<P>teknologivurdering har opsættende virkning på </P>  \r\n\r\n<P>beslutningstagningen. </P>  \r\n\r\n<P>Ingen afgørende beslutninger kan tages, førend medarbejderne og deres </P>  \r\n\r\n<P>faglige organisationer har haft mulighed for grundigt at tage </P>  \r\n\r\n<P>stilling til sagerne og fremlægge deres synspunkter og forslag. </P>  \r\n\r\n<P>ad 7. Kontrol og overvågning </P>  \r\n\r\n<P>I EDB-systemet bliver den produktive såvel som den administrative del </P>  \r\n\r\n<P>af en arbejdsproces opsamlet. Det betyder, at der altid foregår en </P>  \r\n\r\n<P>registrering af arbejdsprocessen, da denne er selve strukturen i </P>  \r\n\r\n<P>EDB-systemet. Registreringen bruges af programmøren, som har </P>  \r\n\r\n<P>programmeret og følger systemet, til at gå ind i programmet og se, </P>  \r\n\r\n<P>om systemet fungerer, som det skal. </P>  \r\n\r\n<P>Medarbejderne skal have oplysning om, at disse registrerede </P>  \r\n\r\n<P>arbejdsprocesser er tilgængelige for arbejdsgiveren, og </P>  \r\n\r\n<P>medarbejderne skal sikres mulighed for at kunne gøre deres </P>  \r\n\r\n<P>indflydelse gældende med hensyn til, hvad registreringen bruges </P>  \r\n\r\n<P>til, og hvornår den bruges. Dvs. at medarbejderne skal spørges og </P>  \r\n\r\n<P>give tilladelse, før den indbyggede registerering bruges. </P>  \r\n\r\n<P>De kontrolforanstaltninger, der er indbygget i programellet, og som </P>  \r\n\r\n<P>ikke kan ses af medarbejderne, kan nemt komme til at fungere som </P>  \r\n\r\n<P>en blind makker, der er med til at forøge utrygheden ved systemet, </P>  \r\n\r\n<P>og utryghed kan føre til forøget stress og nedsat arbejdsindsats, </P>  \r\n\r\n<P>flere fejl etc. </P>  \r\n\r\n<P>Såfremt medarbejderne har accepteret, at registreringen bliver </P>  \r\n\r\n<P>tilgængelig for arbejdsgiveren, har medarbejderne/ den faglige </P>  \r\n\r\n<P>klub krav på at være med i en vurdering af registreringen. </P>  \r\n\r\n<P>De kontrolforanstaltninger, der uundgåeligt er et led i et </P>  \r\n\r\n<P>EDB-system, kan formindskes ved, at arbejdet gøres mere </P>  \r\n\r\n<P>afvekslende, og samtidig kan den enkelte medarbejder beskyttes </P>  \r\n\r\n<P>ved, at flere personer har det samme kodeord til programmet. </P>  \r\n\r\n<P>ad 8. Arbejdsmiljø- og teknologivurdering </P>  \r\n\r\n<P>Megen god arbejdsplads- og arbejdsmiljøforskning er i Danmark blevet </P>  \r\n\r\n<P>stoppet på grund af arbejdsgivernes ejendomsret over </P>  \r\n\r\n<P>arbejdspladserne. Retningslinjerne for den foreslåede lov antaster </P>  \r\n\r\n<P>ikke denne ejendomsret grundlæggende, men af hensyn til sikringen </P>  \r\n\r\n<P>af et sikkert og sundt arbejdsmiljø er det ofte en forudsætning, </P>  \r\n\r\n<P>at der kan foretages undersøgelser af arbejdsmiljø og andre </P>  \r\n\r\n<P>forhold, f.eks. i forbindelse med indførelsen af ny teknologi. Det </P>  \r\n\r\n<P>kan ikke være meningen, at samfundet skal holdes hen i uvidenhed, </P>  \r\n\r\n<P>blot fordi en tilfældig arbejdsgiver så let som at klø sig i </P>  \r\n\r\n<P>nakken kan sige nej til undersøgelser på hans/ hendes virksomhed. </P>  \r\n\r\n<P>Dertil er arbejdslivets betydning for menneskenes sociale og </P>  \r\n\r\n<P>sundhedsmæssige liv alt for vigtigt. Både for den enkelte og for </P>  \r\n\r\n<P>samfundet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00013"
        },
        {
            "displayName": "Entydig dokumentidentifikation",
            "displayValue": "CL004951"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "13"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}