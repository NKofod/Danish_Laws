{
    "id": 198521,
    "title": "Forslag til folketingsbeslutning om midlertidigt at suspendere EU's forhandlinger med Tyrkiet om en udvidelse af toldunionen",
    "documentTypeId": "480",
    "isSagsforlobPeriodValid": true,
    "shortName": "2017/1 BSF 73",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 9. februar 2018 af Nikolaj Villumsen (EL), Pelle Dragsted (EL), Eva Flyvholm (EL), Christian Juhl (EL), Jesper Kiel (EL), Jakob Sølvhøj (EL), Søren Søndergaard (EL) og Finn Sørensen (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om midlertidigt at suspendere EU's forhandlinger med Tyrkiet om en udvidelse af toldunionen</p>\r\n<p class=\"NormalInd\">Folketinget pålægger regeringen at meddele Rådet for Den Europæiske Union, at regeringen vil arbejde for, at forhandlingerne med Tyrkiet om en udvidelse af toldunionen midlertidigt bør suspenderes, indtil de demokratiske rettigheder i Tyrkiet er sikret.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Formålet med forslaget er at sikre, at regeringen officielt tilkendegiver i EU, at Danmark ønsker, at forhandlingerne med Tyrkiet om en udvidelse af EU's toldunion midlertidigt bør suspenderes, indtil de demokratiske rettigheder i Tyrkiet er sikret.</p>\r\n<p class=\"NormalInd\">Baggrunden for forslaget er, at de demokratiske rettigheder dagligt krænkes i Tyrkiet, og at menneskerettighedssituationen er yderst kritisk (»Annual Report – Turkey 2016/2017«, www.amnestyinternational.org). Siden kupforsøget i juli 2016 er situationen kun blevet værre og værre.</p>\r\n<p class=\"NormalInd\">Den Europæiske Unions forhandlinger med Tyrkiet om en udvidelse af toldunionen bør derfor midlertidigt suspenderes, indtil de demokratiske rettigheder er sikret i landet (Erklæring fra EU og Tyrkiet af 18. marts 2016 og Rådets pressemeddelelse 144/16, den 18. marts 2016).</p>\r\n<p class=\"NormalInd\">Der er grove overtrædelser af ytringsfriheden i Tyrkiet (»Memorandum on freedom of expression and media freedom in Turkey«, Europarådet, den 15. februar 2017, og »In Turkey, Freedom of Expression is in the Dock«, Human Rights Watch, den 26. juli 2017), og tusinder af journalister, dommere, advokater, lærere, akademikere, fagligt aktive, offentligt ansatte og kvinderetsaktivister er blevet fængslet. Aviser og civilsamfundsorganisationer er blevet lukket, og den demokratisk valgte opposition forfølges, fratages sine poster og fængsles (»Heksejagten i Tyrkiet«, Amnesty, nr. 4, november 2016, »Overblik: Udrensning fortsætter i Tyrkiet«, www.ritzau.dk, den 21. juli 2016, og »Remarks by Commissioner Johannes Hahn at the press conference following the EU – Turkey High Level Political Dialogue«, Europa-Kommissionen, den 25. juli 2017). Senest er 11 menneskerettighedsforkæmpere blevet fængslet, heriblandt bestyrelsesformanden i Amnesty International i Tyrkiet (»Turkey: The travesty of justice continues for Taner and the Istanbul 10«, www.amnesty.org, den 27. november 2017). Mere end 100 valgte borgmestre er blevet tvangsafsat, og parlamentsmedlemmer er blevet fængslet. Den tyrkiske præsident, Recep Tayyip Erdogan, ønsker at genindføre dødsstraf, og der er rapporter om tortur og mishandling af anholdte og fængslede (»Turkey coup: Erdogan backs return of death penalty at vast Istanbul rally«, www.bbc.com, den 8. august 2016, »Erdogan: Vi kan ikke ignorere folkets krav om dødsstraf«, www.ritzau.dk, den 17. juli 2016, og »FN-ekspert: Tortur er udbredt i Tyrkiet«, www.fyens.dk, den 2. december 2016). Særlig i de sydøstlige dele af landet er der dokumenteret alvorlige overtrædelser af menneskerettighederne, herunder omfattende brug af drab og tortur, og tvangsforflyttelse af op mod 500.000 personer, hvoraf størstedelen er kurdere (»FN: Tyrkiet bag alvorligt brud på menneskerettigheder«, Information, den 10 marts 2017, »Report on the human rights situation in South-East Turkey, July 2015 to December 2016«, FN's Flygtningehøjkommissariat (UNHCR), februar 2017, og »Amnesty: Tyrkiet har fordrevet 500.000 fra deres hjem«, www.dr.dk, den 6. december 2016). Den systematiske forfølgelse af det kurdiske mindretal er desuden tiltaget siden kupforsøget (»Tyrkiets kamp mod kurderne sender hundredetusinder på flugt«, Information, den 11. oktober 2016).</p>\r\n<p class=\"NormalInd\">Tyrkiets præsident, Recep Tayyip Erdogan, fører en politik, der ingen respekt har for de grundlæggende demokratiske rettigheder. Derfor må forhandlingerne mellem Den Europæiske Unionen og Tyrkiet om en udvidelse af toldunionen suspenderes midlertidigt, indtil de demokratiske rettigheder i Tyrkiet er sikret.</p>\r\n<p class=\"NormalInd\">Med den nuværende situation vil en fortsættelse af forhandlingerne om en udvidelse af toldunionen være en blåstempling af den tyrkiske regerings fremgangsmåde. Fortsatte forhandlinger vil sende et signal om, at den indenrigs- og udenrigspolitiske strategi, Tyrkiet lægger for dagen, er inden for rammerne af de gældende principper i Den Europæiske Union. Men præsident Recep Tayyip Erdogans fremgangsmåde er uforenelig med at være medlem af EU’s toldunion af stater, der opererer inden for rammerne af et moderne demokrati, og som bekender sig til menneskerettighederne.</p>\r\n<p class=\"NormalInd\">Det er afgørende, at den tyrkiske regering ikke får lov til at bruge flygtningesituationen til at afpresse EU og de europæiske lande, og at man fra EU's side ikke accepterer ulovlig forfølgelse af den politiske opposition (»Kupforsøg giver Erdogan en blankocheck«, Information, den 18. juli 2016).</p>\r\n<p class=\"NormalInd\">Forud for videre forhandlinger om en udvidelse af toldunionen må regeringen stille krav om, at Tyrkiet overholder de såkaldte Københavnskriterier, herunder at landet skal have stabile institutioner, der garanterer demokrati, retssikkerhed, menneskerettigheder og beskyttelse af minoriteter. Forslagsstillerne har den principielle opfattelse, at Den Europæiske Unions forhandlinger med Tyrkiet om en udvidelse af toldunionen bør suspenderes midlertidigt. Det giver ikke mening at forhandle en udvidelse af toldunionen med et land, hvor demokratiet er kortsluttet.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Nikolaj Villumsen</span> (EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om midlertidigt at suspendere EU's forhandlinger med Tyrkiet om en udvidelse af toldunionen.</p>\r\n<p class=\"ForslagsNummer\">(Beslutningsforslag nr. B 73)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2017/1 BF 73",
            "stateLabel": "Bortfaldet",
            "references": [
                {
                    "shortName": "2017/1 BSF 73",
                    "title": "Forslag til folketingsbeslutning om midlertidigt at suspendere EU's forhandlinger med Tyrkiet om en udvidelse af toldunionen",
                    "presentationName": "Beslutningsforslag som fremsat",
                    "documentTypeId": 480,
                    "documentId": 198521,
                    "eliUri": "/eli/ft/20171BB00073",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/beslutningsforslag/b73/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "10/02/2018"
        },
        {
            "displayName": "Accession",
            "displayValue": "20171BB00073"
        },
        {
            "displayName": "Entydig dokumentidentifikation",
            "displayValue": "AX021081"
        },
        {
            "displayName": "Dato for førstegangsindlæggelse",
            "displayValue": "10/02/2018"
        },
        {
            "displayName": "Dato for indlæggelse",
            "displayValue": "10/02/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "73"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}