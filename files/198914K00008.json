{
    "id": 109828,
    "title": "1989 BTL 8   BETÆNKNING OVER I. FORSLAG TIL LOV OM UDSTYKNING OG ANDEN REGISTRERING I   MATRIKLEN II. FORSLAG TIL LOV OM ÆNDRING AF FORSKELLIGE LOVBESTEMMELSER   (KONSEKVENSÆNDRINGER SOM FØLGE AF LOV OM UDSTYKNING OG ANDEN REGISTRERING I   MATRIKLEN)    NR L 8 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 8",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 8 </P>  \r\n\r\n<P></P>  \r\n\r\n<P>Betænkning over I. Forslag til lov om udstykning og anden registrering i  \r\n\r\n matriklen II. Forslag til lov om ændring af forskellige lovbestemmelser  \r\n\r\n (Konsekvensændringer som følge af lov om udstykning og anden registrering i  \r\n\r\n matriklen) <BR>  \r\n\r\n Nr L 8 1989-90, 1. samling </P>  \r\n\r\n<P></P>  \r\n\r\n<P>Afgivet af Boligudvalget </P>  \r\n\r\n<P></P>  \r\n\r\n<P>Afgivet: 19900126 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslagene i en række møder og har </P>  \r\n\r\n<P>herunder stillet spørgsmål til boligministeren, som denne har </P>  \r\n\r\n<P>besvaret dels skriftligt, dels i samråd. </P>  \r\n\r\n<P>Boligministeren har over for udvalget oplyst, at de foreslåede  \r\n\r\n bestemmelser om skelforretninger i kapitel 5 i forslag til lov om udstykning  \r\n\r\n og anden registrering i matriklen ikke er til hinder for, at hegnssynsmænd  \r\n\r\n deltager i en skelforretning, såfremt en af de interesserede ejere måtte  \r\n\r\n ønske dette. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra Den Danske Landinspektørforening og Landinspektørfirmaet Hyllested og  \r\n\r\n Staunskjær. </P>  \r\n\r\n<P>Udvalget har for så vidt angår den i forslag til lov om udstykning og  \r\n\r\n anden registrering i matriklen foreslåede lempelse af udstykningskravet for  \r\n\r\n udlejede arealer noteret sig boligministerens besvarelse af et af udvalgets  \r\n\r\n spørgsmål. Det fremgår heraf, at boligministeren er parat til at følge  \r\n\r\n udviklingen med henblik på at tage spørgsmålet op til fornyet vurdering, når  \r\n\r\n man har haft lejlighed til at se, hvorledes den foreslåede ordning fungerer i  \r\n\r\n praksis. </P>  \r\n\r\n<P>Der er af boligministeren og af et mindretal stillet ændringsforslag,  \r\n\r\n hvorom der henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) det under I anførte lovforslag til  \r\n\r\n<I>vedtagelse</I> med de af boligministeren stillede ændringsforslag og det  \r\n\r\n under II anførte lovforslag til <I>vedtagelse uændret. </I></P>  \r\n\r\n<P>Et mindretal (Fremskridtspartiets medlem af udvalget) indstiller det under  \r\n\r\n I anførte lovforslag til <I>vedtagelse</I> med de stillede ændringsforslag og  \r\n\r\n det under II anførte lovforslag til <I>vedtagelse uændret. </I></P>  \r\n\r\n<P>Ændringsforslag </P>  \r\n\r\n<P>til </P>  \r\n\r\n<P>I. Forslag til lov om udstykning og anden registrering i matriklen </P>  \r\n\r\n<P>Af et mindretal (FP): </P>  \r\n\r\n<P>Til § 16 </P>  \r\n\r\n<P>1) Paragraffen udgår. </P>  \r\n\r\n<P>Af <I>boligministeren,</I> tiltrådt af <I>udvalget: </I></P>  \r\n\r\n<P>Til § 36 </P>  \r\n\r\n<P>2) Stk. 3 udgår. </P>  \r\n\r\n<P>Stk. 4 bliver herefter stk. 3. </P>  \r\n\r\n<P>3) Efter stk. 4, der bliver stk. 3, indsættes som nyt stykke: </P>  \r\n\r\n<P>&#187; <I>Stk. 4.</I> Retten kan i ganske særlige tilfælde tillade, at sag  \r\n\r\n anlægges efter udløbet af fristen i stk. 2. Fører en sådan sag til, at  \r\n\r\n landinspektørens fastlæggelse af skellet ændres, påhviler det den, der har  \r\n\r\n anlagt sagen, at rekvirere en landinspektør til at udføre det i stk. 3 nævnte  \r\n\r\n arbejde. Retten sender udskrift af dommen eller et eventuelt indenretligt  \r\n\r\n forlig til Kort- og Matrikelstyrelsen.&#171; </P>  \r\n\r\n<P>Til § 48 </P>  \r\n\r\n<P>4) I <I>Stk. 1, nr. 1,</I> indsættes efter &#187;§ 21, stk. 1,&#187;:  \r\n\r\n &#187;§ 36, stk. 4,&#187;. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Et lejemål skal ikke begrænses tidsmæssigt gennem lovgivningen. </P>  \r\n\r\n<P>Mange lejemål findes på havnearealer og andre arealer i offentligt eje.  \r\n\r\n Havnemyndigheder og offentlige myndigheder har i forvejen sikker styring både  \r\n\r\n på arealer og bebyggelser. </P>  \r\n\r\n<P>Sommerhuse og feriehuse er tit opført på lejede arealer. </P>  \r\n\r\n<P>Byggemyndigheder har gennem bygningsreglementer og gennem BBR-registret  \r\n\r\n fuld kontrol over arealudnyttelsen uanset ejendomsforhold (ejer eller lejer).  \r\n\r\n</P>  \r\n\r\n<P>Ligeledes er der på tidsubegrænset tid tinglyst deklarationer over kloak-,  \r\n\r\n vand, el- og gasledninger. Der kan ikke foretages bebyggelse eller benyttelse  \r\n\r\n af arealer i strid med gældende lov. </P>  \r\n\r\n<P>Til nr. 2 </P>  \r\n\r\n<P>Landinspektøren har i fortsættelse af den allerede rekvirerede  \r\n\r\n skelsætningsforretning pligt til at ændre skellet i de tilfælde, hvor hans  \r\n\r\n fastlæggelse af skellet ændres ved en retssag, der anlægges inden udløbet af  \r\n\r\n fristen på de 8 uger i § 36, stk. 2, nr. 2. </P>  \r\n\r\n<P>Til nr. 3 </P>  \r\n\r\n<P>Når fristen i § 36, stk. 2, nr. 2, er udløbet, uden at der er anlagt  \r\n\r\n retssag, og landinspektøren efter reglen i § 37, stk. 1, har indsendt  \r\n\r\n oplysning om skellets rette beliggenhed til Kort- og Matrikelstyrelsen, har  \r\n\r\n landinspektøren afsluttet sit arbejde. Det er derfor vigtigt, at der til  \r\n\r\n forslaget om, at retssag i ganske særlige tilfælde kan tillades anlagt efter  \r\n\r\n fristens udløb, knyttes regler, der sikrer, dels at skelafmærkningen på  \r\n\r\n stedet ændres i overensstemmelse med rettens eventuelle afgørelse om en  \r\n\r\n ændret beliggenhed af skellet, dels at der indsendes de nødvendige  \r\n\r\n oplysninger til Kort- og Matrikelstyrelsen til notering af skellets endelige  \r\n\r\n beliggenhed i matriklen. </P>  \r\n\r\n<P>Det foreslås, at pligten til at rekvirere en landinspektør til at udføre  \r\n\r\n det nødvendige arbejde skal påhvile den, der har anlagt retssagen. </P>  \r\n\r\n<P>Ifølge almindelige civilretlige regler vil den pågældende hæfte for  \r\n\r\n landinspektøromkostningerne, jf. også lovforslagets § 35, stk. 1, 2. pkt.  \r\n\r\n Spørgsmålet om, hvorvidt den, der har anlagt retssagen, endeligt skal udrede  \r\n\r\n disse omkostninger, kan imidlertid afgøres af retten efter parternes påstande  \r\n\r\n herom. </P>  \r\n\r\n<P>Kort- og Matrikelstyrelsen må have meddelse fra dommeren om sagens udfald  \r\n\r\n for at kunne påse, at pligten til registrering af det ændrede skel opfyldes.  \r\n\r\n Såfremt en retssag fører til, at det af landinspektøren afsatte skel skal  \r\n\r\n fastholdes, bør der foretages notering herom i matriklen. </P>  \r\n\r\n<P>Til nr. 4 </P>  \r\n\r\n<P>Gennem denne ændring kan den, der efter ændringsforslag nr. 3 har pligt  \r\n\r\n til at rekvirere en landinspektør, ifalde bødestraf, hvis handlepligten ikke  \r\n\r\n overholdes. </P>  \r\n\r\n<P>Lizzie Lichtenberg (KF) Sterup (KF) Pernille Sams (KF) Mejdahl (V) nfmd.  \r\n\r\n<I>Elsebeth Kock-Petersen (V) Kirsten Jacobsen (FP) Jørgen Estrup (RV) Sonja  \r\n\r\n Albrink (CD) Lysholm Christensen (KRF) Svend Andersen (S) Baadsgaard (S)</I>  \r\n\r\n fmd. <I>Pia Gjellerup (S) Hans Strunge (S) Lissa Mathiasen (S) Holger K.  \r\n\r\n Nielsen (SF) Bjørn Poulsen (SF) Pelle Voigt (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/02/1990"
        },
        {
            "displayName": "Accession",
            "displayValue": "198914K00008"
        },
        {
            "displayName": "Entydig dokumentidentifikation",
            "displayValue": "CL003386"
        },
        {
            "displayName": "Dato for førstegangsindlæggelse",
            "displayValue": "15/02/1990"
        },
        {
            "displayName": "Dato for indlæggelse",
            "displayValue": "15/02/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "8"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}