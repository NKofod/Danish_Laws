{
    "id": 154908,
    "title": "Ankestyrelsens principafgørelse F-1-01 om begunstigende forvaltningsakt - delegation af kompetence - bindende meddelelse - revalidering",
    "documentTypeId": "240",
    "isSagsforlobPeriodValid": true,
    "shortName": "KEN nr 9448 af 15/02/2001",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse F-1-01 om begunstigende forvaltningsakt - delegation af kompetence - bindende meddelelse - revalidering</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ansøger kunne støtte ret på en beslutning truffet af kommunens borgerudvalg om, at hun var berettiget til revalideringsydelse i 5 år.</p>\r\n   <p class=\"TekstGenerel\">Efter kommunens styrelsesvedtægt havde borgerudvalget kompetence til at træffe afgørelse i sager om revalidering.</p>\r\n   <p class=\"TekstGenerel\">Der forelå en intern kompetenceplan godkendt af borgerudvalget, hvor kompetencen til at træffe afgørelse i sager om revalidering var delegeret til socialforvaltningen. Efter forvaltningsretlige principper kunne den myndighed, der havde delegeret kompetencen på et sagsområde, frit tilbagekalde delegationen.</p>\r\n   <p class=\"TekstGenerel\">Borgerudvalgets afgørelse fandtes ikke at være meddelt ansøger på en bindende måde ved telefonisk meddelelse fra et medlem af borgerudvalget. Der forelå imidlertid ikke oplysninger om, at borgerudvalget efterfølgende havde skiftet standpunkt om afgørelsen den 24. november 1997, og det måtte anses for overvejende sandsynligt, at afgørelsen var blevet meddelt ansøger skriftligt, hvis ikke borgmesteren med urette havde standset borgerudvalgets beslutning ved at kræve sagen indbragt for byrådet.</p>\r\n   <p class=\"TekstGenerel\">Når en beslutning truffet af et kollegialt organ ikke ændres ved at de samme medlemmer omgør beslutningen, skal beslutningen meddeles.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Almindelige forvaltningsretlige principper - Ulovbestemte forvaltningsretlige principper -</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Kommunen bevilgede den 4. juni 1997 revalideringsydelse til et 3-årigt revalideringsforløb og ikke som ønsket til en 5-årig uddannelse til socialrådgiver. Denne afgørelse blev den 29. august 1997 tiltrådt af det sociale nævn.</p>\r\n<p>Sagen blev genbehandlet i et borgerudvalgsmøde den 24. november 1997. Et flertal af udvalget besluttede at genoptage sagen og bevilgede en 5-årig revalideringsplan til uddannelse til socialrådgiver. Et medlem af borgerudvalget orienterede telefonisk ansøger om borgerudvalgets beslutning om bevilling af 5 års revalidering. Et udvalgsmedlem kontaktede inden protokollens underskrivelse borgmesteren. Borgmesteren meddelte telefonisk, at han ønskede sagen stoppet med henblik på behandling i byrådet.</p>\r\n<p>Byrådet besluttede at omstøde borgerudvalgets afgørelse af 24. november 1997.</p>\r\n<p>Ansøger indbragte for Tilsynsrådet spørgsmålet om lovligheden af, at byrådet besluttede at omstøde borgerudvalgets beslutning af 24. november 1997 om at genoptage sagen og tildele 5 års revalidering.</p>\r\n<p>Tilsynsrådet bemærkede i brev af 24. april 1998, at ifølge kommunens styrelsesvedtægt varetoges sager om ydelser til enkeltpersoner af borgerudvalget. Da byrådet havde handlet klart ulovligt ved at træffe afgørelse om, at borgerudvalget ikke var berettiget til at genoptage revalideringssagen, annullerede Tilsynsrådet byrådets afgørelse.</p>\r\n<p>Som konsekvens af Tilsynsrådets afgørelse genbehandlede kommunens social-og sundhedsudvalg den 26. maj 1998 revalideringssagen. Udvalget fastholdt en 3 årig bevilling.</p>\r\n<p>Ansøger havde bl.a. anført, at udvalgsmedlemmet orienterede hende telefonisk den 24. november 1997 om borgerudvalgets beslutning om bevillingen på 5 års revalidering, at hun kontaktede forvaltningschefen den 27. november 1997 og fik at vide, at borgmesteren havde stillet sagen i bero og ønskede sagen behandlet i byrådet, og at hun efter at have fået aktindsigt læste, at et flertal besluttede at bevilge 5 års revalidering.</p>\r\n<p>Det sociale nævn fandt ansøger berettiget til revalideringsydelse i 5 år i forbindelse med socialrådgiveruddannelsen.</p>\r\n<p>Nævnet begrundede afgørelsen med, at borgerudvalget på sit møde den 24. november 1997 traf beslutning om, at ansøger var berettiget til revalideringsydelse i 5 år , og at hun fik telefonisk underretning om denne afgørelse af et medlem af udvalget.</p>\r\n<p>Nævnet lagde videre vægt på, at det måtte lægges til grund, at ansøger ville have fået officiel meddelelse om udvalgets afgørelse, hvis ikke borgmesteren uberettiget havde standset udførelsen af beslutningen ved at kræve sagen indbragt for byrådet.</p>\r\n<p>Det sociale nævn bemærkede til Ankestyrelsen, at det måtte anses for tvivlsomt, om opringningen fra et udvalgsmedlem til ansøger kunne anses for at være udtryk for en for kommunen bindende afgørelse. Da det imidlertid efter nævnets opfattelse måtte lægges til grund, at borgerudvalgets afgørelse af 24. november 1997 ville være meddelt ansøger skriftligt, hvis ikke borgmesteren uberettiget havde grebet ind i sagsbehandlingen, fandt nævnet efter en samlet vurdering, at hun kunne støtte ret på afgørelsen af 24. november 1997.</p>\r\n<p>Det sociale nævn bemærkede yderligere, at borgerudvalgets afgørelse af 24. november 1997 var fuldt lovlig. Det forhold, at udvalgsmedlemmet ringede til ansøger før beslutningsprotokollen var underskrevet, kunne ikke tillægges betydning. Det afgørende var, at beslutningen var truffet, da opringningen skete. Der forelå ikke oplysninger om, at medlemmer af udvalget efterfølgende havde skiftet standpunkt. Nævnet fandt herefter, at det måtte anses for overvejende sandsynligt, at afgørelsen ville være meddelt hende, hvis borgmesteren ikke havde grebet ind.</p>\r\n<p>Kommunen anførte bl.a. i klagen til Ankestyrelsen, at spørgsmålet var, om et udvalgsmedlems telefoniske meddelelse forinden beslutningsprotokollen var underskrevet, var bindende for kommunen. Endvidere var det et spørgsmål, om et udvalg uden forudgående politisk forhandling kunne tilsidesætte en vedtaget kompetencefordeling i en konkret sag. Endelig var det et spørgsmål, om nævnets afgørelse om revalidering kunne have retsvirkning fra en dato, der var ca. 4 måneder forud for en politisk behandling, som borgeren ikke havde begæret.</p>\r\n<p>Sagen blev behandlet i principielt møde med henblik på afklaring af, om den telefoniske meddelelse</p>\r\n<p>til ansøger fra udvalgsmedlemmet om bevilling  af 5 års revalidering var bindende for kommunen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ud fra en samlet vurdering, at ansøger kunne støtte ret på borgerudvalgets afgørelse af 24. november 1997 om, at ansøger var berettiget til revalideringsydelse i 5 år i forbindelse med socialrådgiveruddannelsen.</p>\r\n<p>Ankestyrelsen fandt, at selv om der forelå en intern kompetencefordelingsplan, var det i overensstemmelse med styrelsesvedtægten for kommunen, at borgerudvalget traf afgørelse i en sag om revalidering. Efter forvaltningsretlige principper kunne en myndighed, der havde delegeret kompetencen på et sagsområde, frit tilbagekalde delegationen.</p>\r\n<p>Ankestyrelsen fandt ikke, at den trufne afgørelse var meddelt på bindende måde ved den telefoniske henvendelse den 24. november 1997 fra et medlem af borgerudvalget til ansøger, men der forelå ikke oplysninger om, at borgerudvalget havde skiftet standpunkt om afgørelsen den 24. november 1997, og det måtte anses for overvejende sandsynligt, at afgørelsen var blevet meddelt skriftligt, hvis ikke borgmesteren med urette havde standset beslutningen ved at kræve sagen indbragt for byrådet.</p>\r\n<p>Ankestyrelsen tilføjede, at når en beslutning ikke var ændret af et kollegialt organ ved, at de samme medlemmer omgjorde beslutningen, skulle beslutningen meddeles.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 19. juni 2019, da der er kommet nye regler på området."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/01/2014"
        },
        {
            "displayName": "Accession",
            "displayValue": "W20010944825"
        },
        {
            "displayName": "Entydig dokumentidentifikation",
            "displayValue": "BS007704"
        },
        {
            "displayName": "Dato for indlæggelse",
            "displayValue": "20/06/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9448"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "15/02/2001"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200291-99"
        },
        {
            "displayName": "Stikord",
            "displayValue": "F-1-01"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}