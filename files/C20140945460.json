{
    "id": 164002,
    "title": "Vejledning om registrering af og tilsyn med visse private sygehuse, klinikker og praksis",
    "documentTypeId": "180",
    "isSagsforlobPeriodValid": true,
    "shortName": "VEJ nr 9454 af 27/06/2014",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om registrering af og tilsyn med visse private sygehuse, klinikker og praksis</p>\r\n<p class=\"Overskriftstekst1\" style=\"text-align: left;\">1. Indledning</p>\r\n<p class=\"NormalInd\">Vejledningen knytter sig til sundhedsloven § 215 a, stk. 8 og § 272 samt bekendtgørelse nr. XX om registrering af og tilsyn med visse private sygehuse, klinikker og praksis (herefter bekendtgørelse om tilsyn med private behandlingssteder).</p>\r\n<p class=\"NormalInd\">Formålet med ordningen er at styrke patientsikkerheden, hvor der udføres privat lægelig patientbehandling, ved at indføre en registreringsordning samt indføre et systematisk tilsyn.</p>\r\n<p class=\"Overskriftstekst1\" style=\"text-align: left;\">2. Anvendelsesområde og definitioner</p>\r\n<p class=\"NormalInd\">Alle private sygehuse, klinikker og praksis, hvor der udføres lægelig patientbehandling, herunder ved brug af medhjælp, er omfattet af reglerne. Dog er følgende behandlingssteder ikke omfattet:</p>\r\n<p class=\"Liste1\">\r\n   <span class=\"Liste1Nr\">1)</span> Behandlingssteder, hvor læger udelukkende udfører virksomhed som alment praktiserende læger.</p>\r\n<p class=\"Liste1\">\r\n   <span class=\"Liste1Nr\">2)</span> Steder, hvor der udelukkende udføres kosmetisk behandling. Hvis der på et behandlingssted både udføres kosmetisk behandling og anden lægelig patientbehandling, er behandlingsstedet omfattet af reglerne.</p>\r\n<p class=\"Liste1\">\r\n   <span class=\"Liste1Nr\">3)</span> Steder, hvor der udelukkende udføres laboratorievirksomhed. Der er tale om steder, hvor der bl.a. udtages blodprøve eller tages EKG med henblik på diagnosticering for f.eks. de alment praktiserende læger.</p>\r\n<p class=\"Liste1\">\r\n   <span class=\"Liste1Nr\">4)</span> Overlægepraksis, som er en 3-timers praksis på et sygehus i henhold til overlægeaftalerne.</p>\r\n<p class=\"NormalInd\">Behandlingssteder, som fuldt ud ejes eller drives af offentlige myndigheder, er ikke omfattet af reglerne.</p>\r\n<p class=\"NormalInd\">Steder, der udelukkende anvendes til udarbejdelse af speciallægeerklæringer, er ikke omfattet af reglerne.</p>\r\n<p class=\"NormalInd\">Da reglerne retter sig mod behandlingssteder, vil lægevirksomhed, der lejlighedsvis ydes, uden at det sker på et bestemt behandlingssted, f.eks. en lægelig behandling ved et ishockey- eller boksestævne, ikke være omfattet af reglerne.</p>\r\n<p class=\"Overskriftsnummer2\" style=\"text-align: left;\">2.1 Lægelig patientbehandling</p>\r\n<p class=\"NormalInd\">Lægelig patientbehandling omfatter alle former for lægelig virksomhed. Det omfatter også virksomhed, som er forbeholdt læger, men hvor lægen benytter medhjælp til at udføre virksomheden. Det kan være en klinik, hvor en medhjælp foretager undersøgelser af patienterne ved blodprøvetagning, behandlingssteder, hvor en medhjælp foretager tarmskylninger eller misbrugsbehandlingssteder, hvor en medhjælp administrerer medicin for en læge.</p>\r\n<p class=\"Overskriftsnummer2\" style=\"text-align: left;\">2.2 Den læge, der overordnet er ansvarlig for patientbehandlingen på behandlingsstedet</p>\r\n<p class=\"NormalInd\">På behandlingssteder, som har pligt til at registrere en virksomhedsansvarlig læge, jf. lov om virksomhedsansvarlige læger, er denne læge overordnet ansvarlig for patientbehandlingen på det private behandlingssted. Den virksomhedsansvarlige læge er forpligtiget til at påse, at den sundhedsfaglige virksomhed, som udøves på sygehuset, klinikken m.v., udføres i overensstemmelse med god faglig praksis og med de pligter, der i øvrigt er fastsat i lovgivningen for sundhedsfaglig virksomhed. Hvis behandlingsstedet ikke skal have en virksomhedsansvarlig læge, fordi der kun er én læge, der som ejer af behandlingsstedet udfører behandling på stedet, vil denne læge være den overordnet ansvarlige læge. Det kan fx være en øjenlæge, som har sin egen speciallægepraksis.</p>\r\n<p class=\"NormalInd\">Hvis der er flere læger, som er sammen i en praksis, herunder har lokalefællesskab, og hvor alle helt eller delvist virker efter overenskomst med den offentlige sygesikring, og derfor ikke skal have en virksomhedsansvarlig læge, vil de skulle udpege én læge til at være den, der overordnet har ansvar for patientbehandlingen i praksissammenslutningen, hvis de registrerer sig samlet som ét behandlingssted.</p>\r\n<p class=\"Overskriftstekst1\" style=\"text-align: left;\">3. Registrering</p>\r\n<p class=\"NormalInd\">Registrering skal indgives elektronisk via Sundhedsstyrelsens hjemmeside www.sundhedsstyrelsen.dk. På hjemmesiden findes endvidere en vejledning i udfyldelsen af den web-formular, hvorpå registreringen skal indgives.</p>\r\n<p class=\"NormalInd\">Der skal ved registreringen gives kontaktoplysninger på behandlingsstedet, herunder navn, e-mail, telefonnummer og web-adresse.</p>\r\n<p class=\"NormalInd\">CVR-nummer og P-nummer for det private sygehus, klinik eller praksis skal oplyses. Virksomheder tildeles et CVR-nummer af Erhvervs- og Selskabsstyrelsen ved oprettelsen af virksomheden og et P-nummer for hver fysisk adresse, som virksomheden udføres fra. CVR-nummer og P-nummer på en virksomhed kan findes på www.cvr.dk.</p>\r\n<p class=\"NormalInd\">Sundhedsstyrelsen henter automatisk oplysninger fra CVR og benytter de kontaktoplysninger, der findes der. Såfremt der ingen kontaktoplysninger er i CVR, benyttes de kontaktoplysninger, som er oplyst på registreringsformularen. Sundhedsstyrelsen benytter den e-mail adresse, der er oplyst ved registreringen i Sundhedsstyrelsen, til at kommunikere med behandlingsstedet. Den opgivne e-mail adresse skal kunne håndtere vedhæftede filer.</p>\r\n<p class=\"NormalInd\">Det skal også oplyses, om der er sengepladser på behandlingsstedet, om der er flere læger, der udfører behandling på behandlingsstedet og om der er tale om fuldtids- eller deltidsbeskæftigelse for lægen.</p>\r\n<p class=\"NormalInd\">Navn, AutorisationsID og CPR-nr. på den læge, der er overordnet er ansvarlig for patientbehandlingen på behandlingsstedet, jf. punkt 2, skal også oplyses ved indgivelse af registrering.</p>\r\n<p class=\"NormalInd\">Endelig skal det oplyses hvilke specialer, der udføres behandling indenfor på det private behandlingssted, og om der udføres anden lægelig patientbehandling på behandlingsstedet, som ikke traditionelt hører ind under disse specialer.</p>\r\n<p class=\"NormalInd\">Ændringer i oplysninger registreret hos Sundhedsstyrelsen skal ske elektronisk via styrelsens hjemmeside, når ændringen finder sted og senest to uger efter, at ændringen er sket. Ændringen skal ske via en særlig ændringsformular.</p>\r\n<p class=\"NormalInd\">Der skal på ændringsformularen indtastes alle de aktuelle oplysninger på behandlingsstedet og ikke kun tilføjelser eller sletninger. Ændringsformularen overskriver de tidligere indsendte oplysninger, og det er herefter disse oplysninger Sundhedsstyrelsen benytter.</p>\r\n<p class=\"NormalInd\">Afregistrering skal også ske elektronisk via Sundhedsstyrelsens hjemmeside, når den lægelige patientbehandling er ophørt på behandlingsstedet og senest to uger derefter. Såfremt der ikke sker afregistrering, vil der fortsat blive fremsendt faktura for gebyr til behandlingsstedet.</p>\r\n<p class=\"NormalInd\">Hvis to behandlingssteder fusionerer, skal der ske afregistrering i overensstemmelse med, hvad der er oplyst til CVR. Hvis der ved en fusion sker lukning af det ene behandlingssted, skal dette afregistreres hos Sundhedsstyrelsen. Hvis der ved fusionen ikke sker lukning af nogle af behandlingsstederne, vil det alligevel betyde en ændring i CVR, idet de begge efter fusionen vil have det samme CVR-nummer, men det ene sted vil have fået et nyt P-nummer. Det betyder, at det behandlingssted, der skifter CVR-nummer, skal afregistrere sig. Behandlingsstedet skal herefter på ny registrere sig med det nye CVR- og P-nummer.</p>\r\n<p class=\"NormalInd\">I forhold til registrering og fastsættelse af gebyrer, inddeler Sundhedsstyrelsen behandlingsstederne i følgende grupper:</p>\r\n<p class=\"Liste1\">\r\n   <span class=\"Liste1Nr\">1)</span> Behandlingssteder med sengepladser. Det gælder alle behandlingssteder, hvor der er sengepladser, uanset hvor mange læger, der er tilknyttet. Det omfatter behandlingssteder, som regelmæssigt og planlagt har patienter indlagt til observation i forbindelse med deres lægelige patientbehandling. Dette gælder også, hvis patienten er indlagt til observation i meget kort tid. Det omfatter ikke behandlingssteder med én sengeplads, som kun bruges i særlige akutte tilfælde, hvor det bliver nødvendigt at indlægge en patient til observation.</p>\r\n<p class=\"Liste1\">\r\n   <span class=\"Liste1Nr\">2)</span> Behandlingssteder uden sengepladser og med flere læger. Dette gælder alle behandlingssteder, hvor der er flere læger tilknyttet, men ikke nogen sengepladser. Det omfatter behandlingssteder, hvor flere læger behandler samme sted, eller hvor de deler en praksis og tilsammen arbejder mere end svarende til én fuldtidsstilling. Det omfatter ikke behandlingssteder, hvor flere læger deler behandlingssted/praksis, hvor de tilsammen kun arbejder svarende til én fuldtidsstilling.</p>\r\n<p class=\"Liste1\">\r\n   <span class=\"Liste1Nr\">3)</span> Behandlingssteder uden sengepladser og med én læge eller flere læger, som sammenlagt udfører lægelig behandling maksimalt svarende til én fuldtidsstilling. Det omfatter behandlingssteder med én læge, der er fuldtidsbeskæftiget på behandlingsstedet, f.eks. en læge med sin egen speciallægepraksis. Dette gælder også, hvis lægen har andet personale ansat. Det omfatter også et behandlingssted, hvor to eller flere læger arbejder sammen, men hvor deres arbejde tilsammen svarer til én fuldtidsstilling. Det omfatter ikke behandlingssteder, hvor lægen kun arbejder på deltid og har hovedbeskæftigelse et andet sted, f.eks. på et offentligt sygehus.</p>\r\n<p class=\"Liste1\">\r\n   <span class=\"Liste1Nr\">4)</span> Behandlingssteder uden sengepladser og med én læge på deltid, herunder med deltidsydernummer, deltidsbeskæftigelse eller dokumenteret anden hovedbeskæftigelse, f.eks. på et offentligt sygehus.</p>\r\n<p class=\"NormalInd\">Såfremt Sundhedsstyrelsen bliver opmærksom på, at behandlingsstedet er registreret i forkert gruppe, kan styrelsen ændre registreringen. Det kan være tilfælde, hvor et behandlingssted er registreret uden sengepladser og sidenhen får sengepladser eller omvendt.</p>\r\n<p class=\"NormalInd\">Konsekvensen af ændring af registreringsgruppe er, at gebyret tillige vil blive ændret.</p>\r\n<p class=\"Overskriftstekst1\" style=\"text-align: left;\">4. Tilsyn</p>\r\n<p class=\"NormalInd\">Sundhedsstyrelsen fører tilsyn med de private behandlingssteder, som er registreret.</p>\r\n<p class=\"NormalInd\">Tilsynsbesøgene bliver foretaget af Sundhedsstyrelsens embedslæger mv., som har mulighed for at medtage en sagkyndig rådgiver, i henhold til Sundhedsstyrelsens retningslinjer for tilsyn med private behandlingssteder, hvor der udføres lægelig behandling.</p>\r\n<p class=\"NormalInd\">Sundhedsstyrelsen stiller i sit tilsyn sundhedsfaglige krav til behandlingsstedets virksomhed. Det kan være krav i forbindelse med patientinformation, benyttelse af medhjælp, opfølgning på prøvesvar, overvågning af operationspatienter og specialespecifikke krav.</p>\r\n<p class=\"NormalInd\">Sundhedsstyrelsen påser, at behandlingsstedet følger op på krav, som Sundhedsstyrelsen har stillet ved tilsynsbesøget. Sundhedsstyrelsen kan aflægge opfølgende tilsynsbesøg på de behandlingssteder, som ikke følger op på de krav, som styrelsen stiller. Behandlingsstedet skal betale et gebyr på 19.000 kr. for det opfølgende tilsyn.</p>\r\n<p class=\"NormalInd\">Sundhedsstyrelsen planlægger herudover tilsyn på de registrerede behandlingssteder på baggrund af et vekslende sundhedsfagligt tema. Sundhedsstyrelsen vælger et tema på baggrund af aktuel viden om patientsikkerhedsmæssige risici. Tematilsynsbesøg vil kun omfatte de behandlingssteder, hvis lægelige patientbehandling omfatter det udvalgte tema.</p>\r\n<p class=\"Overskriftstekst1\" style=\"text-align: left;\">5. Gebyr</p>\r\n<p class=\"NormalInd\">Der skal indbetales et gebyr for registreringen. Gebyret dækker registreringen og det første års tilsynsbesøg. Gebyret er som følger for behandlingssteder med:</p>\r\n<p class=\"Liste1\">\r\n   <span class=\"Liste1Nr\">1)</span> Sengepladser (uanset antal læger) 22.429 kr.</p>\r\n<p class=\"Liste1\">\r\n   <span class=\"Liste1Nr\">2)</span> Flere læger (uden sengepladser) 15.775 kr.</p>\r\n<p class=\"Liste1\">\r\n   <span class=\"Liste1Nr\">3)</span> Én læge eller flere deltidslæger, som sammenlagt udfører lægelig behandling maksimalt svarende til én læge med hovedbeskæftigelse (uden sengepladser) 9.023 kr.</p>\r\n<p class=\"Liste1\">\r\n   <span class=\"Liste1Nr\">4)</span> Deltidsvirksomhed 5.066 kr.</p>\r\n<p class=\"NormalInd\">Behandlingssteder skal efter betalingen af registreringsgebyret årligt betale gebyr for det næste års tilsynsbesøg.</p>\r\n<p class=\"NormalInd\">Gebyret er som følger for behandlingssteder med:</p>\r\n<p class=\"Liste1\">\r\n   <span class=\"Liste1Nr\">1)</span> Sengepladser (uanset antal læger) 20.392 kr.</p>\r\n<p class=\"Liste1\">\r\n   <span class=\"Liste1Nr\">2)</span> Flere læger (uden sengepladser) 13.738 kr.</p>\r\n<p class=\"Liste1\">\r\n   <span class=\"Liste1Nr\">3)</span> Én læge eller flere deltidslæger, som sammenlagt udfører lægelig behandling maksimalt svarende til én læge med hovedbeskæftigelse (uden sengepladser) 6.998 kr.</p>\r\n<p class=\"Liste1\">\r\n   <span class=\"Liste1Nr\">4)</span> Deltidsvirksomhed 3.029 kr.</p>\r\n<p class=\"NormalInd\">Registreringsgebyret faktureres i december måned i registreringsåret. Herefter faktureres det årlige gebyr i december for det efterfølgende år.</p>\r\n<p class=\"NormalInd\">Behandlingssteder, som ikke følger op på de krav, som Sundhedsstyrelsen har stillet, kan blive pålagt et opfølgende tilsynsbesøg. Gebyret for opfølgende tilsynsbesøg er på 19.000 kr. Gebyret opkræves umiddelbart efter hvert enkelt besøg.</p>\r\n<p class=\"NormalInd\">Gebyret for det vekslende sundhedsfaglige tema er 13.000 kr. Gebyret opkræves umiddelbart efter hvert enkelt besøg.</p>\r\n<p class=\"NormalInd\">Alle gebyr er i 2014 pris- og lønniveau og reguleres årligt af Sundhedsstyrelsen, der tillige udmelder eventuelle ændringer i gebyrerne.</p>\r\n<p class=\"Overskriftstekst1\" style=\"text-align: left;\">6. Offentliggørelse</p>\r\n<p class=\"NormalInd\">Sundhedsstyrelsen offentliggør på sin hjemmeside www.sundhedsstyrelsen.dk, hvilke behandlingssteder der er registrerede.</p>\r\n<p class=\"NormalInd\">Sundhedsstyrelsen offentliggør på hjemmesiden resultaterne af tilsynsbesøgene. Resultaterne fremgår af Sundhedsstyrelsens tilsynsrapporter. De fokuserer på forholdene på behandlingsstedet og ikke på enkeltpersoner.</p>\r\n<p class=\"NormalInd\">Private sygehuse, klinikker og praksis skal offentliggøre Sundhedsstyrelsens rapport vedrørende det seneste tilsyn let tilgængeligt på behandlingsstedets hjemmeside og fremlægge rapporten umiddelbart let tilgængeligt for patienterne på behandlingsstedet, fx i receptionen og venteværelse. Offentlighedsperioden svarer til den periode, Sundhedsstyrelsen offentliggør tilsynsrapporten på sin hjemmeside, dvs. normalt indtil næste tilsyn og tilsynsrapport. Offentliggørelse af tilsynsrapporten gælder også i de tilfælde, hvor det seneste tilsyn er gennemført før bekendtgørelsens og vejledningens ikrafttræden.</p>\r\n<p class=\"Overskriftstekst1\" style=\"text-align: left;\">7. Straffebestemmelser</p>\r\n<p class=\"NormalInd\">Det er ulovligt at udføre lægelig patientbehandling på et privat behandlingssted, som ikke er registreret af Sundhedsstyrelsen, og det kan straffes med bøde, medmindre højere straf er fastsat i anden lovgivning.</p>\r\n<p class=\"NormalInd\">Private sygehuse, klinikker og praksis der undlader at offentliggøre Sundhedsstyrelsens rapport vedrørende det seneste tilsyn kan også straffes med bøde.</p>\r\n<p class=\"NormalInd\">I de ovennævnte situationer vil Sundhedsstyrelsen bede politiet om at rejse tiltale mod behandlingsstedet med henblik på en bødestraf, jf. bekendtgørelsen § 22 og sundhedslovens § 272 og § 276, hvorefter der kan pålægges selskaber mv. (juridiske personer) strafansvar efter reglerne i straffelovens 5. kapitel.</p>\r\n<p class=\"Overskriftsnummer2\" style=\"text-align: left;\">8. Ikrafttræden</p>\r\n<p class=\"NormalInd\">Vejledningen træder i kraft den 1. juli 2014. Samtidig ophæves vejledning nr. 9266 af 3. juni 2013.</p><div class=\"Givet\" id=\"Givet\"><p class=\"Givet\" align=\"center\">Sundhedsstyrelsen, den 27. juni 2014</p><p class=\"Sign1\" align=\"center\">Anne Mette DOns</p><p class=\"Sign2\" align=\"right\">/ Anja Manghezi</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/07/2014"
        },
        {
            "displayName": "Accession",
            "displayValue": "C20140945460"
        },
        {
            "displayName": "Entydig dokumentidentifikation",
            "displayValue": "BK001634"
        },
        {
            "displayName": "Dato for førstegangsindlæggelse",
            "displayValue": "01/07/2014"
        },
        {
            "displayName": "Dato for indlæggelse",
            "displayValue": "21/02/2017"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9454"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "27/06/2014"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Sundhedsstyrelsen"
        },
        {
            "displayName": "Ressortministeriets journalnummer",
            "displayValue": "Sundhedsstyrelsen, j.nr. 5-2610-46/1"
        },
        {
            "displayName": "Stikord",
            "displayValue": "Offentliggørelse, Privat, Registrering, Tilsyn, Tilsynsrapport"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}