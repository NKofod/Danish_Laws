{
    "id": 35124,
    "title": "Kommentar til afgørelser fra Den Sociale Ankestyrelse - af ankechef Karin Rasch - social pension - førtidspension - fibromyalgi - ny og lempeligere praksis (* 1) ",
    "documentTypeId": "980",
    "isSagsforlobPeriodValid": false,
    "shortName": "KOM nr 19099 af 31/03/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ankestyrelsen har på et principielt møde anlagt en ny og lempeligere  \r\n\r\n praksis i sager om førtidspension til ansøgere med fibromyalgi. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kommentar til afgørelser fra Den Sociale  \r\n\r\n Ankestyrelse - af ankechef Karin Rasch - social pension - førtidspension -  \r\n\r\n fibromyalgi - ny og lempeligere praksis (* 1) </H1>  \r\n\r\n<P></P>  \r\n\r\n<P>I principielt møde den 27. januar 1993 har Ankestyrelsen behandlet 12  \r\n\r\n sager om tilkendelse af førtidspension til ansøgere med fibromyalgi. </P>  \r\n\r\n<P>Der er herved sket en lempelse af den hidtidige praksis, som fremgik af SM  \r\n\r\n P-12-89. </P>  \r\n\r\n<P>Efter den ændrede praksis kan sygdommen fibromyalgi berettige til  \r\n\r\n førtidspension på rent helbredsmæssigt grundlag, når en række betingelser er  \r\n\r\n opfyldt. </P>  \r\n\r\n<P>Ved bedømmelsen af, om sygdommen har medført varig invaliditet og af  \r\n\r\n invaliditetens sværhedsgrad, er der navnlig lagt vægt på sygdommens varighed  \r\n\r\n og på ansøgerens faktiske funktionsniveau. </P>  \r\n\r\n<P>To ansøgere fik tilkendt mellemste førtidspension, tre fik tilkendt  \r\n\r\n forhøjet almindelig førtidspension og en fik opretholdt en allerede tilkendt  \r\n\r\n forhøjet almindelig førtidspension. I de øvrige sager var betingelserne for  \r\n\r\n tilkendelse af førtidspension ikke opfyldt. </P>  \r\n\r\n<P>Afgørelserne i de 12 principielle sager er netop blevet offentliggjort som  \r\n\r\n SM P-4-93. </P>  \r\n\r\n<P>HVORFOR NY PRAKSIS? </P>  \r\n\r\n<P>Som tidligere oplyst i &#187;Nyt fra Ankestyrelsen&#171; fandt vi, at der  \r\n\r\n var behov for en fornyet vurdering af praksis. </P>  \r\n\r\n<P>Baggrunden var, at der var forløbet godt tre år siden udsendelsen af SM  \r\n\r\n P-12-89, som indeholdt Ankestyrelsens første principielle stillingtagen til  \r\n\r\n spørgsmålet om tilkendelse af førtidspension til ansøgere med denne sygdom.  \r\n\r\n Ved den tidligere principielle behandling var sygdommen forholdsvis  \r\n\r\n nyopdaget, og den lægelige </P>  \r\n\r\n<P>I august 1992 blev der i København afholdt en international konference om  \r\n\r\n muskelsygdomme &#187;Myopain 92&#171;. </P>  \r\n\r\n<P>Vi mente derfor, at der var grundlag for at vurdere praksis i forhold til  \r\n\r\n den aktuelle lægelige viden om fibromyalgi. </P>  \r\n\r\n<P>Hertil kom, at vores erfaringer ved behandlingen af ankesager fra de  \r\n\r\n regionale nævn viste, at der var forskelle i de regionale nævns  \r\n\r\n tilkendelsespraksis. Der var derfor også behov for at fastlægge praksis for  \r\n\r\n at sikre en ensartet bedømmelse af disse sager. </P>  \r\n\r\n<P>HVAD VED VI I DAG OM FIBROMYALGI? </P>  \r\n\r\n<P>Forud for det principielle møde indhentede Ankestyrelsen materiale fra  \r\n\r\n kongressen &#187;Myopain 92&#171;. Vi modtog desuden materiale fra </P>  \r\n\r\n<P>Revalideringsklinikken i Århus, som har et igangværende  \r\n\r\n revalideringsprojekt med klienter med fibromyalgi. </P>  \r\n\r\n<P>For at opsummere den aktuelle lægelige viden om fibromyalgi afholdt vi et  \r\n\r\n møde med overlæge dr.med. Bente Danneskjold-Samsøe som foredragsholder. Dansk  \r\n\r\n Reumatologisk Selskab var repræsenteret ved overlæge Leif Ejstrup, Holstebro,  \r\n\r\n og overlæge Erik Freiesleben - Sørensen, Sundby Hospital. I mødet deltog  \r\n\r\n desuden overlæge Jørgen Fog, Sundhedsstyrelsen og projektleder Connie Gaip,  \r\n\r\n Revalideringsklinikken i Århus. </P>  \r\n\r\n<P>På baggrund af indlæggene og efterfølgende diskussion på mødet kunne vi  \r\n\r\n konkludere, at: - Fibromyalgi er en sygdom. - Diagnosen er vanskelig at  \r\n\r\n stille med sikkerhed, navnlig afgrænsningen overfor andre fysiske og psykiske  \r\n\r\n tilstande med lignende symptomer er vanskelig. - Efter de nu fastsatte  \r\n\r\n internationale kriterier stilles diagnosen alene på baggrund af patientens  \r\n\r\n oplysninger om langvarige muskelsmerter og påvisning af 11 ud af 18 mulige  \r\n\r\n smertepunkter - &#187;tenderpoints&#171;. - Ved bedømmelsen af ansøgerens  \r\n\r\n eventuelle ret til førtidspension kan diagnosen ikke baseres alene på  \r\n\r\n ovennævnte kriterier. Ansøgeren må dels være undersøgt af en læge med  \r\n\r\n tilstrækkelig erfaring med hensyn til at stille diagnosen fibromyalgi.  \r\n\r\n Tilstedeværelsen af andre sygdomme med samme symptombillede må desuden være  \r\n\r\n udelukket, som det f.eks. kan ske i forbindelse med undersøgelse via  \r\n\r\n reumatologisk afdeling, hvor der også er mulighed for at inddrage andre  \r\n\r\n lægelige specialer i undersøgelsen. - Sygdommens forløb kan være svingende. -  \r\n\r\n En mindre del af patienterne bliver raske uden behandling. - Der er mulighed  \r\n\r\n for behandling med medicin, varmebehandling og massage. Tværgående behandling  \r\n\r\n i form af medicinsk, fysiurgisk og psykologisk behandling kan i en del  \r\n\r\n tilfælde medføre bedring i tilstanden. - Der er ikke undersøgelsesmetoder til  \r\n\r\n rådighed, som entydigt kan bestemme sygdommens sværhedsgrad. - Det er ikke  \r\n\r\n muligt på forhånd, at udskille de patienter, som ikke vil kunne bedres ved  \r\n\r\n behandling. - Revalidering vil i nogle tilfælde kunne føre til genplacering  \r\n\r\n på arbejdsmarkedet, eventuelt i lettere arbejde. - Der er et betydeligt behov  \r\n\r\n for fortsat forskning på området. </P>  \r\n\r\n<P>NY PRAKSIS </P>  \r\n\r\n<P>Ud fra den viden, som nu er til rådighed om fibromyalgi, har vi lagt til  \r\n\r\n grund, at der er tale om en sygdom, som i nogle tilfælde varigt medfører en  \r\n\r\n sådan indskrænkning af ansøgerens faktiske funktionsniveau, at der er tale om  \r\n\r\n en invaliditet, som efter lov om social pension § 15, stk. 1, kan give  \r\n\r\n grundlag for førtidspension på helbredsmæssigt grundlag. </P>  \r\n\r\n<P>Da der fortsat er usikkerhed om diagnose, forløb og behandlingsmuligheder  \r\n\r\n er sagerne bedømt med udgangspunkt i følgende kriterier: * Diagnosen skal  \r\n\r\n være sikker, det vil sige, andre sygdomme med tilsvarende symptomer, som  \r\n\r\n eventuelt kan behandles, må være udelukket. * Sygdommen skal have været  \r\n\r\n tilstede i en længere årrække. * Behandling skal have været forsøgt uden  \r\n\r\n væsentlig bedring. * Det skal have vist sig umuligt at gennemføre  \r\n\r\n revalidering. </P>  \r\n\r\n<P>Når disse betingelser er opfyldt, således at der stilles større krav til  \r\n\r\n behandlings- og revalideringsforsøg jo yngre ansøgeren er, må det lægges til  \r\n\r\n grund, at sygdommen faktisk har medført invaliditet, som afhængig af  \r\n\r\n svær-hedsgraden eventuelt vil kunne berettige til helbredsbetinget  \r\n\r\n førtidspension. </P>  \r\n\r\n<P>Vurderingen af erhvervsevnenedsættelsen må herefter ske på grundlag af  \r\n\r\n ansøgerens faktiske funktionsniveau sammenholdt med beskæftigelsesmuligheder  \r\n\r\n og alder. </P>  \r\n\r\n<P>Da den lægelige viden om fibromyalgi endnu er usikker, vil Ankestyrelsen  \r\n\r\n fortsat følge udviklingen på dette område. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Nyt fra Ankestyrelsen 1993/1 af 00/03/1993.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/10/1997"
        },
        {
            "displayName": "Accession",
            "displayValue": "W19931909927"
        },
        {
            "displayName": "Entydig dokumentidentifikation",
            "displayValue": "CA003059"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Kommentar"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19099"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "31/03/1993"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "Den Sociale Ankestyrelse"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}