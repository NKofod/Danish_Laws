{
    "id": 109257,
    "title": "1992 BTL 276   BETÆNKNING OVER FORSLAG TIL LOV OM INDFØDSRETS MEDDELELSE    NR L 276 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 276",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 276 </P>  \r\n\r\n<P></P>  \r\n\r\n<P>Betænkning over Forslag til lov om indfødsrets meddelelse <BR>  \r\n\r\n Nr L 276 1992-93, 1. samling </P>  \r\n\r\n<P></P>  \r\n\r\n<P>Afgivet af Indfødsretsudvalget </P>  \r\n\r\n<P></P>  \r\n\r\n<P>Afgivet: 19930610 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til justitsministeren og indenrigsministeren, som </P>  \r\n\r\n<P>disse har besvaret skriftligt. </P>  \r\n\r\n<P>Der er af justitsministeren og af et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med det af  \r\n\r\n justitsministeren stillede ændringsforslag. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse</I> med de stillede ændringsforslag. </P>  \r\n\r\n<P>Mindretallet finder anledning til at bemærke, at man er tilfreds med at  \r\n\r\n have nået til det resultat i Indfødsretsudvalget, at ingen af partierne  \r\n\r\n længere accepterer overtrædelse af narkotikalovgivningen uden i det mindste  \r\n\r\n at få en karantænetid, men der er stadig alt for mange lovovertrædere, der  \r\n\r\n får meddelt indfødsret uden videre. </P>  \r\n\r\n<P>Det drejer sig om vold og vold af særlig farlig karakter, bedrageri,  \r\n\r\n dokumentfalsk, tyveri, indbrud og tyveri i parcelhuse, butikstyveri samt  \r\n\r\n tyveri fra andre steder. Det er forseelser, som mange af de pågældende ville  \r\n\r\n have fået meget hårde domme for i deres hjemlande. De ville eksempelvis ved  \r\n\r\n tyveri have fået hugget en hånd af. Det vil sige, at det er forbrydelser, som  \r\n\r\n de pågældende udmærket ved er strafbare, men som i vores sødsuppesamfund  \r\n\r\n takseres til f.eks. 20 dagbøder a 200 kr. i sagen med nr. 958 på dette  \r\n\r\n lovforslag. </P>  \r\n\r\n<P>Det er ganske enkelt rygtedes, at her i Danmark er vi så tossegode, at der  \r\n\r\n er frit tagselvbord uden særlige omkostninger efter deres målestok. Iblandt  \r\n\r\n disse lovbrydere er der også kommet en tendens til bandeaktiviteter. Det  \r\n\r\n gælder for vold af særlig farlig karakter, hvor bander selvbestaltet  \r\n\r\n foretager nøje planlagte hævntogter med mord og mordforsøg, såvel som indbrud  \r\n\r\n og tyverier i al bred almindelighed. Det er rene  \r\n\r\n &#187;Olsenbande-principper&#171;, hvor man fra start af har udvalgt een  \r\n\r\n enkelt person af banden til at tage straffen for hele banden. Således har det  \r\n\r\n i flere tilfælde været ansøgeren om indfødsret, der, som den såkaldt  \r\n\r\n uskyldige udkigspost, har sikret, at banden i ro og fred har kunnet begå sine  \r\n\r\n forbrydelser, mens udkigsposten som næsten uskyldig person senere har kunnet  \r\n\r\n opnå indfødsret. Det er især det sidste, Fremskridtspartiet finder så  \r\n\r\n forkasteligt. Det udhuler moralbegreber og retsopfattelser for vore nye  \r\n\r\n statsborgere i uacceptabel grad. </P>  \r\n\r\n<P>På denne baggrund har Fremskridtspartiet fremsat ændringsforslag om, at  \r\n\r\n samtlige de personer, som har modtaget sanktioner for  \r\n\r\n straffelovsovertrædelser efter indrejse til Danmark, der er optaget på dette  \r\n\r\n lovforslag, udgår af loven. </P>  \r\n\r\n<P>Ændringsforslag </P>  \r\n\r\n<P>Til § 1Af et <I>mindretal</I> (FP): </P>  \r\n\r\n<P> <B>1)</B>  <I>Nr. 2, 3, 4, 5, 10, 12, 13, 14, 19, 23, 29, 43, 56, 60, 63,  \r\n\r\n 64, 66, 67, 69, 70, 73, 75, 78, 80, 81, 83, 85, 99, 109, 110, 136, 150, 176,  \r\n\r\n 177, 185, 194, 197, 198, 205, 217, 218, 231, 242, 243, 256, 260, 262, 265,  \r\n\r\n 270, 279, 290, 305, 317, 318, 325, 330, 343, 345, 346, 361, 364, 368, 370,  \r\n\r\n 377, 382, 396, 401, 407, 420, 425, 426, 434, 444, 477, 502, 517, 519, 520,  \r\n\r\n 552, 561, 564, 570, 572, 579, 591, 598, 602, 608, 617, 618, 622, 623, 629,  \r\n\r\n 635, 659, 668, 669, 675, 686, 689, 692, 698, 702, 705, 730, 732, 749, 750,  \r\n\r\n 754, 757, 758, 759, 787, 794, 795, 800, 805, 828, 837, 839, 842</I> og  \r\n\r\n<I>845</I> udgår. </P>  \r\n\r\n<P> <B>2)</B>  <I>Nr. 22, 28, 50, 68, 77, 79, 92, 103, 129, 131, 165, 187,  \r\n\r\n 192, 204, 214, 247, 249, 280, 299, 302, 310, 337, 338, 344, 350, 351, 373,  \r\n\r\n 395, 399, 456, 498, 500, 524, 534, 535, 537, 541, 554, 566, 567, 574, 599,  \r\n\r\n 616, 632, 646, 664, 667, 677, 678, 699, 718, 719, 752, 773, 792, 833, 847,  \r\n\r\n 857</I> og <I>858</I> udgår. </P>  \r\n\r\n<P> <B>3)</B>  <I>Nr. 26, 35, 44, 97, 100, 101, 108, 112, 118, 132, 134, 160,  \r\n\r\n 179, 235, 244, 248, 259, 274, 296, 300, 301, 334, 335, 341, 354, 355, 363,  \r\n\r\n 369, 411, 421, 422, 427, 442, 453, 476, 480, 485, 496, 497, 530, 543, 558,  \r\n\r\n 582, 612, 666, 695, 696, 700, 704, 733, 764, 810, 815, 818</I> og <I>862</I>  \r\n\r\n udgår. </P>  \r\n\r\n<P> <B>4)</B>  <I>Nr. 59, 61, 116, 155, 157, 220, 239, 488, 714</I> og  \r\n\r\n<I>755</I> udgår. </P>  \r\n\r\n<P> <B>5)</B>  <I>Nr. 126</I> udgår. </P>  \r\n\r\n<P>Af <I>justitsministeren</I> , tiltrådt af <I>udvalget</I> : </P>  \r\n\r\n<P> <B>6)</B>  <I>Nr. 332</I> udgår. </P>  \r\n\r\n<P>Af et <I>mindretal</I> (FP): </P>  \r\n\r\n<P>Til § 2 <B>7)</B>  <I>Nr. 863, 892, 923, 935, 941, 944, 953, 954, 960,  \r\n\r\n 966, 969, 983, 987, 1002, 1003, 1004, 1006, 1024, 1039, 1046, 1053, 1054,  \r\n\r\n 1067, 1095, 1102, 1104, 1109</I> og <I>1113</I> udgår. </P>  \r\n\r\n<P> <B>8)</B>  <I>Nr. 880, 898, 910, 940, 943, 998</I> og <I>1028</I> udgår.  \r\n\r\n</P>  \r\n\r\n<P> <B>9)</B>  <I>Nr. 889, 920, 921, 968, 973, 982, 994, 1027</I> og  \r\n\r\n<I>1057</I> udgår. </P>  \r\n\r\n<P> <B>10)</B>  <I>Nr. 958, 1055</I> og <I>1111</I> udgår. </P>  \r\n\r\n<P> <B>11)</B>  <I>Nr. 972</I> og <I>1000</I> udgår. </P>  \r\n\r\n<P>Bemærkninger </P>  \r\n\r\n<P>Til nr. 1 og 8 Ændringsforslagene har til formål at udelukke personer, der  \r\n\r\n de seneste 5 år har modtaget bistandshjælp i en samlet periode på 6 måneder  \r\n\r\n og derover. Det er Fremskridtspartiets opfattelse, at lovgivningens ord om,  \r\n\r\n at en udlænding skal vise, at han/hun kan &#187;sørge for sig og sine&#171;,  \r\n\r\n må betyde, at man ikke har modtaget bistandshjælp i perioder på mere end 6  \r\n\r\n måneder inden for de seneste 5 år. Der er tale om, at 129 personer ikke lever  \r\n\r\n op til dette fremskridtskrav, eftersom de 129 personer alene fremkommer ved,  \r\n\r\n at politiet i de konkrete 129 sager har sikret sig denne oplysning til  \r\n\r\n politirapporterne. Mange flere kan derfor have levet af bistandshjælp. </P>  \r\n\r\n<P>Til nr. 2 og 9 Ændringsforslagene går ud på, at personer, som under deres  \r\n\r\n ophold her i landet inden opnåelse af varig opholdstilladelse har begået  \r\n\r\n straffelovsovertrædelser, der har ført til domfældelse, efter  \r\n\r\n Fremskridtspartiets opfattelse ikke skal præmieres med tildeling af dansk  \r\n\r\n indfødsret. De 68 personer, som har overtrådt straffeloven og efterfølgende  \r\n\r\n modtaget dom for overtrædelsen, er blevet optaget på dette lovforslag, fordi  \r\n\r\n de har ventet en årrække efter udståelse af straffen. Efter  \r\n\r\n Fremskridtspartiets opfattelse skal dom for straffelovsovertrædelse medføre  \r\n\r\n evig fortabelse af muligheden for at få dansk indfødsret. Fremskridtspartiet  \r\n\r\n mener, at efter udstået straf skal vedkommende udvises af landet. Dette  \r\n\r\n synspunkt skal væsentligst ses som et led i en præventiv indsats mod den  \r\n\r\n stigende kriminalitet i samfundet. </P>  \r\n\r\n<P>For personer, der kommer som gæster i det danske samfund, er der absolut  \r\n\r\n ingen undskyldninger for at overtræde landets straffelov. Nok overtræder  \r\n\r\n danskere straffeloven, men gæster i landet skal ikke belønnes med indfødsret,  \r\n\r\n når de ikke vil respektere landets love. Hvis Folketinget sender et signal  \r\n\r\n til alle udlændinge verden over om, at såfremt man ønsker indfødsret i  \r\n\r\n Danmark, må man holde sig på måtten og overholde landets love, herunder ikke  \r\n\r\n mindst straffeloven, vil det virke præventivt. </P>  \r\n\r\n<P>Som det er nu, regner de os bare for en flok tossegode narre. De praler  \r\n\r\n ligefrem med, at de bare kan fortsætte med kriminalitet, for her sker der jo  \r\n\r\n ikke så meget som i deres hjemlande. En del er da også eftersøgt i egne  \r\n\r\n hjemlande for civile kriminelle forhold og kalder sig flygtninge. Danskerne  \r\n\r\n lukker dem gladeligt ind. Der henvises i øvrigt til bemærkningerne til nr. 5  \r\n\r\n og 10. </P>  \r\n\r\n<P>Til nr. 3 og 7 Ændringsforslagene har til formål at udelukke personer, som  \r\n\r\n i de seneste 5 år har modtaget arbejdsløshedsdagpenge i en samlet periode på  \r\n\r\n 6 måneder og derover. Det er Fremskridtspartiets opfattelse, at lovgivningens  \r\n\r\n ord om, at en udlænding skal vise, at han/hun kan &#187;sørge for sig og  \r\n\r\n sine&#171;, må betyde, at man ikke har modtaget arbejdsløshedsdagpenge i  \r\n\r\n perioder på mere end 6 måneder inden for de seneste 5 år. Selv om disse  \r\n\r\n udlændinge også har betalt kontingent til a-kasser, er det jo en  \r\n\r\n kendsgerning, at 90 pct. af dagpengemidlerne kommer fra skattemidler. Der er  \r\n\r\n tale om, at 83 personer ikke lever op til dette krav, hvorfor de skal udgå af  \r\n\r\n lovforslaget. </P>  \r\n\r\n<P>Imidlertid kan der sagtens være langt flere personer, som ikke lever op  \r\n\r\n til dette krav, eftersom de 83 personer alene fremkommer ved, at politiet i  \r\n\r\n de konkrete 83 sager har sikret sig denne oplysning til politirapporterne.  \r\n\r\n Mange flere kan derfor have levet af arbejdsløshedsunderstøttelse. </P>  \r\n\r\n<P>Til nr. 4 og 11 Ændringsforslagene har til formål at udelukke personer,  \r\n\r\n der i de seneste 5 år har modtaget bistandshjælp og arbejdsløshedsdagpenge i  \r\n\r\n en sammenlagt periode på 6 måneder og derover. Det er Fremskridtspartiets  \r\n\r\n opfattelse, at lovgivningens ord om, at en udlænding skal vise, at han/hun  \r\n\r\n kan &#187;sørge for sig og sine&#171;, må betyde, at man ikke har modtaget  \r\n\r\n bistandshjælp og arbejdsløshedsdagpenge i en sammenlagt periode på 6 måneder  \r\n\r\n og derover inden for de seneste 5 år. Der er tale om, at 12 personer ikke  \r\n\r\n lever op til dette krav, hvorfor de skal udgå af lovforslaget. </P>  \r\n\r\n<P>Imidlertid kan der sagtens være langt flere personer, som ikke lever op  \r\n\r\n til dette fremskridtskrav, eftersom de 12 personer alene fremkommer ved, at  \r\n\r\n politiet i de konkrete 12 sager har sikret sig denne oplysning til  \r\n\r\n politirapporterne. </P>  \r\n\r\n<P>Mange flere kan derfor have levet af bistandshjælp og  \r\n\r\n arbejdsløshedsdagpenge. </P>  \r\n\r\n<P>Til nr. 5 og 10 Ændringsforslagene har til formål at udelukke personer,  \r\n\r\n der har modtaget sanktioner for straffelovsovertrædelser efter indrejse til  \r\n\r\n Danmark og indtil lovforslagets fremsættelse. Der henvises i øvrigt til  \r\n\r\n bemærkningerne til nr. 2 og 9. </P>  \r\n\r\n<P>Til nr. 6 Ansøgeren er den 10. maj 1993 sigtet i en straffesag. Ansøgeren  \r\n\r\n opfylder dermed ikke de generelle krav, Folketinget har fastsat for  \r\n\r\n naturalisation. </P>  \r\n\r\n<P>Det foreslås derfor, at ansøgeren udgår af lovforslaget. </P>  \r\n\r\n<P>Erling Christensen (S) Taanquist (S) Ole Vagn Christensen (S) Poul  \r\n\r\n Andersen (S) Lise Hækkerup (S) Lotte Henriksen (S) Birthe Hansen (SF) fmd.  \r\n\r\n<I>John Vinther (KF) Helge Adam Møller (KF) Pernille Sams (KF) Lis Noer  \r\n\r\n Holmberg (V) Inge Dahl-Sørensen (V) Birthe Rønn Hornbech (V) Anders Mølgaard  \r\n\r\n (V) Kirsten Madsen (FP) Elisabeth Arnold (RV) Glønborg (KRF) </I></P>  \r\n\r\n<P>Centrum-Demokraterne havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/07/1993"
        },
        {
            "displayName": "Accession",
            "displayValue": "199214K00276"
        },
        {
            "displayName": "Entydig dokumentidentifikation",
            "displayValue": "CL006785"
        },
        {
            "displayName": "Dato for førstegangsindlæggelse",
            "displayValue": "02/07/1993"
        },
        {
            "displayName": "Dato for indlæggelse",
            "displayValue": "02/07/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "276"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}