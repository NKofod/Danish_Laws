{
    "id": 107649,
    "title": "1988 BTL 69   BETÆNKNING OVER FORSLAG TIL LOV OM ÆNDRING AF LOV OM AFGIFT AF RENTER AF   FORBRUGSLÅN (INGEN KARTOFFELSKAT FOR 1987)    NR L 69 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 69",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 69 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om afgift af renter af  \r\n\r\n forbrugslån (Ingen kartoffelskat for 1987) <BR>  \r\n\r\n Nr L 69 1988-89, 1. samling </P>  \r\n\r\n<P></P>  \r\n\r\n<P>Afgivet af Skatte- og Afgiftsudvalget </P>  \r\n\r\n<P></P>  \r\n\r\n<P>Afgivet: 19881125 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. Et af disse spørgsmål samt skatteministerens besvarelse </P>  \r\n\r\n<P>heraf er optrykt som bilag til denne betænkning. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Fremskridtspartiets medlemmer) lovforslaget til  \r\n\r\n<I>forkastelse</I> ved 3. behandling. </P>  \r\n\r\n<P>Et <I>mindretal inden for flertallet</I> (Socialdemokratiets medlemmer af  \r\n\r\n udvalget) henviser til den indgåede aftale mellem Socialdemokratiet,  \r\n\r\n regeringspartierne, Centrum-demokraterne og Kristeligt Folkeparti, der er  \r\n\r\n udtryk for den bedst mulige løsning med den aktuelle mandatfordeling i  \r\n\r\n Folketinget. Mindretallet havde gerne set, at renteafgiften for 1987 som en  \r\n\r\n logisk konsekvens af afgiftsfritagelsen for lån optaget inden den 11. oktober  \r\n\r\n 1988 helt var blevet afskaffet. Desværre var dette ikke muligt med  \r\n\r\n Folketingets nuværende sammensætning, såfremt der skulle findes en holdbar  \r\n\r\n løsning på de langsigtede problemer i relation til renteafgiften. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget) kan  \r\n\r\n ikke medvirke til lovforslagets gennemførelse. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse uændret</I> og henviser derved  \r\n\r\n blandt andet til det i bemærkningerne til lovforslaget anførte. Efter  \r\n\r\n Folketingets vedtagelse den 3. november 1988 af lovforslag nr. L 47, forslag  \r\n\r\n til lov om ændring af lov om afgift af renter af forbrugslån og af  \r\n\r\n skattekontrolloven. (Lempelse af forbrugsrenteafgiften og udvidelse af  \r\n\r\n rentekontrolloven), står det aldeles klart, at opkrævningen af renteskatten  \r\n\r\n for 1987 efter regeringens opfattelse skal ske på et grundlag, som er helt  \r\n\r\n forskelligt fra, hvad regeringen ønsker for de følgende år, og med beløb, der  \r\n\r\n er en halv snes gange så høje som det provenu, der forventes at komme ind for  \r\n\r\n året 1988, jf. herved også det som bilag optrykte svar fra skatteministeren  \r\n\r\n på udvalgets spørgsmål 5. Denne anomali er det ikke til at leve med. Særligt  \r\n\r\n ikke da 1987-udskrivningsgrundlaget så åbenbart er så skrigende uretfærdigt i  \r\n\r\n sin opbygning og så administrativt umuligt at gennemføre. Mindretallet har  \r\n\r\n derfor med største interesse og sympati mærket sig, at fru Pia Gjellerup i  \r\n\r\n Folketingstidende 1988-89, forhandlingerne spalte 1270, har talt om &#187;en  \r\n\r\n i virkeligheden ulogisk opretholdelse af afgiften for 1987. Her er det dog  \r\n\r\n lykkedes at få halvdelen af antallet af opkrævninger ud af systemet, og de  \r\n\r\n problemer, der resterer for 1987, vil blive løst, lover skatteministeren, på  \r\n\r\n en, som han udtrykker det, smidig måde. Vi lægger megen vægt på dette udsagn  \r\n\r\n og på, at ministeren påtager sig det fulde administrative ansvar for  \r\n\r\n problemernes løsning.&#171; </P>  \r\n\r\n<P>I den måneds tid, der er gået, siden denne udtalelse fra Socialdemokratiet  \r\n\r\n fremkom, er det klart afsløret, at skatteministeren ikke vil være i stand til  \r\n\r\n at opfylde det socialdemokratiske krav, hvorfor det må være hævet over enhver  \r\n\r\n tvivl, at socialdemokraternes forudsætning for at gå imod det foreliggende  \r\n\r\n lovforslag er bristet. </P>  \r\n\r\n<P>Hvis der er mindste ærlighed tilbage i socialdemokratisk politik,  \r\n\r\n forventer Fremskridtspartiet derfor, at socialdemokraterne vil stemme for  \r\n\r\n lovforslaget ved 3. behandling. </P>  \r\n\r\n<P>Aagaard (KF) Else Theill Sørensen (KF) Pernille Sams (KF) Svend Heiselberg  \r\n\r\n (V) nfmd. <I>Skrumsager Skau (V) Glistrup (FP) Elisabeth Arnold (RV) Bente  \r\n\r\n Juncker (CD) Kofod-Svendsen (KRF) Helen Beim (S) Erling Christensen (S) Pia  \r\n\r\n Gjellerup (S) Klaus Hækkerup (S) Grete Schødts (S) Stavad (S)</I> fmd.  \r\n\r\n<I>Bjørn Poulsen (SF) Jens Thoft (SF) </I></P>  \r\n\r\n<P>Bilag </P>  \r\n\r\n<P>Et af udvalgets spørgsmål til skatteministeren </P>  \r\n\r\n<P>og dennes besvarelse heraf </P>  \r\n\r\n<P>Spørgsmål 5: </P>  \r\n\r\n<P>Hvor stor en procentdel af de kartoffelskatteopkrævningsbeløb, som  \r\n\r\n udsendes i december 1988, forventes at vedrøre renter, der ville have været  \r\n\r\n afgiftsfri, såfremt 1988-reglerne (som vedtaget ved 3. behandling den 3.  \r\n\r\n november 1988) havde været gældende? Og hvor stor en procentdel vedrører  \r\n\r\n renteudgifter, som i relation til det sidstnævnte regelsæt kunne have været  \r\n\r\n afgiftsbefriet i medfør af skatteministerens dispensationsbeføjelser? </P>  \r\n\r\n<P>Svar: </P>  \r\n\r\n<P>Såfremt de for afgiftsåret 1988 vedtagne afgiftsfritagelsesregler tænkes  \r\n\r\n at have været gældende tillige for afgiftsåret 1987, ville den helt  \r\n\r\n overvejende del af det afgiftsbeløb, som nu opkræves vedrørende 1987, være  \r\n\r\n faldet bort. Der er imidlertid ikke holdepunkter for at beregne  \r\n\r\n procentandele. </P>  \r\n\r\n<P>Der foreligger heller ikke holdepunkter for at skønne over størrelsen af  \r\n\r\n de renteudgifter for 1987, der under de beskrevne forudsætninger kunne være  \r\n\r\n blevet afgiftsfritaget i medfør af skatteministerens dispensationsbeføjelser.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00069"
        },
        {
            "displayName": "Entydig dokumentidentifikation",
            "displayValue": "CL003997"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "69"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}