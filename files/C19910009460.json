{
    "id": 55577,
    "title": "Vejledning om udstykningskontrollen ",
    "documentTypeId": "180",
    "isSagsforlobPeriodValid": false,
    "shortName": "VEJ nr 94 af 19/06/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om udstykningskontrollen </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Generelle regler. </P>  \r\n\r\n<P> Denne vejledning knytter sig til reglerne i bekendtgørelse nr. 187 af 21.  \r\n\r\n marts 1991 om udstykningskontrollen, der igen knytter sig til følgende  \r\n\r\n bestemmelse i § 20, stk. 1, 1. pkt., i lov nr. 137 af 7. marts 1990 om  \r\n\r\n udstykning og anden registrering i matriklen (udstykningsloven): </P>  \r\n\r\n<P> <I>&#187;Der må ikke ske udstykning, matrikulering, arealoverførsel eller  \r\n\r\n sammenlægning, såfremt den matrikulære forandring eller den tilsigtede  \r\n\r\n arealanvendelse efter det oplyste vil medføre forhold i strid med anden  \r\n\r\n lovgivning.&#171; </I></P>  \r\n\r\n<P> Bestemmelsen pålægger - ligesom den hidtidige udstykningslovs § 2 -  \r\n\r\n matrikelmyndigheden at føre kontrol med, at der ikke i forbindelse med sager  \r\n\r\n om udstykning, matrikulering, arealoverførsel og nu også sammenlægning opstår  \r\n\r\n forhold i strid med anden lovgivning. Når sammenlægning er medtaget, skyldes  \r\n\r\n det dels landbrugslovens bestemmelser om sammenlægning af landbrugsejendomme,  \r\n\r\n dels at sammenlægning kan medføre forhold i strid med bestemmelser, der er  \r\n\r\n fastsat i eller i medfør af anden lovgivning, f.eks. bestemmelser i en  \r\n\r\n lokalplan om maksimal grundstørrelse. </P>  \r\n\r\n<P>Hvis den matrikulære forandring eller den tilsigtede arealanvendelse vil  \r\n\r\n medføre forhold i strid med bestemmelser i eller i medfør af anden  \r\n\r\n lovgivning, må der søges om dispensation fra bestemmelserne. </P>  \r\n\r\n<P>Bestemmelsen i udstykningslovens § 20, stk. 1, er generel og omfatter  \r\n\r\n enhver retsforskrift i anden lovgivning (både love, bekendtgørelser,  \r\n\r\n vedtægter og bindende planer som f.eks. lokalplaner), når forskriften  \r\n\r\n vedrører udstykning, matrikulering, arealoverførsel eller sammenlægning,  \r\n\r\n ejendommenes størrelse og afgrænsning, vejforhold, arealanvendelse m.v. </P>  \r\n\r\n<P>Hovedreglen er efter udstykningslovens § 24, at matrikelmyndigheden fører  \r\n\r\n denne &#187;udstykningskontrol&#171;. Matrikelmyndigheden er imidlertid kun i  \r\n\r\n stand til at føre kontrollen, når den matrikulære sag indeholder de  \r\n\r\n nødvendige oplysninger. Dette er baggrunden for, <I>at</I> lovens § 20, stk.  \r\n\r\n 1, ligesom den hidtidige udstykningslovs § 2 begrænser matrikelmyndighedens  \r\n\r\n kontrolpligt ved ordene &#187;efter det oplyste&#171;, og <I>at</I> der i  \r\n\r\n bekendtgørelsen er fastsat regler om, hvilke tilladelser og oplysninger der  \r\n\r\n skal foreligge for matrikelmyndigheden, før de nævnte matrikulære  \r\n\r\n forandringer (udstykning, matrikulering, arealoverførsel og sammenlægning)  \r\n\r\n registreres i matriklen. Bekendtgørelsen og denne vejledning er derfor  \r\n\r\n udarbejdet i samarbejde med de ministerier, hvorunder de pågældende love  \r\n\r\n hører. </P>  \r\n\r\n<P>Fremskaffelse af den nødvendige dokumentation for, at udstykningslovens §  \r\n\r\n 20 er overholdt, er ifølge lovens § 13, stk. 1, omfattet af begrebet  \r\n\r\n &#187;matrikulært arbejde&#171;. Det er derfor i bekendtgørelsen pålagt  \r\n\r\n landinspektøren at sørge herfor. </P>  \r\n\r\n<P>Bestemmelsen i udstykningslovens § 20, stk. 1, er imidlertid ikke  \r\n\r\n begrænset til at omfatte overholdelse af de love, der er nævnt i  \r\n\r\n bekendtgørelsen. Hvis landinspektøren er bekendt med, at den matrikulære  \r\n\r\n forandring eller den tilsigtede arealanvendelse kræver tilladelse efter en  \r\n\r\n retsforskrift i en lov, der ikke er medtaget i bekendtgørelsen, har  \r\n\r\n landinspektøren pligt til at sørge for, at der for Kort- og Matrikelstyrelsen  \r\n\r\n foreligger oplysning om forholdet og den fornødne tilladelse. </P>  \r\n\r\n<P>Alle sager om udstykning, matrikulering, arealoverførsel og sammenlægning  \r\n\r\n skal ifølge bekendtgørelsens § 1, stk. 1, forelægges vedkommende  \r\n\r\n<I>kommunalbestyrelse</I> , alene med de undtagelser, der er angivet i  \r\n\r\n bekendtgørelsens § 3. Forelæggelse for <I>andre myndigheder</I> skal ske i  \r\n\r\n den udstrækning, det fremgår af bekendtgørelsens §§ 2 og 3. Vejledningen  \r\n\r\n indeholder i afsnit 4 en nærmere omtale af de enkelte lovområder. </P>  \r\n\r\n<P>I Københavns og Frederiksberg kommuner er matrikelvæsenet  \r\n\r\n (stadskonduktøren i Københavns Kommune og stadslandinspektøren i  \r\n\r\n Frederiksberg Kommune) en del af den kommunale administration. Reglerne i  \r\n\r\n bekendtgørelsens § 1, stk. 1-3, gælder derfor ikke i de to kommuner.  \r\n\r\n Stadskonduktøren og stadslandinspektøren forelægger imidlertid på tilsvarende  \r\n\r\n måde sagerne for de øvrige relevante administrationsgrene i kommunen. Det  \r\n\r\n påhviler derimod matrikelmyndigheden i Københavns og Frederiksberg kommuner  \r\n\r\n at indhente de nødvendige tilladelser efter bekendtgørelsens § 2, stk. 1, før  \r\n\r\n den matrikulære forandring kan registreres i matriklen. </P>  \r\n\r\n<P>I Sønderjylland foranstalter matrikelmyndigheden de høringer, der er  \r\n\r\n foreskrevet i bekendtgørelsens §§ 1 og 2, og afgiver de oplysninger over for  \r\n\r\n kommunalbestyrelsen, der er foreskrevet i bekendtgørelsens § 1, stk. 3. </P>  \r\n\r\n<P>Matrikelmyndigheden kan ikke nægte at foretage registrering i matriklen,  \r\n\r\n blot fordi en myndighed udtaler sig imod den pågældende matrikulære  \r\n\r\n forandring. Forandringen eller den påtænkte arealanvendelse må være i strid  \r\n\r\n med en gældende retsforskrift, uden at vedkommende myndighed har meddelt  \r\n\r\n dispensation fra forskriften. </P>  \r\n\r\n<P>Når der i lovgivningen er fastsat frist til at påklage en myndigheds  \r\n\r\n tilladelse, vil den matrikulære forandring ikke blive registreret i  \r\n\r\n matriklen, før fristen er udløbet. Hvis matrikelmyndigheden underrettes om,  \r\n\r\n at tilladelsen er påklaget, vil den matrikulære forandring kun blive  \r\n\r\n registreret i matriklen, hvis klagemyndigheden opretholder tilladelsen. </P>  \r\n\r\n<P>Efter udstykningslovens § 24, 2. pkt., skal matrikelmyndigheden ikke føre  \r\n\r\n kontrol med overholdelse af anden lovgivning, når den matrikulære forandring  \r\n\r\n er en følge af ekspropriation eller jordfordelingskendelse, jf. også  \r\n\r\n bekendtgørelsens § 3. Baggrunden herfor er, at en ekspropriation eller en  \r\n\r\n jordfordeling kun er lovligt foretaget, når der er sikkerhed for, at  \r\n\r\n ekspropriationsformålets eller jordfordelingens virkeliggørelse ikke strider  \r\n\r\n mod anden lovgivning. Det er derfor den pågældende ekspropriations- eller  \r\n\r\n jordfordelingsmyndighed, der skal påse, at bestemmelserne i udstykningslovens  \r\n\r\n § 20, stk. 1, - og i øvrigt også bestemmelserne i lovens §§ 18 og 19 - er  \r\n\r\n overholdt. </P>  \r\n\r\n<P>Efter udstykningslovens § 20, stk. 1, 2. pkt., kan matrikulering af en  \r\n\r\n umatrikuleret ejendom ske uden hensyn til, om matrikuleringen i sig selv  \r\n\r\n eller den tilsigtede arealanvendelse vil medføre forhold i strid med anden  \r\n\r\n lovgivning. Ved en umatrikuleret ejendom forstås ifølge udstykningslovens §  \r\n\r\n 4, stk. 2, et umatrikuleret areal, der udgør en ejendomsretlig enhed.  \r\n\r\n Undtagelsesreglen i lovens § 20, stk. 1, 2. pkt., forudsætter derfor, at  \r\n\r\n ejendommen matrikuleres med de allerede bestående ejendomsgrænser. I så fald  \r\n\r\n kan registreringen i matriklen ikke nægtes, selv om f.eks. grundstørrelsen  \r\n\r\n bliver mindre end krævet i en lokalplan. Dette er baggrunden for, at  \r\n\r\n bekendtgørelsens kontrolregler ikke omfatter en sådan matrikulering, jf.  \r\n\r\n bekendtgørelsens § 3. </P>  \r\n\r\n<P CLASS=PUNKT> <B>2.</B> Landinspektøropgaver. </P>  \r\n\r\n<P> Uden for København, Frederiksberg og Sønderjylland skal landinspektøren  \r\n\r\n som nævnt sørge for, at de nødvendige tilladelser fra andre myndigheder end  \r\n\r\n matrikelmyndigheden foreligger. Ved vurderingen af, om tilladelse i henhold  \r\n\r\n til anden lovgivning er nødvendig, skal landinspektøren være opmærksom på, om  \r\n\r\n det er den matrikulære forandring, en påtænkt ændret arealanvendelse eller  \r\n\r\n begge dele, der nødvendiggør tilladelse, jf. omtalen i afsnit 4 af de enkelte  \r\n\r\n lovområder. Det er i alles interesse at undgå en matrikulær forandring i de  \r\n\r\n tilfælde, hvor den påtænkte anvendelse af det omhandlede areal ikke kan  \r\n\r\n realiseres. Hvis der i det konkrete tilfælde er tvivl om, hvorvidt en  \r\n\r\n tilladelse er nødvendig, må sagen forelægges vedkommende myndighed. </P>  \r\n\r\n<P>Når en sag om udstykning, matrikulering, arealoverførsel eller  \r\n\r\n sammenlægning forelægges for anden myndighed, skal landinspektøren på en  \r\n\r\n tydelig og systematisk måde redegøre for de ønskede areal- og  \r\n\r\n ejendomsforandringer og vedlægge kortmateriale, hvorpå forandringerne er  \r\n\r\n vist. Det er af afgørende betydning, at der ikke på noget tidspunkt under  \r\n\r\n sagens behandling er usikkerhed med hensyn til størrelse og beliggenhed af  \r\n\r\n nye ejendomme, der fremkommer ved udstykning eller matrikulering, af  \r\n\r\n ejendomme, der sammenlægges, eller af arealer, der overføres til en samlet  \r\n\r\n fast ejendom eller til offentlig vej. </P>  \r\n\r\n<P>Det følger af bekendtgørelsens § 1, stk. 1, og § 2, stk. 1, at  \r\n\r\n landinspektøren ved forelæggelsen desuden skal give oplysning om den  \r\n\r\n tilsigtede arealanvendelse såvel for restejendommen som for de arealer, der  \r\n\r\n agtes udstykket eller tillagt en anden ejendom ved arealoverførsel. Det kan  \r\n\r\n således være hensigtsmæssigt ved forelæggelsen at vedlægge en skematisk  \r\n\r\n redegørelse, jf. reglerne herom i § 42, stk. 5, i bekendtgørelse om  \r\n\r\n matrikulære arbejder. </P>  \r\n\r\n<P>Herudover skal landinspektøren give de særlige oplysninger, der er omtalt  \r\n\r\n i § 1, stk. 3, og § 2, stk. 2, i bekendtgørelsen om udstykningskontrollen  \r\n\r\n samt andre oplysninger, som måtte være nødvendige for den pågældende  \r\n\r\n myndigheds stillingtagen. </P>  \r\n\r\n<P>Hvis en myndighed stiller betingelser i forbindelse med en tilladelse, og  \r\n\r\n betingelserne ikke samtidig tinglyses på den pågældende myndigheds  \r\n\r\n foranstaltning, skal landinspektøren påse, at betingelserne er opfyldt, inden  \r\n\r\n sagen indsendes til Kort- og Matrikelstyrelsen. Hvis det ikke af myndigheden  \r\n\r\n er forudsat, at betingelserne skal opfyldes eller sikres opfyldt ved  \r\n\r\n tinglysning, inden den matrikulære forandring registreres i matriklen, skal  \r\n\r\n landinspektøren sørge for, at der for Kort- og Matrikelstyrelsen foreligger  \r\n\r\n erklæring fra de berørte parter om, at de forpligter sig til at opfylde  \r\n\r\n betingelserne. Kort- og Matrikelstyrelsen sender en kopi af erklæringen til  \r\n\r\n myndigheden sammen med meddelelsen om registreringen i matriklen. </P>  \r\n\r\n<P>Hvis landinspektøren i en sag henviser til en tilladelse, der tidligere er  \r\n\r\n indsendt til Kort- og Matrikelstyrelsen, skal der vedlægges kopi af  \r\n\r\n tilladelsen. </P>  \r\n\r\n<P>Hvis landinspektøren er bekendt med, at der er indgivet klage over en  \r\n\r\n myndigheds afgørelse i en sag om udstykning, matrikulering, arealoverførsel  \r\n\r\n eller sammenlægning, må sagen ikke indsendes til Kort- og Matrikelstyrelsen,  \r\n\r\n før klagen er endeligt afgjort. Er sagen allerede indsendt, når  \r\n\r\n landinspektøren bliver bekendt med klagen, skal landinspektøren oplyse Kort-  \r\n\r\n og Matrikelstyrelsen om klagen. </P>  \r\n\r\n<P CLASS=PUNKT> <B>3.</B> Myndighedernes opgaver. </P>  \r\n\r\n<P>3.1. Generelle retningslinier. </P>  \r\n\r\n<P> Myndigheder, der får sager om udstykning, matrikulering, arealoverførsel  \r\n\r\n og sammenlægning forelagt, skal være opmærksom på, at der ikke alene skal  \r\n\r\n tages stilling til selve den matrikulære forandring, men også til, om den  \r\n\r\n oplyste arealanvendelse kræver tilladelse efter lovbestemmelser, som den  \r\n\r\n pågældende myndighed administrerer, og om tilladelsen i så fald kan gives.  \r\n\r\n</P>  \r\n\r\n<P>Når en myndighed har tilladt den matrikulære forandring, vil tilladelsen  \r\n\r\n også være i det mindste en principtilladelse til den i sagen angivne  \r\n\r\n anvendelse af de berørte arealer. </P>  \r\n\r\n<P>Som eksempel kan nævnes, at det i en udstykningssag er oplyst, at den nye  \r\n\r\n ejendom skal bebygges med et sommerhus. Tilladelsen til udstykningen  \r\n\r\n indeholder da samtidig en principiel tilladelse til, at der kan opføres et  \r\n\r\n sommerhus på arealet, men omfatter ikke spørgsmål om f.eks. sommerhusets  \r\n\r\n beliggenhed på grunden eller husets udformning. </P>  \r\n\r\n<P>Som et andet eksempel kan nævnes, at det er oplyst, at den nye ejendom  \r\n\r\n agtes bebygget med en industrivirksomhed af en nærmere angivet type.  \r\n\r\n Tilladelse til udstykningen vil da medføre, at ansøgeren har sikkerhed for,  \r\n\r\n at det angivne formål kan realiseres, men myndigheden vil ikke være afskåret  \r\n\r\n fra senere at stille krav med hensyn til virksomhedens indretning og drift,  \r\n\r\n herunder om iværksættelse af miljøbeskyttende foranstaltninger. </P>  \r\n\r\n<P>Hvis der stilles betingelser i forbindelse med en tilladelse, skal det  \r\n\r\n fremgå, på hvilken måde det ønskes godtgjort, at betingelserne er opfyldt,  \r\n\r\n jf. afsnit 2. </P>  \r\n\r\n<P> <I>3.2. Kommunalbestyrelsens særlige opgaver. </I></P>  \r\n\r\n<P> Uden for Københavns og Frederiksberg kommuner skal kommunalbestyrelsen  \r\n\r\n ifølge bekendtgørelsens § 1, stk. 2, afgive erklæring på en særlig blanket  \r\n\r\n (det grønne skema), som landinspektøren fremsender sammen med sagen. Skemaet  \r\n\r\n vedrører love, der helt eller delvis administreres af kommunalbestyrelsen.  \r\n\r\n</P>  \r\n\r\n<P>Landinspektøren er dog ikke forpligtet til at anvende skemaet, når der er  \r\n\r\n tale om arealoverførsler over en vis strækning, f.eks. ved vandløbsregulering  \r\n\r\n og udskillelse af offentlig vej. Kravet om at anvende skemaet kan i øvrigt  \r\n\r\n forventes fraveget, jf. bekendtgørelsens § 1, stk. 2, sidste pkt., når  \r\n\r\n anvendelsen af skemaet af særlige grunde ikke er nødvendig eller  \r\n\r\n hensigtsmæssig, f.eks. ved overførsel af et enkelt areal til offentlig vej.  \r\n\r\n</P>  \r\n\r\n<P>Hvis en anden myndighed end kommunalbestyrelsen (normalt amtsrådet) har  \r\n\r\n kompetence til at træffe afgørelse i den konkrete sag, angives dette i  \r\n\r\n skemaet. </P>  \r\n\r\n<P>Hvis kommunalbestyrelsen i medfør af lov om frikommuner har fået tillagt  \r\n\r\n beføjelser vedrørende de nævnte lovbestemmelser, bør dette også oplyses på  \r\n\r\n skemaet. Kort- og Matrikelstyrelsen påser bl.a. på grundlag af skemaet, at de  \r\n\r\n nødvendige tilladelser fra kommunalbestyrelsen og andre myndigheder  \r\n\r\n foreligger, inden der foretages registrering i matriklen. </P>  \r\n\r\n<P>Kommunalbestyrelsens erklæring i det grønne skema behøver ikke at afvente  \r\n\r\n nødvendige tilladelser fra andre myndigheder til gennemførelsen af den  \r\n\r\n matrikulære sag. </P>  \r\n\r\n<P CLASS=PUNKT> <B>4.</B> De enkelte lovområder. </P>  \r\n\r\n<P>4.1. Kommuneplanloven. </P>  \r\n\r\n<P> Loven administreres af kommunalbestyrelsen. </P>  \r\n\r\n<P>Det er navnlig bestemmelser i en lokalplan, der kan medføre, at den  \r\n\r\n matrikulære forandring eller den tilsigtede arealanvendelse forudsætter  \r\n\r\n tilladelse fra kommunalbestyrelsen. Også lokalplanpligten efter  \r\n\r\n kommuneplanlovens § 16 og § 47, stk. 4, kan få betydning. </P>  \r\n\r\n<P>Kommunalbestyrelsen påser, om den matrikulære forandring eller den  \r\n\r\n tilsigtede arealanvendelse kræver, at der er tilvejebragt lokalplan.  \r\n\r\n Kommunalbestyrelsen påser endvidere, om der er overensstemmelse med en  \r\n\r\n endeligt vedtaget eller godkendt lokalplan eller en gældende byplanvedtægt,  \r\n\r\n og om der vil opstå forhold i strid med et offentliggjort lokalplanforslag  \r\n\r\n eller et forbud efter lovens § 13, stk. 2 eller 3, eller § 17. Hvis sagen  \r\n\r\n kræver, at der bliver tilvejebragt lokalplan, skal sagen afvente den endelige  \r\n\r\n vedtagelse af lokalplanen. Den matrikulære forandring kan ikke registreres i  \r\n\r\n matriklen, før lokalplanen er endeligt vedtaget. </P>  \r\n\r\n<P>Udstykning af et større areal med henblik på senere videreudstykning  \r\n\r\n kræver ifølge Planstyrelsen ikke tilvejebringelse af lokalplan. Lokalplan  \r\n\r\n skal derimod tilvejebringes, før videreudstykning af arealet kan registreres  \r\n\r\n i matriklen. </P>  \r\n\r\n<P> <I>4.2. Lov om by- og landzoner. </I></P>  \r\n\r\n<P> Kun matrikulære forandringer, der vedrører arealer i landzone, har  \r\n\r\n betydning i forhold til zoneloven. </P>  \r\n\r\n<P>Lovens administration er delt mellem amtsråd og kommunalbestyrelser, jf.  \r\n\r\n lovens § 9. Hovedreglen er, at amtsrådet er zonelovsmyndighed. I områder, der  \r\n\r\n er omfattet af en endeligt vedtaget lokalplan, og i landsbyer, der er  \r\n\r\n entydigt afgrænset i en kommuneplan, eller hvor der er aftalt en nærmere  \r\n\r\n afgrænsning, er zonelovskompetencen dog i vidt omfang overgået til  \r\n\r\n kommunalbestyrelsen. Herudover kan zonelovskompetencen være tillagt  \r\n\r\n kommunalbestyrelsen i medfør af frikommuneloven. </P>  \r\n\r\n<P>Sager om udstykning skal altid forelægges zonelovsmyndigheden, når der er  \r\n\r\n tale om arealer i landzone, jf. lovens § 6. Udstykning, hvorved bygningerne  \r\n\r\n på en landbrugsejendom fraskilles efter landbrugslovens § 8, stk. 4, skal  \r\n\r\n således fortsat forelægges for zonelovsmyndigheden. </P>  \r\n\r\n<P>Sager om arealoverførsel, matrikulering og sammenlægning skal derimod ikke  \r\n\r\n forelægges zonelovsmyndigheden, medmindre der skal ske en ændret anvendelse  \r\n\r\n af arealet, af restejendommen eller af bygningerne på arealet eller  \r\n\r\n restejendommen, som kræver tilladelse efter lovens §§ 7 eller 8. </P>  \r\n\r\n<P>En sådan ændret anvendelse kunne ud over opførelse af bebyggelse være  \r\n\r\n f.eks. etablering af udendørs oplag for en virksomhed eller indretning af en  \r\n\r\n campingplads. </P>  \r\n\r\n<P> <I>4.3. Lov om offentlige veje. </I></P>  \r\n\r\n<P> Lovens administration er delt mellem Vejdirektoratet, amtsråd og  \r\n\r\n kommunalbestyrelser. </P>  \r\n\r\n<P>Vejdirektoratet er vejbestyrelse for hovedlandeveje, mens amtsråd og  \r\n\r\n kommunalbestyrelser er vejbestyrelse for henholdsvis landeveje og  \r\n\r\n kommuneveje. Efter bestemmelserne i lovens § 17 er en del af de beføjelser,  \r\n\r\n der er tillagt Vejdirektoratet som vejbestyrelse for hovedlandeveje,  \r\n\r\n delegeret til amtsråd eller kommunalbestyrelser. </P>  \r\n\r\n<P>Det er navnlig bestemmelserne om adgangsforhold til offentlig vej og om  \r\n\r\n sikring af vejanlæg (byggelinier), der har betydning i forbindelse med  \r\n\r\n matrikulære forandringer. </P>  \r\n\r\n<P> <I>4.3.1. Forelæggelse for kommunalbestyrelsen. </I></P>  \r\n\r\n<P> Landinspektøren skal til brug for kommunalbestyrelsens besvarelse i det  \r\n\r\n grønne skema oplyse, om der er fastsat adgangsbestemmelser for de berørte  \r\n\r\n ejendomme, jf. lovens §§ 72-75 og den tidligere vejbestyrelseslovs § 36. Hvis  \r\n\r\n en ejendom eller en særskilt beliggende del af en ejendom skal have adgang  \r\n\r\n til offentlig vej ad en privat fællesvej over anden ejendom, skal det på  \r\n\r\n samme måde oplyses, om der er fastsat adgangsbestemmelser for den ejendom,  \r\n\r\n hvorfra vejen munder ud i den offentlige vej. </P>  \r\n\r\n<P>Landinspektøren skal endvidere oplyse i skemaet, om der er fastsat  \r\n\r\n byggeliniebestemmelser for de berørte ejendomme, og om der er sket  \r\n\r\n bekendtgørelse eller tinglysning herom, jf. lovens §§ 34, 35 og 37.  \r\n\r\n Tilsvarende oplysninger skal gives om byggeliniebestemmelser pålagt i medfør  \r\n\r\n af § 40 eller § 41 i den tidligere vejbestyrelseslov. Oplysningspligten  \r\n\r\n omfatter også byggelinier, der er fastsat efter lov nr. 275 af 28. november  \r\n\r\n 1928 om fastsættelse af byggelinier ved veje og gader. </P>  \r\n\r\n<P> <I>4.3.2. Forelæggelse for amtsrådet og Vejdirektoratet. </I></P>  \r\n\r\n<P> Det følger af vejlovgivningen, at sager om udstykning, matrikulering og  \r\n\r\n arealoverførsel skal forelægges for amtsrådet eller Vejdirektoratet som  \r\n\r\n vejbestyrelse i nedennævnte tilfælde, medmindre amtsrådet eller  \r\n\r\n Vejdirektoratet har delegeret sin tilladelses- og dispensationskompetence til  \r\n\r\n kommunalbestyrelsen: </P>  \r\n\r\n<UL CLASS=PLAIN-LIST>  \r\n\r\n<LI>1) Når ejendomme, der fremkommer eller ændres ved udstykning,  \r\n\r\n matrikulering eller arealoverførsel, skal benytte en ny eller en bestående  \r\n\r\n overkørsel eller overgang til landevej eller hovedlandevej. Det samme gælder,  \r\n\r\n hvis en ny eller en bestående overkørsel eller overgang til kommunevej ligger  \r\n\r\n i mindre afstand end 100 m - i bymæssige bebyggelser dog i mindre afstand end  \r\n\r\n 50 m - fra landevej eller hovedlandevej. </LI>  \r\n\r\n</UL>  \r\n\r\n<P>Forelæggelse kan dog undlades, når et areal overføres fra een ejendom til  \r\n\r\n en anden (ved arealoverførsel), og der ikke skal ske nogen udvidet eller  \r\n\r\n ændret benyttelse af bestående overkørsel eller overgang. </P>  \r\n\r\n<P>Hvis der er tale om en ny ejendom eller en særskilt beliggende del af en  \r\n\r\n ejendom, der skal have adgang ad en bestående privat fællesvej, der ifølge  \r\n\r\n matrikelkortet munder ud i en offentlig vej, og hvis vejbestyrelsen for  \r\n\r\n landevejen/hovedlandevejen tidligere har godkendt, at vejen benyttes til  \r\n\r\n udstykning i det pågældende omfang og/eller til det pågældende formål, skal  \r\n\r\n godkendelsen vedlægges i kopi. </P>  \r\n\r\n<UL CLASS=PLAIN-LIST>  \r\n\r\n<LI>2) Når der er fastsat adgangsbestemmelser for en landevej eller en  \r\n\r\n hovedlandevej, og når en ny ejendom eller et areal, der overføres fra en  \r\n\r\n ejendom og kommer til at ligge som en særskilt beliggende del af den  \r\n\r\n modtagende ejendom, grænser til vejen. </LI>  \r\n\r\n<LI>3) Når der er fastsat byggeliniebestemmelser for en landevej eller en  \r\n\r\n hovedlandevej, og når den arealanvendelse, der tilsigtes ved den matrikulære  \r\n\r\n forandring, er i strid med byggeliniebestemmelsen, jf. nærmere bestemmelserne  \r\n\r\n i §§ 34 og 35 i lov om offentlige veje. </LI>  \r\n\r\n</UL>  \r\n\r\n<P>Det følger af udstykningslovens § 20, stk. 1, at sager vedrørende  \r\n\r\n udstykning, matrikulering, arealoverførsel eller sammenlægning i øvrigt altid  \r\n\r\n skal forelægges for vejbestyrelsen, hvis den tilsigtede arealanvendelse  \r\n\r\n nødvendiggør en tilladelse efter vejlovgivningen. </P>  \r\n\r\n<P> <I>4.4. Lov om private fællesveje. </I></P>  \r\n\r\n<P> Loven administreres af kommunalbestyrelsen, der er vejmyndighed for  \r\n\r\n private fællesveje og -stier. </P>  \r\n\r\n<P>I loven om private fællesveje er det navnlig bestemmelserne i § 14 og §§  \r\n\r\n 23-29 om vejudlæg og udstykning m.v., bestemmelserne i § 48 om overkørsler og  \r\n\r\n overgange samt bestemmelserne i kap. 9 om nedlægning af private fællesveje,  \r\n\r\n der har betydning i forbindelse med matrikulære forandringer. </P>  \r\n\r\n<P>Bekendtgørelsen om matrikulære arbejder indeholder i kap. 3 regler om, at  \r\n\r\n ansøgning om optagelse, slettelse, indsnævring eller omlægning af privat  \r\n\r\n fællesvej på matrikelkortet også skal forelægges for kommunalbestyrelsen, når  \r\n\r\n de ønskede forandringer ikke sker i forbindelse med udstykning,  \r\n\r\n matrikulering, arealoverførsel eller sammenlægning. Disse regler har  \r\n\r\n sammenhæng med bestemmelserne i lov nr. 143 af 13. april 1938 om private  \r\n\r\n fællesveje, og reglerne er koordineret med bestemmelserne i privatvejsloven.  \r\n\r\n</P>  \r\n\r\n<P> <I>4.5. Byggeloven. </I></P>  \r\n\r\n<P> Loven administreres af kommunalbestyrelsen. </P>  \r\n\r\n<P>I byggelovgivningen er det bestemmelserne i §§ 6A og 6B om mindste  \r\n\r\n grundstørrelse, grundens facadelængde og bebyggelsesprocent samt bestemmelser  \r\n\r\n i bygningsreglementerne, der har betydning for gennemførelsen af matrikulære  \r\n\r\n forandringer. Bestemmelser om placeringen af bygninger i forhold til skel  \r\n\r\n betyder også, at nye skel skal afsættes i overensstemmelse med disse  \r\n\r\n bestemmelsers indhold og formål. </P>  \r\n\r\n<P>I forbindelse med den nye udstykningslov er der gennemført ændringer i  \r\n\r\n byggeloven. De nye bestemmelser i byggelovens § 10A og § 22, stk. 3, sikrer,  \r\n\r\n at der kan gennemføres udstykning i tilfælde, hvor der efter 1. april 1991  \r\n\r\n meddeles tilladelse til opførelse af mere end eet enfamiliehus (fritliggende  \r\n\r\n eller sammenbyggede) til helårsbeboelse på en ejendom. Under forudsætning af,  \r\n\r\n at der er sikkerhed for, at der senere kan gennemføres en udstykning af de  \r\n\r\n enkelte boligenheder, kan der dispenseres fra kravet i § 10 A, således at en  \r\n\r\n bebyggelse kan opføres og anbringes anderledes end bestemt i § 10 A, jf.  \r\n\r\n byggelovens § 22, stk. 3. </P>  \r\n\r\n<P>I tilknytning hertil skal nævnes udstykningslovens § 20, stk. 2, som  \r\n\r\n hindrer, at sådanne dispensationer, som muliggør en udstykning, bortfalder  \r\n\r\n som følge af lovbestemte forældelsesfrister. </P>  \r\n\r\n<P> <I>4.6. Miljøbeskyttelsesloven. </I></P>  \r\n\r\n<P> Lovens administration er delt mellem kommunalbestyrelser og amtsråd. </P>  \r\n\r\n<P>I miljøbeskyttelsesloven er det navnlig reglerne om beskyttelse af  \r\n\r\n vandforsyningsinteresser, herunder især afstandskravene i bekendtgørelse nr.  \r\n\r\n 568 af 22. september 1988 og reglerne om spildevandsafledning og om  \r\n\r\n godkendelse af særligt forurenende virksomheder m.v. samt afstandskravene til  \r\n\r\n bl.a. offentlige veje og naboskel i miljøbeskyttelsesreglementet, der kan  \r\n\r\n have betydning i forbindelse med matrikulære forandringer. </P>  \r\n\r\n<P>Når der i forbindelse med den matrikulære forandring skal etableres et nyt  \r\n\r\n spildevandsanlæg, f.eks. et nedsivningsanlæg eller en nedgravet olietank,  \r\n\r\n gælder de nævnte afstandskrav, der er fastsat i medfør af kapitel 3 i  \r\n\r\n miljøbeskyttelsesloven. </P>  \r\n\r\n<P>Hvis den matrikulære forandring bevirker, at et anlæg, der betjener en  \r\n\r\n ejendom, f.eks. et nedsivningsanlæg, kommer til at ligge på en anden ejendom,  \r\n\r\n kan det gøres til en betingelse for forandringen, at der på den anden ejendom  \r\n\r\n tinglyses en deklaration om forholdet. Der henvises til vejledningens afsnit  \r\n\r\n 3.1. samt Miljøstyrelsens cirkulære nr. 73 af 21. april 1980 om afledning af  \r\n\r\n spildevand til jorden. Kommunalbestyrelsen kan kræve en udstykningssag udsat,  \r\n\r\n indtil der er truffet afgørelse om spildevandsafledning, jf. lovens § 30.  \r\n\r\n</P>  \r\n\r\n<P>Hvis der i forbindelse med den matrikulære forandring skal opføres eller  \r\n\r\n indrettes en virksomhed, der kræver godkendelse efter miljøbeskyttelseslovens  \r\n\r\n kap. 5, kan landinspektøren oplyse dette i det grønne skema. </P>  \r\n\r\n<P>Hvis det under landinspektørens behandling af den matrikulære sag bliver  \r\n\r\n oplyst, at et allerede eksisterende anlæg ikke overholder de afstande til  \r\n\r\n vandforsyningsanlæg m.v., som ville blive forlangt for nye anlæg, vil  \r\n\r\n kommunalbestyrelsen normalt skønne, om der er grund til at skride ind efter  \r\n\r\n miljøbeskyttelseslovens regler (f.eks. fordi forholdet må anses for  \r\n\r\n nærliggende sundhedsfarligt, eller fordi der skal foretages et så omfattende  \r\n\r\n nybyggeri, at det vil være rimeligt samtidig at få anlægget indrettet efter  \r\n\r\n reglerne for nye anlæg). </P>  \r\n\r\n<P>Bestemmelse om, at der <I>ikke skal</I> skrides ind over for et ældre  \r\n\r\n forhold, kan i reglen træffes af kommunalbestyrelsen. </P>  \r\n\r\n<P>Bestemmelse om, at der <I>skal</I> skrides ind, må i reglen træffes af den  \r\n\r\n myndighed, der er beføjet til at tillade forholdet (kommunalbestyrelsen,  \r\n\r\n amtsrådet, evt. Miljøstyrelsen). Kommunalbestyrelsen behøver ikke at lade sin  \r\n\r\n erklæring efter bekendtgørelsens § 1, stk. 1, vente, til en anden myndighed  \r\n\r\n har afgjort spørgsmålet, men skal blot i erklæringen anføre, at spørgsmålet  \r\n\r\n undersøges. Kommunalbestyrelsen skal samtidig give tilsvarende underretning  \r\n\r\n til ansøgeren og eventuelt til den, der har givet anledning til, at  \r\n\r\n spørgsmålet er taget op. </P>  \r\n\r\n<P> <I>4.7. Naturfredningsloven. </I></P>  \r\n\r\n<P> Loven administreres af fredningsnævn og amtsråd. </P>  \r\n\r\n<P>Landinspektøren skal ifølge bekendtgørelsens § 2, stk. 2, over for Kort-  \r\n\r\n og Matrikelstyrelsen afgive erklæring om forholdet til naturfredningsloven på  \r\n\r\n den hvide landinspektørerklæring. </P>  \r\n\r\n<P>I naturfredningsloven er det navnlig bestemmelserne i medfør af kap. III  \r\n\r\n om fredning og bestemmelserne i kap. V-VII om anlæg m.v. i det åbne land,  \r\n\r\n byggelinier m.v. og jordfaste fortidsminder, der har betydning i forbindelse  \r\n\r\n med matrikulære forandringer. </P>  \r\n\r\n<P>Nordjyllands og Sønderjyllands amter har i medfør af frikommuneloven  \r\n\r\n overtaget fredningsnævnets kompetence efter lovens §§ 46, 47 og 47 a (bygge-  \r\n\r\n og beskyttelseslinierne ved kyster, skove, søer og vandløb), og Nordjyllands  \r\n\r\n amt har delegeret kompetencen videre til primærkommunerne for så vidt angår  \r\n\r\n lovens §§ 47 og 47 a (bygge- og beskyttelseslinierne ved skove, søer og  \r\n\r\n vandløb). </P>  \r\n\r\n<P> <I>4.7.1. Jordfaste fortidsminder. </I></P>  \r\n\r\n<P> Når der ved udstykning, matrikulering eller arealoverførsel sker deling  \r\n\r\n af det areal, hvorpå et jordfast fortidsminde ligger, skal der foreligge  \r\n\r\n tilladelse fra både Skov- og Naturstyrelsen og fredningsnævnet, jf. lovens §  \r\n\r\n 48, stk. 1. Bestemmelsen omfatter gravhøje, stengrave, voldsteder,  \r\n\r\n forsvarsanlæg, ruiner og broanlæg, der enten er synlige i terrænet, eller  \r\n\r\n hvorom der er foretaget tinglysning efter lovens § 52. Endvidere omfatter  \r\n\r\n bestemmelsen andre fortidsminder, såsom møllekanaler og dæmninger, stenvolde,  \r\n\r\n stenrækker, kanaler, anlæg ved og i søer, åer og helligkilder m.v., såfremt  \r\n\r\n der er foretaget tinglysning efter lovens § 52. </P>  \r\n\r\n<P> <I>4.7.2. Beskyttelseslinier. </I></P>  \r\n\r\n<P> Før der kan ske udstykning, matrikulering eller arealoverførsel, hvorved  \r\n\r\n der fastlægges skel i et område, der ligger mellem søterritoriet og  \r\n\r\n<I>strandbeskyttelseslinien,</I> jf. lovens § 46, skal der foreligge  \r\n\r\n tilladelse fra fredningsnævnet, jf. lovens § 46, stk. 6. Dette gælder dog  \r\n\r\n ikke tilfælde, der falder ind under undtagelserne i lovens § 46, stk. 4 og 7.  \r\n\r\n Der skal heller ikke indhentes tilladelse fra fredningsnævnet, når et areal,  \r\n\r\n der er et særskilt beliggende matr.nr. eller en særskilt beliggende del af et  \r\n\r\n matr.nr., bliver en ny ejendom eller bliver overført til en anden ejendom, og  \r\n\r\n der på arealet ikke skal foretages noget, der kræver tilladelse efter  \r\n\r\n bestemmelserne i lovens § 46, stk. 1, nr. 1 og 2. </P>  \r\n\r\n<P>Når det i forbindelse med udstykning, matrikulering, arealoverførsel eller  \r\n\r\n sammenlægning inden for byggelinien omkring offentlige skove samt private  \r\n\r\n skove på 20 ha eller derover er hensigten at opføre bebyggelse inden for  \r\n\r\n skovbyggelinien, skal der foreligge tilladelse fra fredningsnævnet, jf.  \r\n\r\n lovens § 47, stk. 1. Forelæggelse skal ikke ske i tilfælde, der falder ind  \r\n\r\n under undtagelserne i lovens § 47, stk. 2. </P>  \r\n\r\n<P>Når det i forbindelse med udstykning, matrikulering, arealoverførsel eller  \r\n\r\n sammenlægning inden for beskyttelseslinien omkring <I>søer</I> (med vandflade  \r\n\r\n på mindst 3 ha) eller langs offentlige <I>vandløb</I> (med bundbredde efter  \r\n\r\n vandløbsregulativet på mindst 2 m) er hensigten inden for beskyttelseslinien  \r\n\r\n at opføre bebyggelse eller foretage beplantning eller andre af de  \r\n\r\n foranstaltninger, der er nævnt i § 47 a, stk. 1, skal der foreligge  \r\n\r\n tilladelse fra fredningsnævnet. Forelæggelse skal ikke ske i tilfælde, der  \r\n\r\n falder ind under undtagelserne i lovens § 47 a, stk. 2 eller stk. 3. </P>  \r\n\r\n<P>Opmærksomheden henledes på, at de ovennævnte bygge- og beskyttelseslinier  \r\n\r\n er fastlagt i lovens §§ 46-47 a, men kan være ophævet eller  \r\n\r\n &#187;flyttet&#171; ved Skov- og Naturstyrelsens beslutning, jf. henholdsvis  \r\n\r\n § 46, stk. 7, § 47, stk. 4, og § 47 a, stk. 3. </P>  \r\n\r\n<P>Når det i forbindelse med udstykning, matrikulering, arealoverførsel eller  \r\n\r\n sammenlægning inden for byggelinien omkring <I>kirker</I> , der ligger i det  \r\n\r\n åbne land, er hensigten, at der skal opføres bygninger med en højde over 8,5  \r\n\r\n m (f.eks. siloer på landbrugsejendomme), skal der foreligge tilladelse fra  \r\n\r\n fredningsnævnet, jf. lovens § 47 b. </P>  \r\n\r\n<P>Når det i forbindelse med udstykning, matrikulering, arealoverførsel eller  \r\n\r\n sammenlægning af arealer, der ligger inden for en afstand af 100 m fra de  \r\n\r\n<I>jordfaste fortidsminder,</I> der er nævnt ovenfor, eller fra bautastene,  \r\n\r\n helleristnings- og andre kultstene samt runestene, og det er hensigten inden  \r\n\r\n for beskyttelseslinien at opføre bebyggelse, opstille master eller foretage  \r\n\r\n beplantning eller andre af de foranstaltninger, der er nævnt i lovens § 53,  \r\n\r\n stk. 1, skal der foreligge tilladelse fra fredningsnævnet. </P>  \r\n\r\n<P> <I>4.7.3. Fredning. </I></P>  \r\n\r\n<P> Hvis ønsket om en matrikulær forandring eller den tilsigtede  \r\n\r\n arealanvendelse strider mod bestemmelser i en fredningskendelse, -deklaration  \r\n\r\n eller -afgørelse, skal der være meddelt dispensation, jf. lovens § 34.  \r\n\r\n Dispensationer meddeles normalt af vedkommende fredningsnævn. Det samme  \r\n\r\n gælder, hvis der er udstedt foreløbigt forbud efter lovens § 11, eller hvis  \r\n\r\n der verserer en fredningssag for fredningsnævnet, jf. lovens § 16, stk. 2.  \r\n\r\n</P>  \r\n\r\n<P> <I>4.7.4. Visse anlæg i det åbne land. </I></P>  \r\n\r\n<P> Ved udstykning, matrikulering eller arealoverførsel med henblik på  \r\n\r\n oprettelse af <I>dambrug</I> skal der foreligge tilladelse fra amtsrådet, jf.  \r\n\r\n lovens § 43, stk. 1. Det samme gælder, hvis der ved den matrikulære  \r\n\r\n forandring tilsigtes en ændring af tilstanden af vådområder, heder eller  \r\n\r\n strandenge m.v., jf. lovens §§ 43-43b. </P>  \r\n\r\n<P>Når der uden for byer og bymæssige bebyggelser foretages udstykning,  \r\n\r\n matrikulering, arealoverførsel eller sammenlægning med henblik på opførelse  \r\n\r\n af bygninger, der kun indeholder <I>udstillings- eller  \r\n\r\n demonstrationslokaler,</I> skal der foreligge tilladelse fra fredningsnævnet,  \r\n\r\n jf. lovens § 57. </P>  \r\n\r\n<P> <I>4.8. Skovloven. </I></P>  \r\n\r\n<P> Loven administreres af statsskovdistrikterne. </P>  \r\n\r\n<P>Landinspektøren skal ifølge bekendtgørelsens § 2, stk. 2, over for Kort-  \r\n\r\n og Matrikelstyrelsen afgive erklæring om forholdet til skovloven. Erklæringen  \r\n\r\n afgives på samme skema som erklæringen vedrørende naturfredningsloven. </P>  \r\n\r\n<P>Det er navnlig bestemmelserne i lovens kap. 2 om fredskovspligtige arealer  \r\n\r\n og deres anvendelse, der har betydning i forbindelse med matrikulære sager.  \r\n\r\n</P>  \r\n\r\n<P>Ved udstykning, matrikulering og arealoverførsel skal landinspektøren  \r\n\r\n undersøge, om der er fredskovspligt på de berørte arealer, jf. lovens § 3.  \r\n\r\n</P>  \r\n\r\n<P>Der skal foreligge tilladelse fra statsskovdistriktet, </P>  \r\n\r\n<UL CLASS=PLAIN-LIST>  \r\n\r\n<LI>1) når et fredskovspligtigt areal skal overgå til anden anvendelse end  \r\n\r\n skovdrift, jf. lovens §§ 10 og 11, eller </LI>  \r\n\r\n<LI>2) når en samlet fredskovsstrækning, jf. lovens § 12, udstykkes eller  \r\n\r\n formindskes ved arealoverførsel. </LI>  \r\n\r\n</UL>  \r\n\r\n<P>Når de berørte arealer er skovbevoksede, og der er tvivl om, hvorvidt  \r\n\r\n arealet er undergivet fredskovspligt, skal landinspektøren forelægge sagen  \r\n\r\n for statsskovdistriktet. Bortset fra offentligt ejede skove gælder det dog  \r\n\r\n ikke, </P>  \r\n\r\n<UL CLASS=PLAIN-LIST>  \r\n\r\n<LI>a) når ejendommen ligger i et ejerlav, hvor den almindelige  \r\n\r\n fredskovskonstatering efter skovloven er afsluttet, og der ifølge matriklen  \r\n\r\n ikke er noteret fredskovspligt på ejendommen, eller </LI>  \r\n\r\n<LI>b) når der er foretaget notering i matriklen om, at skoven ikke er  \r\n\r\n fredskov. </LI>  \r\n\r\n</UL>  \r\n\r\n<P>Når der er skovsignatur på matrikelkortet, men ikke skov på arealet, skal  \r\n\r\n landinspektøren også forelægge sagen for statsskovdistriktet. </P>  \r\n\r\n<P>Landinspektøren skal endvidere forelægge sagen for statsskovdistriktet,  \r\n\r\n når et areal i forbindelse med udstykning, matrikulering, arealoverførsel  \r\n\r\n eller sammenlægning skal tilplantes og pålægges fredskovspligt. Sagen skal  \r\n\r\n ved indsendelse til Kort- og Matrikelstyrelsen være vedlagt kopi af den  \r\n\r\n tinglyste fredskovsdeklaration. </P>  \r\n\r\n<P>I § 32, stk. 7, i bekendtgørelsen om matrikulære arbejder er der regler om  \r\n\r\n beregning af fredskovspligtigt areal i forbindelse med matrikulære  \r\n\r\n forandringer. </P>  \r\n\r\n<A NAME=\"\"P39\"\"></A>\r\n\r\n<DIV CLASS=PARAGRAPH ID=\"P39\">  \r\n\r\n<P CLASS=PARAB> <B>§ 39 </B> og 42 i bekendtgørelsen indeholder regler om  \r\n\r\n henholdsvis angivelse af fredskovspligtigt areal på ændringskort og oplysning  \r\n\r\n i skematisk redegørelse om arealforandring vedrørende arealerne. </P>  \r\n\r\n<P> <I>4.9. Lensafløsningsloven (Majoratsloven). </I></P>  \r\n\r\n<P> Loven administreres af Skov- og Naturstyrelsen. </P>  \r\n\r\n<P>Før der kan ske udstykning, matrikulering eller arealoverførsel, der vil  \r\n\r\n medføre deling af en i matriklen noteret samlet skovstrækning, der har hørt  \r\n\r\n under de tidligere majorater, jf. lovens § 5, skal der foreligge tilladelse  \r\n\r\n fra Skov- og Naturstyrelsen. </P>  \r\n\r\n<P> <I>4.10. Sandflugtsloven. </I></P>  \r\n\r\n<P> Loven administreres af klitmyndighederne, der er  \r\n\r\n sandflugtskommissionerne, amtsråd og Skov- og Naturstyrelsen. </P>  \r\n\r\n<P>Ved udstykning, matrikulering, arealoverførsel og sammenlægning i  \r\n\r\n kommuner, der grænser til Skagerak og Vesterhavet i Nordjyllands, Viborg,  \r\n\r\n Ringkøbing og Ribe amter, samt på øen Rømø, skal landinspektøren ifølge  \r\n\r\n bekendtgørelsens § 2, stk. 2, afgive erklæring over for Kort- og  \r\n\r\n Matrikelstyrelsen om forholdet til bestemmelserne i sandflugtsloven.  \r\n\r\n Erklæringen gives på samme skema som erklæringen vedrørende  \r\n\r\n naturfredningsloven. </P>  \r\n\r\n<P>Når den matrikulære forandring sker med henblik på at opføre bygninger på  \r\n\r\n arealer, der er fredede i henhold til lovens § 1, skal der foreligge en  \r\n\r\n tilladelse fra klitmyndigheden, jf. lovens § 5. </P>  \r\n\r\n<P>Når der i forbindelse med udstykning m.v. anlægges eller udlægges  \r\n\r\n adgangsvej over fredede arealer, skal der ligeledes foreligge tilladelse fra  \r\n\r\n klitmyndigheden, jf. lovens § 6, stk. 5. Eksisterende veje over fredede  \r\n\r\n arealer må ikke tjene som adgangsvej for nye ejendomme, der fremkommer ved  \r\n\r\n udstykning m.v., hvis vejene ikke er godkendt af klitmyndigheden. </P>  \r\n\r\n<P> <I>4.11. Landbrugsloven. </I></P>  \r\n\r\n<P> Loven administreres af jordbrugskommissioner, der er nedsat for hver  \r\n\r\n amtskommune. Reglerne i lovens § 7 a om råstofindvinding og om skovplantning  \r\n\r\n administreres dog af amtsrådene. Efter frikommuneloven er kommunalbestyrelsen  \r\n\r\n i et vist omfang tillagt kompetence i Tinglev og Ebeltoft kommuner. </P>  \r\n\r\n<P>Det er navnlig reglerne i lovens § 4, § 8, stk. 3 og 4, § 13 og § 14, der  \r\n\r\n har betydning i forbindelse med gennemførelse af matrikulære forandringer.  \r\n\r\n</P>  \r\n\r\n<P>Udstykning, ophævelse af landbrugspligt, arealoverførsel og sammenlægning  \r\n\r\n kan ske uden tilladelse efter lovens §§ 4 og 13, når landinspektøren kan  \r\n\r\n afgive erklæring efter reglerne i bekendtgørelse nr. 551 af 15. august 1989  \r\n\r\n om udstykningssager m.v. vedrørende landbrugsejendomme. Erklæringen skal  \r\n\r\n afgives på et særligt skema, der skal sendes til Kort- og Matrikelstyrelsen  \r\n\r\n sammen med sagen. </P>  \r\n\r\n<P>Hvis landinspektøren ikke kan afgive erklæring om ovennævnte forhold, kan  \r\n\r\n den matrikulære forandring ikke ske, før der foreligger en tilladelse fra  \r\n\r\n jordbrugskommissionen. Udstykning m.v., hvorved bygningerne på en  \r\n\r\n landbrugsejendom fraskilles efter reglerne i lovens § 8, stk. 3 eller 4,  \r\n\r\n eller hvorved der oprettes en ny landbrugsejendom efter lovens § 14, kan ikke  \r\n\r\n ske på grundlag af en landinspektørerklæring. Er landinspektøren i tvivl om,  \r\n\r\n hvorvidt der er grundlag for af afgive erklæringen, skal sagen forelægges  \r\n\r\n jordbrugskommissionen som en ansøgning. </P>  \r\n\r\n<P>Ved udstykning m.v. af arealer, der er pålagt deklaration i medfør af  \r\n\r\n landbrugsloven, f.eks. i forbindelse med ophævelse af landbrugspligten, skal  \r\n\r\n landinspektøren sørge for, at der vedlægges fornøden tilladelse fra  \r\n\r\n jordbrugskommissionen. </P>  \r\n\r\n<P>Sager om supplering eller nedlægning af en landbrugsejendom, der er  \r\n\r\n noteret som &#187;&#187;familieejendom&#171;&#187;, jf. § 17 b i  \r\n\r\n landbrugsloven, skal forelægges jordbrugskommissionen. Den indhentede  \r\n\r\n tilladelse skal vedlægges sagen ved indsendelsen til Kort- og  \r\n\r\n Matrikelstyrelsen. </P>  \r\n\r\n<P>Sager om fraskillelse af beboelsesbygning på en præstegård samt om  \r\n\r\n udstykning i øvrigt eller arealoverførsel, der vedrører en præstegård, skal  \r\n\r\n forelægges Kirkeministeriet, jf. Kirkeministeriets cirkulære nr. 13 af 15.  \r\n\r\n januar 1968 om præstegårdenes opretholdelse som selvstændige brug m.m.  \r\n\r\n Kirkeministeriets tilladelse skal indsendes med sagen til Kort- og  \r\n\r\n Matrikelstyrelsen. </P>  \r\n\r\n<P> <I>4.12. Råstofloven. </I></P>  \r\n\r\n<P> Loven administreres af amtsrådene. Sager om udstykning eller  \r\n\r\n arealoverførsel mellem ejendomme med henblik på udnyttelse af forekomster i  \r\n\r\n jorden skal ved sagens indsendelse til Kort- og Matrikelstyrelsen vedlægges  \r\n\r\n en kopi af tilladelse til indvindingen fra amtsrådet i medfør af råstoflovens  \r\n\r\n § 7. </P>  \r\n\r\n<P> <I>4.13. Affaldsdepotloven. </I></P>  \r\n\r\n<P> Loven administreres af amtsrådene. Efter lovens § 18 må et areal, der er  \r\n\r\n registreret som affaldsdepot (jf. lovens §§ 1, 4 og 12), ikke bebygges eller  \r\n\r\n overgå til anden anvendelse, medmindre depotet frigives til det pågældende  \r\n\r\n formål. </P>  \r\n\r\n</DIV>  \r\n\r\n<P CLASS=PUNKT> <B>5.</B> Skemaer. </P>  \r\n\r\n<P> Grønne skemaer og skemaer til erklæring vedrørende naturfredningsloven,  \r\n\r\n skovloven og sandflugtsloven kan rekvireres i Kort- og Matrikelstyrelsen,  \r\n\r\n Rentemestervej 8, 2400 København NV. </P>  \r\n\r\n<P>Skemaer til landinspektørerklæring om forholdet til landbrugsloven kan  \r\n\r\n rekvireres i Jordbrugsdirektoratet, Sankt Annæ Plads 19, 1250 København K.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kort- og Matrikelstyrelsen, den 19. juni  \r\n\r\n 1991 </I> </P>  \r\n\r\n<P CLASS=UNDERSKREVET-AF ALIGN=CENTER>Peter Jakobsen </P>  \r\n\r\n<P CLASS=MINISTER ALIGN=RIGHT>/ Birgit Kristiansen </P>  \r\n\r\n</DIV>  \r\n\r\n<P> <B>Bilag </B></P>  \r\n\r\n<P>Indholdsfortegnelse </P>  \r\n\r\n<PRE>  \r\n\r\n Afsnit                                                         Side  \r\n\r\n 4.1. Lov om kommuneplanlægning, lovbekendtgørelse nr. 918  \r\n\r\n af 22.12.1989, som ændret ved lov nr. 138 af 7.3.1990 og  \r\n\r\n lov nr. 270 af 2.5.1990                                          4  \r\n\r\n 4.2. Lov om by- og landzoner, lovbekendtgørelse nr. 919 af  \r\n\r\n 22.12.1989, som ændret ved lov nr. 138 af 7.3.1990               4  \r\n\r\n 4.3. Lov om offentlige veje, lovbekendtgørelse nr. 430 af  \r\n\r\n 31. maj 1991                                                     4  \r\n\r\n 4.4. Lov om private fællesveje, lovbekendtgørelse nr. 431  \r\n\r\n af 31. maj 1991                                                  5  \r\n\r\n 4.5. Byggeloven, lovbekendtgørelse nr. 495 af 29.6.1990          5  \r\n\r\n 4.6. Lov om miljøbeskyttelse, lovbekendtgørelse nr. 68 af  \r\n\r\n 24.1.1989 med senere ændringer                                   6  \r\n\r\n 4.7. Lov om naturfredning, lovbekendtgørelse nr. 530 af  \r\n\r\n 10.10.1984, som ændret ved lov nr. 138 af 7.3.1990               6  \r\n\r\n 4.8. Lov om skove, lov nr. 383 af 7.6.1989, som ændret  \r\n\r\n ved lov nr. 138 af 6.7.1990                                      8  \r\n\r\n 4.9. Lensafløsningsloven (Majoratsloven), lovbekendtgørelse  \r\n\r\n nr. 638 af 16.9.1986, som ændret ved lov nr. 384 af  \r\n\r\n 7.6.1989og ved lov nr. 222 af 10. april 1991                     8  \r\n\r\n 4.10. Lov om sandflugtens bekæmpelse, lovbekendtgørelse  \r\n\r\n nr. 168 af 28.4.1982, som ændret ved lov nr. 250 af 23.5.1984    8  \r\n\r\n 4.11. Lov om landbrugsejendomme, lovbekendtgørelse nr. 504 af  \r\n\r\n 17.7.1989, som ændret ved lov nr. 138 af 7.3.1990                9  \r\n\r\n 4.12. Lov om råstoffer, lovbekendtgørelse nr. 108 af 30.1.1989   9  \r\n\r\n 4.13. Lov om affaldsdepoter, lov nr. 420 af 13.6.1990            9  \r\n\r\n</PRE>  \r\n\r\n<P>Bilag: Indholdsfortegnelse </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/06/1991"
        },
        {
            "displayName": "Accession",
            "displayValue": "C19910009460"
        },
        {
            "displayName": "Entydig dokumentidentifikation",
            "displayValue": "CM014467"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "94"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "19/06/1991"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Kort- og Matrikelstyrelsen"
        },
        {
            "displayName": "Ressortministeriets journalnummer",
            "displayValue": "Boligmin., Kort- og Matrikelstyrelsen, M.C.J. 1991/33"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}