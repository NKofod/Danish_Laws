{
    "id": 50497,
    "title": "Bestemmelser om fremstilling og vedligeholdelse af luftfartøjer eller luftfartøjsmateriel ",
    "documentTypeId": "60",
    "isSagsforlobPeriodValid": false,
    "shortName": "BEK nr 17066 af 01/06/1957",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om fremstilling og vedligeholdelse  \r\n\r\n af luftfartøjer eller luftfartøjsmateriel </H1>  \r\n\r\n<P></P>  \r\n\r\n<P CLASS=PUNKT> <B>1.</B> Fremstilling. </P>  \r\n\r\n<P>Ved fremstilling af luftfartøjer eller luftfartøjsmateriel skal i det  \r\n\r\n følgende forstås tilvirkning af såvel komplette luftfartøjer som dele heraf  \r\n\r\n (reservedele), der berører luftdygtigheden, hvad enten det drejer sig om  \r\n\r\n type-, serie eller licensfabrikation. Spørgsmålet om, hvorvidt en given del  \r\n\r\n berører luftdygtigheden, afgøres af luftfartsdirektoratet. </P>  \r\n\r\n<P>Inden tilvirkningen finder sted, skal luftfartøjet eller  \r\n\r\n luftfartøjsmateriellet være typegodkendt af luftfartsdirektoratet, det vil  \r\n\r\n sige, der skal foreligge godkendte tegninger og beregninger for den  \r\n\r\n pågældende enhed. </P>  \r\n\r\n<P>Al fremstilling her i landet af luftfartøjer, der skal indregistreres i  \r\n\r\n Danmark, eller for hvilke der skal udstedes officiel dansk  \r\n\r\n luftdygtighedserklæring, skal foregå på virksomheder, som af  \r\n\r\n luftfartsdirektoratet er autoriseret til at foretage sådan fremstilling. </P>  \r\n\r\n<P>Tilsvarende bestemmelse gælder for fremstilling af luftfartøjsmateriel,  \r\n\r\n der skal anvendes i de ovenfor nævnte luftfartøjer, eller for hvilket der  \r\n\r\n skal udstedes særskilt, officiel dansk luftdygtighedserklæring. </P>  \r\n\r\n<P>De nærmere regler for autorisation er angivet i bestemmelser for civil  \r\n\r\n luftfart, B.L. 2-1. </P>  \r\n\r\n<P>Fremstillingen skal i hvert enkelt tilfælde afsluttes med en dokumentation  \r\n\r\n for, at enkeltdele, samling og afprøvning er kontrollerede som værende i  \r\n\r\n overensstemmelse med tegninger og beskrivelser, godkendte af  \r\n\r\n luftfartsdirektoratet, samt at de anvendte materialer og arbejdsmetoder  \r\n\r\n svarer til de af luftfartsdirektoratet godkendte forskrifter. </P>  \r\n\r\n<P>Ved salg af det fremstillede produkt skal dokumentationen bestå i en af  \r\n\r\n luftfartsdirektoratet godkendt fremstillingsattest. Attesten skal udfærdiges  \r\n\r\n i to eksemplarer, hvoraf et stk. afgives til kunden, medens 1 stk. arkiveres  \r\n\r\n hos fremstilleren. </P>  \r\n\r\n<P>Den ovenfor angivne dokumentation (herunder fremstillingsattest) skal  \r\n\r\n udstedes af en af luftfartsdirektoratet hertil godkendt person. </P>  \r\n\r\n<P>De fremstillede dele skal afmærkes på en sådan måde, at de let kan  \r\n\r\n identificeres. </P>  \r\n\r\n<P CLASS=PUNKT> <B>2.</B> Vedligeholdelse. </P>  \r\n\r\n<P>Ved vedligeholdelse skal i det følgende forstås eftersyn, overhaling,  \r\n\r\n reparation og forandring af luftfartøjer eller luftfartøjsmaterial. </P>  \r\n\r\n<P>Vedligeholdelse af dansk indregistrerede luftfartøjer eller af sådanne  \r\n\r\n fartøjer tilhørende materiel, som har betydning for luftdygtigheden, skal  \r\n\r\n foregå ved virksomheder her i landet eller ved enkelt(e) person(er), som er  \r\n\r\n autoriseret hertil af luftfartsdirektoratet. Spørgsmålet om, hvorvidt en  \r\n\r\n given del berører luftdygtigheden, afgøres af luftfartsdirektoratet.  \r\n\r\n Luftfartøjsejere kan dog i særlige tilfælde benytte en udenlandsk  \r\n\r\n vedligeholdelsestjeneste efter at have indhentet luftfartsdirektoratets  \r\n\r\n godkendelse heraf. </P>  \r\n\r\n<P>De nærmere regler for autorisationen af virksomheder er angivet i  \r\n\r\n bestemmelser for civil luftfart, B.L. 2-1. </P>  \r\n\r\n<P>For ethvert dansk indregistreret luftfartøj skal der som dokumentation  \r\n\r\n for, at det vedligeholdelsesmæssigt set er klar til at sættes i drift,  \r\n\r\n udfærdiges en attest. Dette gælder dog ikke for luftfartøjer, der udelukkende  \r\n\r\n anvendes til privatflyvning eller til en sådan art af luftfart, hvorom der af  \r\n\r\n luftfartsdirektoratet er givet særlige bestemmelser. </P>  \r\n\r\n<P>Attesten kan være enten: </P>  \r\n\r\n<UL CLASS=PLAIN-LIST>  \r\n\r\n<LI>a) en vedligeholdelsesattest, som benyttes, når luftfartøjet  \r\n\r\n vedligeholdes i henhold til et af luftfartsdirektoratet godkendt  \r\n\r\n vedligeholdelsessystem. Attesten er da en erklæring om, at dette system er  \r\n\r\n fulgt og skal omfatte en oversigt over arbejdets omfang samt en erklæring om,  \r\n\r\n at arbejdet er korrekt udført, og alle fundne fejl af betydning for  \r\n\r\n luftdygtigheden er rettede, </LI>  \r\n\r\n</UL>  \r\n\r\n<P>eller </P>  \r\n\r\n<UL CLASS=PLAIN-LIST>  \r\n\r\n<LI>b) en sikkerhedsattest, som benyttes, når der ikke foreligger et af  \r\n\r\n luftfartsdirektoratet godkendt vedligeholdelsessystem for luftfartøjet.  \r\n\r\n Attesten skal udfærdiges i henhold til bestemmelserne i BL 1-1. </LI>  \r\n\r\n</UL>  \r\n\r\n<P>Vedligeholdelsesattesten/sikkerhedsattesten skal udfærdiges af en af  \r\n\r\n luftfartsdirektoratet godkendt person med kvalifikationer, som mindst  \r\n\r\n modsvarer de, der til enhver tid kræves for opnåelse af  \r\n\r\n flyvemekanikercertifikat. </P>  \r\n\r\n<P>For vedligeholdelse af luftfartøjsmateriel gælder, at der skal foreligge  \r\n\r\n dokumentation for, at den pågældende enhed er vedligeholdt i henhold til  \r\n\r\n godkendte vedligeholdelsesforskrifter. Ved vedligeholdelse for fremmede skal  \r\n\r\n dokumentationen bestå i en af luftfartsdirektoratet godkendt attest. Attesten  \r\n\r\n skal udfærdiges i to eksemplarer, hvoraf 1 stk. afgives til kunden, medens 1  \r\n\r\n stk. arkiveres hos leverandøren. </P>  \r\n\r\n<P>Luftfartsdirektoratet fastsætter i de enkelte tilfælde, om de personer,  \r\n\r\n der udfærdiger denne dokumentation, skal have særlig godkendelse. </P>  \r\n\r\n<P>B. Helmø Larsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "BL 1-3, 1. udgave",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19571706605"
        },
        {
            "displayName": "Entydig dokumentidentifikation",
            "displayValue": "CM009320"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/07/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17066"
        },
        {
            "displayName": "År for udstedelse",
            "displayValue": "1957"
        },
        {
            "displayName": "Dato for underskrift",
            "displayValue": "01/06/1957"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 172 af 28/04/1985"
        },
        {
            "displayName": "Ressortministeriets journalnummer",
            "displayValue": "14-4/1-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}