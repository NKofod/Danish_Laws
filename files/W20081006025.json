{
    "id": 124918,
    "title": "Automatisk afmeldt på grund af sygdomsperiode på mere end 14 dage, ikke ret til VEU pga. manglende tilmelding ved jobcentret, ingen sanktionsbestemmelse, ingen hjemmel til sanktion, ikke tilstrækkelig tilregnelse til tilbagebetaling",
    "documentTypeId": "240",
    "isSagsforlobPeriodValid": true,
    "shortName": "KEN nr 10060 af 11/09/2008",
    "documentHtml": "<div class=\"bjelke\">Den fulde tekst</div><p class=\"Titel2\">Automatisk afmeldt på grund af sygdomsperiode på mere end 14 dage, ikke ret til VEU pga. manglende tilmelding ved jobcentret, ingen sanktionsbestemmelse, ingen hjemmel til sanktion, ikke tilstrækkelig tilregnelse til tilbagebetaling</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet søgte om VEU-godtgørelse og befordring i forbindelse med deltagelse i AMU-kurset ”lastbil” afholdt i perioden 17. september 2007 til den 26. oktober 2007, i alt 30 dage.</div>\r\n        </p>\r\n        <p class=\"Tekst2\">\r\n          <div>Medlemmet var registreret som fuldt ledig dagpengemodtager fra den 20. juli 2007.</div>\r\n        </p>\r\n        <p class=\"Tekst2\">\r\n          <div>Medlemmet havde været sygemeldt i mere end 14 dage, og jobcentret sendte brev den 27. august 2007 om, at medlemmet ville blive afmeldt som ledig, medmindre medlemmet inden 5 dage kontaktede jobcentret.</div>\r\n        </p>\r\n        <p class=\"Tekst2\">\r\n          <div>Jobcenter sendte den 4. september 2007 brev til medlemmet om, at han var blevet afmeldt som ledig pr. dags dato.</div>\r\n        </p>\r\n        <p class=\"Tekst2\">\r\n          <div>Medlemmet kontaktede ikke jobcentret.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at Jobcenter [navn udeladt] i overensstemmelse med reglerne havde informeret medlemmet om afmeldingen.</div>\r\n        </p>\r\n        <p class=\"Tekst2\">\r\n          <div>Medlemmet havde oplyst, at han ikke har modtaget brev af den 27. august 2007, og således ikke havde modtaget oplysninger om, at han ville blive afmeldt som ledig.</div>\r\n        </p>\r\n        <p class=\"Tekst2\">\r\n          <div>Dette forhold kunne ikke føre til et andet resultat, idet</div>\r\n        </p>\r\n        <p class=\"Tekst2\">\r\n          <div>jobcentret har dokumentation til støtte for at jobcentret har afsendt brevet til hans adresse,</div>\r\n        </p>\r\n        <p class=\"Tekst2\">\r\n          <div>brevet ikke er kommet retur til jobcentret, og</div>\r\n        </p>\r\n        <p class=\"Tekst2\">\r\n          <div>postvæsnet over for a-kassen har oplyst, at der dem bekendt ikke har været uregelmæssigheder i postgangen ultimo august 2007.</div>\r\n        </p>\r\n        <p class=\"Tekst2\">\r\n          <div>Medlemmet havde ikke ret til VEU-godtgørelse i perioden fra den 17. september 2007 til den 26. oktober 2007, idet han i denne periode ikke var tilmeldt jobcentret som arbejdssøgende og han var blevet informeret herom i overensstemmelse med reglerne.</div>\r\n        </p>\r\n        <p class=\"Tekst2\">\r\n          <div><span class=\"Italic\">Tilbagebetaling</span></div>\r\n        </p>\r\n        <p class=\"Tekst2\">\r\n          <div>Eftersom medlemmet ikke var berettiget til VEU-godtgørelse i perioden fra den 17. september 2007 til den 26. oktober 2007, havde medlemmet modtaget VEU-godtgørelse med urette.</div>\r\n        </p>\r\n        <p class=\"Tekst2\">\r\n          <div>Ankenævnet fandt imidlertid, at medlemmets tilregnelse i forhold til den med urette modtagne VEU-godtgørelse var af en så ringe uagtsomhed, at der ikke kunne kræves tilbagebetaling.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, medlemmet ikke med tilstrækkelig tydelighed havde fået at vide, at tilmeldingen ved jobcentret var en betingelse for retten til VEU-godtgørelse.</div>\r\n        </p>\r\n        <p class=\"Tekst2\">\r\n          <div><span class=\"Italic\">Sanktion</span></div>\r\n        </p>\r\n        <p class=\"Tekst2\">\r\n          <div>Der er ikke i lov om godtgørelse ved deltagelse i erhvervsrettet voksen- og efteruddannelse hjemmel til at pålægge personer, der ved svig eller uagtsomhed uberettiget har modtaget VEU-godtgørelse, en sanktion.</div>\r\n        </p>\r\n        <p class=\"Tekst2\">\r\n          <div>Medlemmet skulle derfor ikke pålægges en sanktion for uagtsomhed.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 10. september 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">De er ikke berettiget til VEU-godtgørelse i forbindelse med deltagelse i AMU-kurset ”lastbil” afholdt i perioden 17. september 2007 til den 26. oktober 2007, i alt 30 dage.</p>\r\n      <p class=\"TekstV\">De skal ikke tilbagebetale den med urette modtagne VEU-godtgørelse for perioden 17. september 2007 til den 26. oktober 2007.</p>\r\n      <p class=\"TekstV\">De skal ikke pålægges en sanktion for uagtsomhed.</p>\r\n      <p class=\"TekstV\">Ankenævnet ændrer således delvist a-kassens afgørelse af den 2. juli 2008.</p>\r\n      <p class=\"TekstV\"><span class=\"Italic\">B E G R U N D E L S E</span></p>\r\n      <p class=\"TekstV\"><span class=\"Italic\">VEU-godtgørelse</span></p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De har søgt om VEU-godtgørelse i forbindelse med deltagelse i AMU-kurset ”lastbil” afholdt i perioden 17. september 2007 til den 26. oktober 2007, i alt 30 dage,</p>\r\n        <p class=\"Liste1\"><span class=\"Liste1Nr\" id=\"\">–</span> De oplyste på ansøgningen, at De på tidspunktet for ansøgningen var sygemeldt, og at De ville være raskmeldt på kursustidspunktet,</p>\r\n        <p class=\"Liste1\"><span class=\"Liste1Nr\" id=\"\">–</span> De blev registreret som fuldt ledig dagpengemodtager fra den 20. juli 2007,</p>\r\n        <p class=\"Liste1\"><span class=\"Liste1Nr\" id=\"\">–</span> Jobcenter [bynavn udeladt] den 27. august 2007 sendte brev til Dem om, at De ville blive afmeldt som ledig, medmindre De inden 5 dage kontaktede jobcentret,</p>\r\n        <p class=\"Liste1\"><span class=\"Liste1Nr\" id=\"\">–</span> Jobcenter [bynavn udeladt] den 4. september 2007 sendte brev til Dem om, at De blevet afmeldt som ledig pr. dags dato,</p>\r\n        <p class=\"Liste1\"><span class=\"Liste1Nr\" id=\"\">–</span> De den 26. december 2007 blev meldt ledig hos jobcentret,</p>\r\n        <p class=\"Liste1\"><span class=\"Liste1Nr\" id=\"\">–</span> De den 2. januar 2008 henvendte Dem til a-kassen, idet De ikke havde modtaget dagpenge siden den 2. september 2007.</p>\r\n      </p>\r\n      <p class=\"TekstV\">Ankenævnet har endvidere lagt til grund, at a-kassen den 14. september 2007 sendte brev til Dem om Deres ansøgning om adgang til arbejdsmarkedsuddannelse. Det fremgik blandt andet af dette brev, at De under uddannelsen skulle være tilmeldt AF.</p>\r\n      <p class=\"TekstV\">Ledige dagpengeberettigede med ret til selvvalgt uddannelse skal i perioder, hvori der udbetales godtgørelse for tab af indtægt eller arbejdsmulighed, være tilmeldt staten i jobcenteret (tidligere AF) og stå til rådighed for arbejde formidlet af staten i jobcenteret eller a-kassen, medmindre staten i jobcenteret har fraveget kravet om rådighed.</p>\r\n      <p class=\"TekstV\">Ankenævnet finder, at De ikke havde ret til VEU-godtgørelse i perioden fra den 17. september 2007 til den 26. oktober 2007, idet De i denne periode ikke var tilmeldt jobcentret som arbejdssøgende.</p>\r\n      <p class=\"TekstV\">Ankenævnet har lagt vægt på, at Jobcenter [bynavn udeladt] den 27. august 2007 sendte brev om, at De ville blive afmeldt som ledig, medmindre de inden 5 dage kontaktede jobcentret.</p>\r\n      <p class=\"TekstV\">Ankenævnet har videre lagt vægt på, at De ikke kontaktede jobcentret.</p>\r\n      <p class=\"TekstV\">Ankenævnet har tillige lagt vægt på, at Jobcenter [bynavn udeladt] den 4. september 2007 sendte brev om, at De var blevet afmeldt som ledig pr. dags dato.</p>\r\n      <p class=\"TekstV\">Ankenævnet finder på denne baggrund, at Jobcenter [navn udeladt] i overensstemmelse med reglerne har informeret Dem om Deres afmelding.</p>\r\n      <p class=\"TekstV\">De har oplyst, at De ikke har modtaget brev af den 27. august 2007, og således ikke havde modtaget oplysninger om, at De ville blive afmeldt som ledig.</p>\r\n      <p class=\"TekstV\">Dette forhold kan ikke føre til et andet resultat.</p>\r\n      <p class=\"TekstV\">Ankenævnet har i den forbindelse lagt vægt på, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> jobcentret har dokumentation til støtte for at jobcentret har afsendt brevet til Deres adresse,</p>\r\n        <p class=\"Liste1\"><span class=\"Liste1Nr\" id=\"\">–</span> brevet ikke er kommet retur til jobcentret, og</p>\r\n        <p class=\"Liste1\"><span class=\"Liste1Nr\" id=\"\">–</span> postvæsnet over for a-kassen har oplyst, at der dem bekendt ikke har været uregelmæssigheder i postgangen ultimo august 2007.</p>\r\n      </p>\r\n      <p class=\"TekstV\">Ankenævnet har i øvrigt lagt vægt på, at ankenævnet har bedt om Deres bemærkninger til en række oplysninger i sagen, herunder at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> jobcentret havde sendt 2 breve til Dem om afmelding henholdsvis den 27. august 2007 og den 4. september 2007, og</p>\r\n        <p class=\"Liste1\"><span class=\"Liste1Nr\" id=\"\">–</span> postvæsnet havde oplyst, at de ikke havde oplysninger om uregelmæssigheder i postgangen på Deres adresse ultimo august 2007.</p>\r\n      </p>\r\n      <p class=\"TekstV\">De har imidlertid ikke besvaret ankenævnets henvendelse.</p>\r\n      <p class=\"TekstV\">Ankenævnet finder således, at De var orienteret om, at De ikke længere var tilmeldt jobcentret fra den 4. september 2007.</p>\r\n      <p class=\"TekstV\"><span class=\"Italic\">Tilbagebetaling</span></p>\r\n      <p class=\"TekstV\">En person, der uberettiget har modtaget godtgørelse, skal betale beløbet tilbage, hvis den pågældende har afgivet urigtige oplysninger eller fortiet omstændigheder, der er af betydning for retten til ydelser efter denne bekendtgørelse, eller hvis den pågældende i øvrigt indså eller burde have indset, at modtagelsen af beløbet var uberettiget.</p>\r\n      <p class=\"TekstV\">Eftersom De ikke var berettiget til VEU-godtgørelse i perioden fra den 17. september 2007 til den 26. oktober 2007, jf. ovenfor, har De modtaget VEU-godtgørelse med urette.</p>\r\n      <p class=\"TekstV\">Ankenævnet finder imidlertid, at Deres tilregnelse i forhold til den med urette modtagne VEU-godtgørelse er af en så ringe uagtsomhed, at der ikke kan kræves tilbagebetaling.</p>\r\n      <p class=\"TekstV\">Ankenævnet har lagt vægt på, De ikke med tilstrækkelig tydelighed havde fået at vide, at tilmeldingen ved jobcentret var en betingelse for retten til VEU-godtgørelse.</p>\r\n      <p class=\"TekstV\"><span class=\"Italic\">Sanktion</span></p>\r\n      <p class=\"TekstV\">Der er ikke i lov om godtgørelse ved deltagelse i erhvervsrettet voksen- og efteruddannelse hjemmel til at pålægge personer, der ved svig eller uagtsomhed uberettiget har modtaget VEU-godtgørelse, en sanktion.</p>\r\n      <p class=\"TekstV\">De skal derfor ikke pålægges en sanktion for uagtsomhed.</p>\r\n      <p class=\"TekstV\"><span class=\"Italic\">R E G L E R</span></p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 2, stk. 1, nr. 3, § 3, stk. 1, nr. 1, § 15, stk. 1 og stk. 5, samt § 24 i lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007, og</p>\r\n        <p class=\"Liste1\"><span class=\"Liste1Nr\" id=\"\">–</span> § 1, stk. 1 og stk. 2, nr. 1, § 2, stk. 1, nr. 3, § 15, stk. 1, og § 30 i Undervisningsministeriets bekendtgørelse nr. 1362 af 5. december 2007 om godtgørelse ved deltagelse i erhvervsrettet voksen- og efteruddannelse.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra a-kassen samt oplysninger fra jobcenter [bynavn udeladt].</p>\r\n      <p class=\"TekstV\"><span class=\"Bold\">På ankenævnets vegne</span></p>\r\n      <p class=\"TekstV\">ff</p>\r\n      <p class=\"TekstV\">fuldmægtig</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">Kopi til:</span></p>\r\n      <p class=\"TekstV\">a-kassen</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007</span></p>\r\n      <p class=\"TekstV\"><span class=\"Bold\">§ 1.</span> Loven har til formål at skabe økonomisk grundlag for, at voksne, fortrinsvis kortuddannede, kan deltage i erhvervsrettet voksen- og efteruddannelse til og med erhvervsuddannelsesniveau. Dette formål sikres ved, at deltagerne under uddannelsen kan opnå godtgørelse for tab af indtægt eller arbejdsmulighed.</p>\r\n      <p class=\"TekstV\"><span class=\"Bold\">§ 2.</span> Den personkreds, der kan opnå ydelser efter § 1, omfatter:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> beskæftigede lønmodtagere, såvel privat som offentligt ansatte,</p>\r\n        <p class=\"Liste1\"><span class=\"Liste1Nr\" id=\"\">2)</span> selvstændige erhvervsdrivende og</p>\r\n        <p class=\"Liste1\"><span class=\"Liste1Nr\" id=\"\">3)</span> ledige, der er berettigede til dagpenge efter § 55 i lov om arbejdsløshedsforsikring m.v. og</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\" id=\"\">a)</span> er fyldt 25 år, og som inden for de første 9 måneders sammenlagt ledighed efter eget valg deltager i uddannelse, der er nævnt i § 3, nr. 1-8, dog højst i en periode på 6 uger, eller</p>\r\n          </div>\r\n        </p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 3.</span> Der kan opnås ydelser efter § 1, jf. dog § 5, ved deltagelse i følgende uddannelser til og med erhvervsuddannelsesniveau, i det omfang udbuddet, dog undtaget de i nr. 8 nævnte forløb, udløser tilskud efter lov om åben uddannelse (erhvervsrettet voksenuddannelse) m.v.:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).</p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 15.</span> Ledige med ret til selvvalgt uddannelse, jf. § 2, stk. 1, nr. 3, skal i perioder med godtgørelse for tab af arbejdsmulighed efter denne lov stå til rådighed for arbejde formidlet af staten i jobcenteret eller arbejdsløshedskassen.</p>\r\n      <p class=\"TekstV\">…</p>\r\n      <p class=\"TekstV\"><span class=\"Italic\">Stk. 5.</span> Undervisningsministeren kan fastsætte nærmere regler efter stk. 1, 2 og 3, herunder om, at staten i jobcenteret kan fravige kravet om rådighed i stk. 1.</p>\r\n      <p class=\"TekstV\"><span class=\"Bold\">§ 24.</span> En person, der uberettiget har modtaget godtgørelse, skal betale beløbet tilbage, hvis den pågældende har givet urigtige oplysninger eller fortiet omstændigheder, som er af betydning for adgangen til at opnå godtgørelse, eller hvis den pågældende i øvrigt indså eller burde have indset, at modtagelsen af beløbet var uberettiget.</p>\r\n      <p class=\"TekstV\"><span class=\"Italic\">Stk. 2.</span> Undervisningsministeren kan bestemme, at krav om tilbagebetaling varetages af deltagerens arbejdsløshedskasse, uddannelsesstedet eller Styrelsen for Statens Uddannelsesstøtte.</p>\r\n      <p class=\"TekstV\"><span class=\"Italic\">Stk. 3.</span> Undervisningsministeren kan efter forhandling med beskæftigelsesministeren fastsætte nærmere regler om at beløb, der skal tilbagebetales efter stk. 1, kan forrentes med den aktuelt gældende morarente efter renteloven, og regler for, hvem renten tilfalder.</p>\r\n      <p class=\"TekstV\"><span class=\"Bold\">Undervisningsministeriets bekendtgørelse nr. 1362 af 5. december 2007 om godtgørelse ved deltagelse i erhvervsrettet voksen- og efteruddannelse</span></p>\r\n      <p class=\"TekstV\"><span class=\"Bold\">§ 1.</span> Der kan opnås godtgørelse efter reglerne i denne bekendtgørelse ved deltagelse i erhvervsrettet voksen- og efteruddannelse til og med erhvervsuddannelsesniveau.</p>\r\n      <p class=\"TekstV\"><span class=\"Italic\">Stk. 2.</span> Erhvervsrettet voksen- og efteruddannelse, jf. stk. 1, er:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).</p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 2.</span> Deltagere, der kan opnå godtgørelse efter denne bekendtgørelse, er</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> beskæftigede lønmodtagere, såvel privat som offentligt ansatte, jf. dog § 3,</p>\r\n        <p class=\"Liste1\"><span class=\"Liste1Nr\" id=\"\">2)</span> selvstændige erhvervsdrivende, jf. dog § 3, og</p>\r\n        <p class=\"Liste1\"><span class=\"Liste1Nr\" id=\"\">3)</span> ledige, som er berettigede til dagpenge efter § 55 i lov om arbejdsløshedsforsikring m.v., og</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\" id=\"\">a)</span> er fyldt 25 år, og som befinder sig inden for de første 9 måneders sammenlagt ledighed og efter eget valg deltager i uddannelse, der er nævnt i § 1, stk. 2, nr. 1-7, dog højst i en periode på 6 uger, eller</p>\r\n          </div>\r\n        </p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 15.</span> Ledige dagpengeberettigede med ret til selvvalgt uddannelse, jf. § 2, skal i perioder, hvori der udbetales godtgørelse for tab af indtægt eller arbejdsmulighed efter lov om godtgørelse ved deltagelse i erhvervsrettet voksen- og efteruddannelse, være tilmeldt staten i jobcenteret og stå til rådighed for arbejde formidlet af staten i jobcenteret eller arbejdsløshedskassen, medmindre staten i jobcenteret har fraveget kravet om rådighed, jf. stk. 2.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 30.</span> En person, der uberettiget har modtaget godtgørelse, skal betale beløbet tilbage, hvis den pågældende har afgivet urigtige oplysninger eller fortiet omstændigheder, der er af betydning for retten til ydelser efter denne bekendtgørelse, eller hvis den pågældende i øvrigt indså eller burde have indset, at modtagelsen af beløbet var uberettiget.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/05/2009"
        },
        {
            "displayName": "Accession",
            "displayValue": "W20081006025"
        },
        {
            "displayName": "Entydig dokumentidentifikation",
            "displayValue": "BE003369"
        },
        {
            "displayName": "Dato for indlæggelse",
            "displayValue": "14/05/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10060"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "11/09/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5300081-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}