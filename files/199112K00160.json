{
    "id": 110960,
    "title": "1991 LSF 160   FORSLAG TIL LOV OM FASTE PRISER PÅ TOBAKSVARER ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 160",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 160 </P>  \r\n\r\n<P></P>  \r\n\r\n<P>Forslag til Lov om faste priser på tobaksvarer </P>  \r\n\r\n<P></P>  \r\n\r\n<P>Fremsat af Lysholm Christensen (KRF) Glønborg (KRF) Kofod-Svendsen (KRF)  \r\n\r\n Inger Stilling Pedersen (KRF) </P>  \r\n\r\n<P></P>  \r\n\r\n<P>den 10. december 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 20. december 1991 </P>  \r\n\r\n<P></P>  \r\n\r\n<P><a href=\"document.aspx?accn=A19910093830\"> Lov nr. 938 af 27/12/1991</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Producenter og importører af cigaretter, røgtobak, skrå eller  \r\n\r\n</P>  \r\n\r\n<P>snus (røgfri tobak) skal håndhæve, at disse varer i detailhandelen </P>  \r\n\r\n<P>ikke sælges til anden pris end stempelmærkeprisen. </P>  \r\n\r\n<P> <I>Stk. 2.</I> Cigaretter, der udleveres i restaurationer m.v., hvor  \r\n\r\n serveringspersonale aflønnes efter reglerne om betjeningsafgift, kan sælges  \r\n\r\n til en højere detailpris end den, der er anført på stempelmærket. </P>  \r\n\r\n<P> <B>§ 2.</B> Loven træder i kraft den 1. januar 1992. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Producenter og importører af cigaretter, røgtobak, skrå eller  \r\n\r\n</P>  \r\n\r\n<P>snus (røgfri tobak) skal håndhæve, at disse varer i detailhandelen </P>  \r\n\r\n<P>ikke sælges til anden pris end stempelmærkeprisen. </P>  \r\n\r\n<P> <I>Stk. 2.</I> Cigaretter, der udleveres i restaurationer m.v., hvor  \r\n\r\n serveringspersonale aflønnes efter reglerne om betjeningsafgift, kan sælges  \r\n\r\n til en højere detailpris end den, der er anført på stempelmærket. </P>  \r\n\r\n<P> <B>§ 2.</B> Loven træder i kraft den 1. januar 1992. </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P>  <I>Almindelige bemærkninger </I></P>  \r\n\r\n<P> Ved monopollovens ophævelse pr. 1. januar 1990 forsvandt den  \r\n\r\n dispensation, der har været gældende i hele lovens gyldighedsperiode til at  \r\n\r\n håndhæve bindende bruttopriser for tobaksvarer på trods af lovens almindelige  \r\n\r\n forbud herimod. </P>  \r\n\r\n<P>Konkurrencerådet og dernæst Konkurrencenævnet har afslået at forlænge  \r\n\r\n denne dispensation. Konsekvensen heraf er, at fastprissystemet på tobaksvarer  \r\n\r\n ophører den 31. december 1991. </P>  \r\n\r\n<P>Konkurrenceankenævnet begrundede blandt andet sit afslag med, at  \r\n\r\n dispensationen, der tillod faste priser på tobak, harmonerede dårligt med  \r\n\r\n konkurrencelovens overordnede formål. Det fremgik også, at hensynet til de  \r\n\r\n små handlende og det fintmaskede danske butikssystem ikke er noget, som  \r\n\r\n Konkurrenceankenævnet kan tage hensyn til i sin afgørelse. Under behandlingen  \r\n\r\n af sagen udtalte Konkurrencerådet, at hvis andet end rene konkurrencehensyn  \r\n\r\n skulle tilgodeses i denne sag, var det en politisk opgave. </P>  \r\n\r\n<P>For at opretholde den nuværende beskatning ved fastprissystemets ophævelse  \r\n\r\n foreslår skatteministeren i Forslag til lov om ændring af lov om  \r\n\r\n tobaksafgifter (L 15), at cigaretter fortsat skal beskattes af varens højeste  \r\n\r\n detailpris eller stempelmærkeprisen i overensstemmelse med EF's bestemmelser  \r\n\r\n (jf. Folketingstidende 1991-92, forhandlingerne sp. 127 og 701 samt tillæg A  \r\n\r\n sp. 453). Disse bestemmelser kræver nemlig, at en del af afgiften beregnes ud  \r\n\r\n fra tobaksvarens maksimalpris. Der skal således altid foreligge en fast  \r\n\r\n maksimalpris, for at afgiftsberigtigelsen kan foregå korrekt. Fri  \r\n\r\n prisdannelse på tobaksvarer er således umulig. Som konsekvens heraf har alle  \r\n\r\n EF-lande, undtagen England og Irland, i dag et fastprissystem på  \r\n\r\n tobaksvareområdet. </P>  \r\n\r\n<P>Avancen på en pakke cigaretter i detailhandelen er kr. 1,31. Det er denne  \r\n\r\n lave avance, der gør, at effektiv priskonkurrence på tobaksvarer kun kan ske  \r\n\r\n ved at sælge tobaksvarer med tab og hente dette tab ind ved den øvrige  \r\n\r\n omsætning. Det er således ikke så meget tabet af avancen ved salg af  \r\n\r\n cigaretter som tabet af følgesalget, der vil have en meget alvorlig effekt  \r\n\r\n for de små butikker, kiosker og lignende. Ca. 80 pct. af en kiosks omsætning  \r\n\r\n hidrører fra følgesalget af tobaksvarer. </P>  \r\n\r\n<P>Billigere cigaretter må også formodes at medføre et øget forbrug, hvilket  \r\n\r\n er med til at forringe danskernes sundhedstilstand. </P>  \r\n\r\n<P>Håndhævelse af de faste priser er ifølge lovforslaget henlagt til  \r\n\r\n importører og producenter. Det nuværende system foreslås opretholdt. </P>  \r\n\r\n<P>Dette lovforslag vil medføre, at en gennemførelse af førnævnte lovforslag  \r\n\r\n (L 15 - om ændring af lov om tobaksafgifter) er unødvendig, idet  \r\n\r\n stempelmærkeprisen og detailprisen fortsat vil være den samme.  \r\n\r\n Forslagsstillerne mener, at dette forslag skal gennemføres sideløbende med  \r\n\r\n Forslag til lov om ændring af lov om markedsføring. (Forbud mod  \r\n\r\n mængdebegrænsning) (L 103), se Folketingstidende 1991-92, forhandlingerne sp.  \r\n\r\n 1686 og 2672. </P>  \r\n\r\n<P>Lovforslaget har ikke nævneværdige administrative konsekvenser.  \r\n\r\n Lovforslaget medfører ingen provenumæssige konsekvenser. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P> Stempelmærkeprisen er detailprisen inkl. afgifter efter  \r\n\r\n tobaksafgiftsloven og omsætningsafgiftsloven. </P>  \r\n\r\n<P> <I>Til § 2 </I></P>  \r\n\r\n<P> Der foreslås som ikrafttrædelsestidspunkt 1. januar 1992. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/12/1991"
        },
        {
            "displayName": "Accession",
            "displayValue": "199112K00160"
        },
        {
            "displayName": "Entydig dokumentidentifikation",
            "displayValue": "CL002498"
        },
        {
            "displayName": "Dato for førstegangsindlæggelse",
            "displayValue": "27/12/1991"
        },
        {
            "displayName": "Dato for indlæggelse",
            "displayValue": "27/12/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "160"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}