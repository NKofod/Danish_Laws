{
    "id": 73958,
    "title": "Bekendtgørelse af overenskomst af 10. maj 1973 om oprettelse af europæisk molekylærbiologisk laboratorium. ",
    "documentTypeId": "220",
    "isSagsforlobPeriodValid": false,
    "shortName": "BKI nr 66 af 09/05/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 10. maj 1973  \r\n\r\n om oprettelse af europæisk molekylærbiologisk laboratorium. </H1>  \r\n\r\n<P></P>  \r\n\r\n<BR>  \r\n\r\n<P>Bekendtgørelse af overenskomst af 10. maj 1973 om oprettelse af et  \r\n\r\n europæisk molekylærbiologisk laboratorium </P>  \r\n\r\n<P>Ved kgl. resolution af 27. september 1973 har Danmark ratificeret en i  \r\n\r\n Geneve den 10. maj 1973 undertegnet overenskomst om oprettelse af et  \r\n\r\n europæisk molekylærbiologisk laboratorium, efter at folketingets finansudvalg  \r\n\r\n den 7. marts 1973 havde imødekommet ansøgningen om bevilling til afholdelse  \r\n\r\n af det danske bidrag til laboratoriet. </P>  \r\n\r\n<P>Overenskomsten og det dertil knyttede bilag har følgende ordlyd: </P>  \r\n\r\n<P>OVERENSKOMST </P>  \r\n\r\n<P>om oprettelse af et europæisk molekylærbiologisk laboratorium </P>  \r\n\r\n<P>KONGERIGET DANMARK </P>  \r\n\r\n<P>DEN FRANSKE REPUBLIK </P>  \r\n\r\n<P>STATEN ISRAEL </P>  \r\n\r\n<P>DEN ITALIENSKE REPUBLIK </P>  \r\n\r\n<P>KONGERIGET NEDERLANDENE </P>  \r\n\r\n<P>DET SCHWEIZISKE FORBUND </P>  \r\n\r\n<P>DET FORENEDE KONGERIGE STORBRITANNIEN og NORDIRLAND </P>  \r\n\r\n<P>KONGERIGET SVERIGE </P>  \r\n\r\n<P>FORBUNDSREPUBLIKKEN TYSKLAND </P>  \r\n\r\n<P>REPUBLIKKEN ØSTRIG, </P>  \r\n\r\n<P>som er deltagere i overenskomsten om oprettelse af den europæiske  \r\n\r\n molekylærbiologiske konference (herefter betegnet som &#187;EMBK&#171;),  \r\n\r\n undertegnet i Geneve den 13. februar 1969, er </P>  \r\n\r\n<P>UNDER HENSYN til, at det bestående internationale samarbejde på det  \r\n\r\n molekylærbiologiske område bør udvikles yderligere gennem oprettelse af et  \r\n\r\n europæisk molekylærbiologisk laboratorium, og i betragtning af de forslag,  \r\n\r\n som med dette formål er fremsat af Den europæiske Organisation for  \r\n\r\n molekylærbiologi (herefter betegnet som &#187;EMBO&#171;), </P>  \r\n\r\n<P>UNDER HENVISNING til beslutningen af 28. juni 1972, hvorved EMBK godkendte  \r\n\r\n projektet vedrørende et sådant laboratorium i overensstemmelse med artikel  \r\n\r\n II, stk. 3, i ovennævnte overenskomst, ifølge hvilken specielle projekter vil  \r\n\r\n kunne igangsættes, </P>  \r\n\r\n<P>I ØNSKET om at klargøre de forudsætninger og vilkår, under hvilke  \r\n\r\n laboratoriet skal oprettes og drives på en sådan måde, at de ikke berøres af  \r\n\r\n nogen ændring i overenskomsten om oprettelse af EMBK, </P>  \r\n\r\n<P>I BETRAGTNING af, at EMBK har godkendt de bestemmelser i denne  \r\n\r\n overenskomst, som angår konferencen, </P>  \r\n\r\n<P>BLEVET ENIGE om følgende: </P>  \r\n\r\n<P>Artikel I </P>  \r\n\r\n<P>Oprettelse af laboratoriet </P>  \r\n\r\n<UL CLASS=PLAIN-LIST>  \r\n\r\n<LI>1) Der oprettes herved som en mellemstatlig institution et europæisk  \r\n\r\n molekylærbiologisk laboratorium (herefter benævnt &#187;laboratoriet&#171;)  \r\n\r\n</LI>  \r\n\r\n<LI>2) Laboratoriets hovedsæde er beliggende i Heidelberg,  \r\n\r\n Forbundsrepublikken Tyskland. </LI>  \r\n\r\n</UL>  \r\n\r\n<P>Artikel II </P>  \r\n\r\n<P>Formål og midler </P>  \r\n\r\n<UL CLASS=PLAIN-LIST>  \r\n\r\n<LI>1) Laboratoriet skal fremme samarbejdet mellem europæiske lande om  \r\n\r\n grundforskning, om udvikling af avancerede instrumenter og om  \r\n\r\n videreuddannelse inden for molykylærbiologien såvel som inden for andre  \r\n\r\n forskningsfelter, der i væsentlig grad er beslægtede hermed, og med henblik  \r\n\r\n herpå koncentrere sin aktivitet om arbejde, som almindeligvis ikke eller kun  \r\n\r\n vanskeligt lader sig udføre i nationale institutioner. Resultaterne af  \r\n\r\n laboratoriets eksperimentelle og teoretiske arbejde publiceres eller gøres  \r\n\r\n alment tilgængelige på anden vis. </LI>  \r\n\r\n<LI>2) Med henblik på at opfylde sine formål skal laboratoriet gennemføre et  \r\n\r\n program, som muliggør: </LI>  \r\n\r\n<LI>a) anvendelsen af molekylære begreber og metoder med hensyn til  \r\n\r\n udforskningen af grundlæggende biologiske processer, </LI>  \r\n\r\n<LI>b) udviklingen og brugen af nødvendige instrumenter og teknologi, </LI>  \r\n\r\n<LI>c) arbejdsmuligheder og forskningsfaciliteter for gæsteforskere. </LI>  \r\n\r\n<LI>d) avanceret uddannelse og undervisning. </LI>  \r\n\r\n<LI>3) Laboratoriet kan etablere og drive de faciliteter, der er nødvendige  \r\n\r\n for dets program. </LI>  \r\n\r\n</UL>  \r\n\r\n<P>Til laboratoriet hører: </P>  \r\n\r\n<UL CLASS=PLAIN-LIST>  \r\n\r\n<LI>a) det udstyr, der er nødvendigt til brug for udførelsen af laboratoriets  \r\n\r\n program, </LI>  \r\n\r\n<LI>b) de bygninger, der er nødvendige for at rumme det ovenfor under a)  \r\n\r\n omhandlede udstyr, for laboratoriets administration og for gennemførelsen af  \r\n\r\n dets øvrige funktioner. </LI>  \r\n\r\n<LI>4) Laboratoriet skal tilrettelægge og i videst muligt omfang fremme det  \r\n\r\n internationale samarbejde inden for de områder og det handlingsprogram, der  \r\n\r\n er fastlagt i denne artikels stk. 1) og 2), og i overensstemmelse med det  \r\n\r\n generelle program for EMBK. Dette samarbejde omfatter især fremme af  \r\n\r\n forbindelser mellem og udveksling af videnskabsmænd og udbredelse af  \r\n\r\n oplysninger. I det omfang det er foreneligt med laboratoriets mål skal det  \r\n\r\n også i videst mulig udstrækning søge samvirke med forskningsinstitutioner ved  \r\n\r\n at samarbejde med dem og rådgive dem. Laboratoriet bør undgå at befatte sig  \r\n\r\n med arbejde, som allerede udføres i de nævnte institutioner. </LI>  \r\n\r\n</UL>  \r\n\r\n<P>Artikel III </P>  \r\n\r\n<P>Medlemskab </P>  \r\n\r\n<P>Laboratoriets medlemsstater er de stater, der er deltagere i denne  \r\n\r\n overenskomst. </P>  \r\n\r\n<P>Artikel IV </P>  \r\n\r\n<P>Samarbejde </P>  \r\n\r\n<UL CLASS=PLAIN-LIST>  \r\n\r\n<LI>1) Laboratoriet skal opretholde nært samarbejde med EMBK. </LI>  \r\n\r\n<LI>2) Laboratoriet kan indlede formelt samarbejde med ikke-medlemslande,  \r\n\r\n nationale institutioner i disse lande, internationale statslige eller private  \r\n\r\n organisationer. Etableringen af samt forudsætningerne og vilkårene for et  \r\n\r\n sådant samarbejde fastlægges efter omstændighederne i hvert enkelt tilfælde  \r\n\r\n af rådet ved enstemmig beslutning af de tilstedeværende og stemmeafgivende  \r\n\r\n medlemslande. </LI>  \r\n\r\n</UL>  \r\n\r\n<P>Artikel V </P>  \r\n\r\n<P>Organer </P>  \r\n\r\n<P>Laboratoriets organer er rådet og generaldirektøren. </P>  \r\n\r\n<P>Artikel VI </P>  \r\n\r\n<P>Rådet </P>  \r\n\r\n<P>Sammensætning </P>  \r\n\r\n<UL CLASS=PLAIN-LIST>  \r\n\r\n<LI>1) Rådet sammensættes af samtlige laboratoriets medlemslande. Hvert  \r\n\r\n medlemsland repræsenteres af højst to delegerede, som kan ledsages af  \r\n\r\n rådgivere </LI>  \r\n\r\n</UL>  \r\n\r\n<P>Rådet vælger en formand og to næstformænd, som beklæder hvervet for eet  \r\n\r\n år, og som kan genvælges højst to på hinanden følgende gange. </P>  \r\n\r\n<P>Observatører </P>  \r\n\r\n<UL CLASS=PLAIN-LIST>  \r\n\r\n<LI>2) a) Lande, som ikke er deltagere i denne overenskomst, kan overvære  \r\n\r\n rådsmøderne som observatører på følgende betingelser: </LI>  \r\n\r\n<LI>i) medlemmer af EMBK i rettigheds medfør, </LI>  \r\n\r\n<LI>ii) lande, som ikke er medlemmer af EMBK, ifølge en enstemmig  \r\n\r\n rådsbeslutning truffet af de tilstedeværende og stemmeafgivende medlemslande.  \r\n\r\n</LI>  \r\n\r\n<LI>b) EMBO og andre observatører kan overvære rådsmøderne i overensstemmelse  \r\n\r\n med forretningsordenen i henhold til denne artikels stk. 3) j). </LI>  \r\n\r\n</UL>  \r\n\r\n<P>Beføjelser </P>  \r\n\r\n<UL CLASS=PLAIN-LIST>  \r\n\r\n<LI>3) Rådet: </LI>  \r\n\r\n<LI>a) fastlægger laboratoriets politik i videnskabelige, tekniske og  \r\n\r\n administrative anliggender, især gennem retningslinier til generaldirektøren:  \r\n\r\n</LI>  \r\n\r\n<LI>b) godkender en retningsgivende plan for gennemførelsen af det i denne  \r\n\r\n overenskomsts artikel II, stk 2), omhandlede program og fastsætter planens  \r\n\r\n varighed. Ved godkendelsen af planen fastsætter rådet ved enstemmig  \r\n\r\n beslutning af de tilstedeværende og stemmeafgivende medlemslande en  \r\n\r\n minimumsperiode for deltagelsen i det nævnte program og det maksimumsbeløb,  \r\n\r\n som kan afsættes eller udbetales i denne periode. Dette tidsrum og dette  \r\n\r\n beløb kan derefter kun ændres af rådet ved enstemmig beslutning af de  \r\n\r\n tilstedeværende og stemmeafgivende medlemslande. Efter udløbet af det nævnte  \r\n\r\n tidsrum fastsætter rådet ved samme fremgangsmåde maksimumsbeløbet for et nyt  \r\n\r\n tidsrum, der fastlægges af rådet: </LI>  \r\n\r\n<LI>c) vedtager det årlige budget med to tredjedeles flertal af de  \r\n\r\n tilstedeværende og stemmeafgivende medlemslande, forudsat enten at de  \r\n\r\n pågældende medlemslandes bidrag udgør mindst to tredjedele af det samlede  \r\n\r\n bidrag til laboratoriets budget eller at samtlige tilstedeværende og  \r\n\r\n stemmeafgivende medlemslande, på nær eet </LI>  \r\n\r\n</UL>  \r\n\r\n<P>stemmer for: </P>  \r\n\r\n<UL CLASS=PLAIN-LIST>  \r\n\r\n<LI>d) godkender det foreløbige udgiftsoverslag for de følgende to år med to  \r\n\r\n tredjedeles flertal af de tilstedeværende og stemmeafgivende medlemslande:  \r\n\r\n</LI>  \r\n\r\n<LI>e) fastsætter de finansielle vedtægter for laboratoriet med to  \r\n\r\n tredjedeles flertal af de tilstedeværende og stemmeafgivende medlemslande:  \r\n\r\n</LI>  \r\n\r\n<LI>f) godkender og offentliggør det reviderede årsregnskab: </LI>  \r\n\r\n<LI>g) godkender den af generaldirektøren forelagte årsberetning: </LI>  \r\n\r\n<LI>h) fastsætter det nødvendige personales sammensætning: </LI>  \r\n\r\n<LI>i) fastsætter personalevedtægter med to tredjedeles flertal af samtlige  \r\n\r\n medlemslande: </LI>  \r\n\r\n<LI>j) træffer beslutning om etableringen af forskergrupper og faciliteter  \r\n\r\n under laboratoriet uden for dets hovedsæde med to tredjedeles flertal af de  \r\n\r\n tilstedeværende og stemmeafgivende medlemslande: </LI>  \r\n\r\n<LI>k) vedtager sin egen forretningsorden: </LI>  \r\n\r\n<LI>l) har sådanne øvrige beføjelser og udøver sådanne øvrige funktioner, der  \r\n\r\n måtte være nødvendige for laboratoriets formål som nedfældet i denne  \r\n\r\n overenskomst. </LI>  \r\n\r\n<LI>4) Rådet kan ændre det i denne overenskomsts artikel II, stk. 2),  \r\n\r\n omhandlede program ved en enstemmig beslutning truffet af de tilstedeværende  \r\n\r\n og stemmeafgivende medlemslande. </LI>  \r\n\r\n</UL>  \r\n\r\n<P>Møder </P>  \r\n\r\n<UL CLASS=PLAIN-LIST>  \r\n\r\n<LI>5) Rådet træder sammen til ordinært møde mindst een gang om året. Det kan  \r\n\r\n også afholde ekstraordinære møder. Møderne afholdes i laboratoriets  \r\n\r\n hovedsæde, medmindre rådet træffer anden beslutning. </LI>  \r\n\r\n</UL>  \r\n\r\n<P>Afstemning </P>  \r\n\r\n<UL CLASS=PLAIN-LIST>  \r\n\r\n<LI>6) a) i) Hvert medlemsland har een stemme i rådet. </LI>  \r\n\r\n<LI>ii) Lande, som har undertegnet, men endnu ikke ratificeret, godkendt  \r\n\r\n eller approberet denne overenskomst, kan i to år efter dens ikrafttræden  \r\n\r\n repræsenteres på rådets møder og deltage i dets arbejde uden stemmeret i  \r\n\r\n overensstemmelse med artikel XV, stk 4) a). </LI>  \r\n\r\n<LI>iii) Et medlemsland, som er i restance med betalingen af sine  \r\n\r\n medlemsbidrag, er ikke stemmeberettiget på noget rådsmøde, på hvilket  \r\n\r\n generaldirektøren erklærer, at summen af dets restancer er lig med eller  \r\n\r\n overstiger summen af de skyldige medlemsbidrag for de to forudgående  \r\n\r\n finansår. </LI>  \r\n\r\n<LI>b) Medmindre andet er bestemt i denne overenskomst, træffes rådets  \r\n\r\n beslutninger af et flertal af de tilstedeværende og stemmeafgivende  \r\n\r\n medlemslande. </LI>  \r\n\r\n<LI>c) Rådet er beslutningsdygtigt, når et flertal af medlemslandene er  \r\n\r\n repræsenteret ved delegerede på dets møder. </LI>  \r\n\r\n</UL>  \r\n\r\n<P>Underordnede organer </P>  \r\n\r\n<UL CLASS=PLAIN-LIST>  \r\n\r\n<LI>7) a) Rådet opretter ved beslutning truffet med to tredjedeles flertal af  \r\n\r\n samtlige medlemslande en rådgivende videnskabskomite, en finanskomite og  \r\n\r\n sådanne andre underordnede organer, som måtte vise sig nødvendige. </LI>  \r\n\r\n<LI>b) Beslutningen om oprettelsen af den rådgivende videnskabskomite skal  \r\n\r\n indeholde bestemmelser vedrørende komiteens sammensætning, udskiftning af  \r\n\r\n medlemmer samt kommissorium i overensstemmelse med denne overenskomsts  \r\n\r\n artikel VIII og skal ligeledes fastlægge betingelserne for medlemmernes  \r\n\r\n virksomhed. </LI>  \r\n\r\n<LI>c) Beslutningen om oprettelsen af finanskomiteen eller andre underordnede  \r\n\r\n organer skal indeholde bestemmelser om disse organers sammensætning og  \r\n\r\n kommissorium. </LI>  \r\n\r\n<LI>d) De underordnede organer vedtager selv en forretningsorden. </LI>  \r\n\r\n</UL>  \r\n\r\n<P>Artikel VII </P>  \r\n\r\n<P>Generaldirektør og personale </P>  \r\n\r\n<UL CLASS=PLAIN-LIST>  \r\n\r\n<LI>1) a) Rådet udnævner med et flertal på to tredjedele af samtlige  \r\n\r\n medlemslande en generaldirektør for en nærmere fastsat periode og kan  \r\n\r\n afskedige denne med samme flertal. </LI>  \r\n\r\n<LI>b) Rådet kan ved senere indtrædende ledighed i embedet udsætte  \r\n\r\n udnævnelsen af generaldirektøren i et sådant tidsrum, som det finder  \r\n\r\n nødvendigt. I så fald udpeger rådet en person til at fungere i  \r\n\r\n generaldirektørens sted med myndighed og ansvar efter dets bestemmelse. </LI>  \r\n\r\n<LI>2) Generaldirektøren er laboratoriets øverste embedsmand og dets lovlige  \r\n\r\n repræsentant. </LI>  \r\n\r\n<LI>3) a) Generaldirektøren forelægger rådet: </LI>  \r\n\r\n<LI>i) udkast til den i denne overenskomsts artikel VI, stk. 3) b), nævnte  \r\n\r\n retningsgivende plan, </LI>  \r\n\r\n<LI>ii) det i denne overenskomsts artikel VI, stk. 3) c) og d), nævnte budget  \r\n\r\n og foreløbige udgiftsoverslag, </LI>  \r\n\r\n<LI>iii) det reviderede årsregnskab og årsberetningen som krævet i denne  \r\n\r\n overenskomsts artikel VI, stk. 3) f) og g). </LI>  \r\n\r\n<LI>b) Generaldirektøren oversender den af rådet i henhold til denne  \r\n\r\n overenskomsts artikel VI, stk. 3) g), godkendte årsberetning til overvejelse  \r\n\r\n i EMBK. </LI>  \r\n\r\n<LI>4) Generaldirektøren bistås af det videnskabelige, tekniske og  \r\n\r\n administrative personale samt det kontorpersonale, som rådet måtte bevilge.  \r\n\r\n</LI>  \r\n\r\n<LI>5) Generaldirektøren ansætter og afskediger personalet. Rådet godkender  \r\n\r\n ansættelse og afskedigelse af det ledende personale, der i  \r\n\r\n personalevedtægterne betegnes som sådant. Enhver ansættelse og afskedigelse  \r\n\r\n sker i overensstemmelse med personalevedtægterne. Personer, som ikke tilhører  \r\n\r\n det egentlige personale, men som indbydes til at arbejde ved laboratoriet, er  \r\n\r\n underkastet generaldirektørens myndighed og sådanne almindelige betingelser,  \r\n\r\n som rådet måtte godkende. </LI>  \r\n\r\n<LI>6) Medlemslandene skal respektere den udelukkende internationale karakter  \r\n\r\n af generaldirektørens og personalets ansvar over for laboratoriet. Under  \r\n\r\n udøvelsen af deres hverv skal de hverken søge eller modtage instrukser fra  \r\n\r\n noget medlemsland, nogen regering eller anden myndighed uden for laboratoriet  \r\n\r\n</LI>  \r\n\r\n</UL>  \r\n\r\n<P>Artikel VIII </P>  \r\n\r\n<P>Den rådgivende videnskabskomite </P>  \r\n\r\n<UL CLASS=PLAIN-LIST>  \r\n\r\n<LI>1) Den rådgivende videnskabskomite, som nedsættes i henhold til denne  \r\n\r\n overenskomsts artikel VI, stk. 7), rådgiver rådet navnlig vedrørende forslag  \r\n\r\n fra generaldirektøren til gennemførelsen af laboratoriets program. </LI>  \r\n\r\n<LI>2) Komiteen sammensættes af fremtrædende videnskabsmænd, som udpeges i  \r\n\r\n deres personlige egenskab, ikke som repræsentanter for medlemslandene.  \r\n\r\n Komiteens medlemmer bør vælges blandt videnskabsmænd fra et bredt område  \r\n\r\n inden for vedkommende videnskabsfelter for så vidt muligt at dække såvel det  \r\n\r\n molekylærbiologiske område som andre relevante videnskabelige discipliner.  \r\n\r\n Efter behørigt samråd især med EMBO's råd og vedkommende nationale  \r\n\r\n institutioner forelægger generaldirektøren rådet en liste over forslag til  \r\n\r\n kandidater, som rådet skal tage i betragtning ved udpegelsen af komiteens  \r\n\r\n medlemmer. </LI>  \r\n\r\n</UL>  \r\n\r\n<P>Artikel IX </P>  \r\n\r\n<P>Budget </P>  \r\n\r\n<UL CLASS=PLAIN-LIST>  \r\n\r\n<LI>1) Laboratoriets finansår løber fra 1. januar til 31. december. </LI>  \r\n\r\n<LI>2) Generaldirektøren forelægger senest den 1. oktober hvert år rådet et  \r\n\r\n budget, der udviser detaljerede overslag over laboratoriets indtægter og  \r\n\r\n udgifter for det følgende finansår, til drøftelse og godkendelse. </LI>  \r\n\r\n<LI>3) Laboratoriet finansieres gennem: </LI>  \r\n\r\n<LI>a) medlemslandenes finansielle bidrag, </LI>  \r\n\r\n<LI>b) eventuelle gaver, der ydes af medlemslandene udover det finansielle  \r\n\r\n bidrag, medmindre rådet med to tredjedeles flertal af de tilstedeværende og  \r\n\r\n stemmeafgivende medlemslande bestemmer, at det vil være uforeneligt med  \r\n\r\n laboratoriets formål at modtage en sådan gave, og </LI>  \r\n\r\n<LI>c) alle andre midler, især gaver skænket af private organisationer eller  \r\n\r\n enkeltpersoner under forudsætning af rådets godkendelse af modtagelsen med to  \r\n\r\n tredjedeles flertal af de tilstedeværende og stemmeafgivende medlemslande.  \r\n\r\n</LI>  \r\n\r\n<LI>4) Laboratoriets budget udtrykkes i regningsenheder, der svarer til  \r\n\r\n 0,88867088 gram rent guld. </LI>  \r\n\r\n</UL>  \r\n\r\n<P>Artikel X </P>  \r\n\r\n<P>Bidrag og revision </P>  \r\n\r\n<UL CLASS=PLAIN-LIST>  \r\n\r\n<LI>1) Hvert medlemsland yder i konvertibel valuta et samlet årligt bidrag  \r\n\r\n til laboratoriets anlægsudgifter og til dets løbende driftsudgifter efter en  \r\n\r\n skala, som fastsættes af rådet hvert tredje år med et flertal på to  \r\n\r\n tredjedele af samtlige medlemslande, og som baseres på hvert medlemslands  \r\n\r\n gennemsnitlige nettonationalindkomst i faktorpriser i de tre senest  \r\n\r\n forudgående kalenderår, for hvilke der foreligger statistik. </LI>  \r\n\r\n<LI>2) Rådet kan med et flertal på to tredjedele af samtlige medlemslande  \r\n\r\n vedtage, at der tages hensyn til et medlemslands særlige omstændigheder, og  \r\n\r\n tilpasse bidraget i overensstemmelse hermed. Ved anvendelsen af denne  \r\n\r\n bestemmelse omfatter udtrykket &#187;særlige omstændigheder&#171; navnlig  \r\n\r\n forhold, under hvilke et medlemslands nationalindkomst pr. indbygger er  \r\n\r\n mindre end et beløb, som rådet fastsætter med to tredjedeles flertal, eller  \r\n\r\n forhold, under hvilke et medlemsland er forpligtet til at bidrage med mere  \r\n\r\n end tredive procent af summen af de bidrag, som er pålignet af rådet efter  \r\n\r\n den i denne artikels stk. 1) omtalte skala. </LI>  \r\n\r\n<LI>3) a) Lande, som bliver deltagere i denne overenskomst efter den  \r\n\r\n enogtredivte december efter dens ikrafttræden skal yde et særligt bidrag til  \r\n\r\n de af laboratoriet allerede afholdte anlægsudgifter ud over deres bidrag til  \r\n\r\n fremtidige anlægsudgifter og løbende driftsudgifter. Størrelsen af dette  \r\n\r\n særlige bidrag fastsættes af rådet med et flertal på to tredjedele af  \r\n\r\n samtlige medlemslande. </LI>  \r\n\r\n<LI>b) Alle bidrag, som ydes i overensstemmelse med bestemmelserne i dette  \r\n\r\n stykkes pkt. a), anvendes til nedsættelse af bidragene fra de øvrige  \r\n\r\n medlemslande, medmindre rådet træffer anden beslutning med et flertal på to  \r\n\r\n tredjedele af samtlige medlemslande. </LI>  \r\n\r\n<LI>4) Hvis et land efter overenskomstens ikrafttræden bliver deltager eller  \r\n\r\n ophører med at være deltager, ændres den i denne artikels stk. 1) nævnte  \r\n\r\n bidragsskala. Den nye skala træder i kraft fra begyndelsen af det følgende  \r\n\r\n finansår. </LI>  \r\n\r\n<LI>5) Generaldirektøren underretter medlemslandene om størrelsen af deres  \r\n\r\n årlige bidrag og efter aftale med finanskomiteen om de datoer, på hvilke  \r\n\r\n betalingerne skal finde sted. </LI>  \r\n\r\n<LI>6) Generaldirektøren skal føre nøje regnskab over alle indtægter og  \r\n\r\n udgifter. </LI>  \r\n\r\n<LI>7) Rådet udpeger revisorer til at gennemgå laboratoriets regnskaber.  \r\n\r\n Revisorerne forelægger rådet en beretning vedrørende årsregnskaberne. </LI>  \r\n\r\n<LI>8) Generaldirektøren skal give revisorerne enhver oplysning og bistand,  \r\n\r\n som de målte behøve for at udføre deres opgaver. </LI>  \r\n\r\n</UL>  \r\n\r\n<P>Artikel XI </P>  \r\n\r\n<P>Retlig status </P>  \r\n\r\n<P>Laboratoriet har status som juridisk person. Det er særlig i stand til at  \r\n\r\n afslutte kontrakter, erhverve og afhænde fast ejendom og løsøre samt til at  \r\n\r\n anlægge søgsmål. Det land, i hvilket laboratoriet er beliggende, indgår en  \r\n\r\n aftale med laboratoriet med hensyn til hovedsædet vedrørende laboratoriets  \r\n\r\n status og sådanne privilegier og immuniteter for laboratoriet og dets  \r\n\r\n personale, som er nødvendige for gennemførelsen af laboratoriets mål og for  \r\n\r\n udøvelsen af dets funktioner: denne aftale skal godkendes af rådet med et  \r\n\r\n flertal på to tredjedele af samtlige medlemslandes stemmer. </P>  \r\n\r\n<P>Artikel XII </P>  \r\n\r\n<P>Bilæggelse af tvister </P>  \r\n\r\n<P>Enhver tvist mellem to eller flere medlemslande om denne overenskomsts  \r\n\r\n fortolkning eller anvendelse, som ikke kan afgøres ved rådets velvillige  \r\n\r\n bistand, forelægges efter anmodning fra en af de stridende parter Den  \r\n\r\n internationale Domstol, medmindre de pågældende medlemslande bliver enige om  \r\n\r\n at bilægge tvisten på anden måde inden for tre måneder fra den dato, på  \r\n\r\n hvilken rådets formand fastslår, at tvisten ikke kan afgøres ved rådets  \r\n\r\n bistand. </P>  \r\n\r\n<P>Artikel XIII </P>  \r\n\r\n<P>Ændringer </P>  \r\n\r\n<UL CLASS=PLAIN-LIST>  \r\n\r\n<LI>1) Et forslag fra et medlemsland om ændring af denne overenskomst skal  \r\n\r\n sættes på dagsordenen for det ordinære rådsmøde, som følger umiddelbart efter  \r\n\r\n forslagets afgivelse til generaldirektøren. Et sådant forslag kan også  \r\n\r\n behandles på et ekstraordinært møde. </LI>  \r\n\r\n<LI>2) Enhver ændring i denne overenskomst kræver medlemslandenes enstemmige  \r\n\r\n godkendelse. Disse underretter skriftligt den schweiziske regering om deres  \r\n\r\n godkendelse. </LI>  \r\n\r\n<LI>3) Ændringerne træder i kraft tredive dage efter deponeringen af den  \r\n\r\n sidste skriftlige meddelelse om godkendelsen. </LI>  \r\n\r\n</UL>  \r\n\r\n<P>Artikel XIV </P>  \r\n\r\n<P>Opløsning </P>  \r\n\r\n<P>Laboratoriet opløses, hvis det på noget tidspunkt har færre end tre  \r\n\r\n medlemslande. Med forbehold af eventuelle aftaler, som måtte blive truffet  \r\n\r\n mellem medlemslandene ved opløsningen, er det land, i hvilket laboratoriets  \r\n\r\n hovedsæde er beliggende, ansvarligt for afviklingen. Medmindre andet er  \r\n\r\n besluttet af medlemslandene, fordeles overskuddet blandt de lande, som ved  \r\n\r\n opløsningen er medlemmer af laboratoriet, i forhold til alle de  \r\n\r\n indbetalinger, som de har foretaget. Et eventuelt underskud inddækkes af de  \r\n\r\n ovennævnte medlemslande i det forhold, som er fastsat for deres bidrag for  \r\n\r\n det løbende finansår. </P>  \r\n\r\n<P>Artikel XV </P>  \r\n\r\n<P>Undertegnelse, ratifikation, tiltrædelse, ikrafttræden </P>  \r\n\r\n<UL CLASS=PLAIN-LIST>  \r\n\r\n<LI>1) Denne overenskomst er indtil datoen for dens ikrafttræden åben for  \r\n\r\n undertegnelse af de lande, der er medlemmer af EMBK, i overensstemmelse med  \r\n\r\n denne artikels stk. 4). </LI>  \r\n\r\n<LI>2) Denne overenskomst kræver ratifikation, godkendelse eller approbation.  \r\n\r\n De behørige instrumenter deponeres hos den schweiziske regering. </LI>  \r\n\r\n<LI>3) a) Et EMBK-medlemsland, som ikke er medunderskriver af denne  \r\n\r\n overenskomst, kan på et hvilket som helst senere tidspunkt tiltræde den.  \r\n\r\n</LI>  \r\n\r\n<LI>b) Ophør af overenskomsten om oprettelse af EMBK udelukker ikke, at et  \r\n\r\n land, som tidligere var tilsluttet den, eller som i henhold til nævnte  \r\n\r\n overenskomsts artikel III, stk. 2), har fået tilladelse til at tilslutte sig  \r\n\r\n den, kan tiltræde nærværende overenskomst. </LI>  \r\n\r\n<LI>c) Tiltrædelsesinstrumenterne deponeres hos den schweiziske regering.  \r\n\r\n</LI>  \r\n\r\n<LI>4) a) Denne overenskomst træder i kraft, når den er ratificeret, godkendt  \r\n\r\n eller approberet af et flertal af de i præamblen til denne overenskomst  \r\n\r\n nævnte lande, deriblandt det land, hvori laboratoriets hovedsæde er  \r\n\r\n beliggende, forudsat at disse landes samlede bidrag udgør mindst halvfjerds  \r\n\r\n procent af de samlede bidrag, som er anført i den skala, der er vedføjet  \r\n\r\n denne overenskomst. </LI>  \r\n\r\n<LI>b) Fra denne overenskomsts ikrafttræden i henhold til denne artikels stk.  \r\n\r\n 4) a) træder den i kraft for enhver signatarstat, der senere ratificerer,  \r\n\r\n godkender eller approberer overenskomsten, på datoen for deponeringen af en  \r\n\r\n sådan signatarstats ratifikations-, godkendelses- eller  \r\n\r\n approbationsinstrument. </LI>  \r\n\r\n<LI>c) For enhver tiltrædende stat træder denne overenskomst i kraft på  \r\n\r\n datoen for deponeringen af dens tiltrædelsesinstrument. </LI>  \r\n\r\n<LI>d) i) Denne overenskomst forbliver foreløbig i kraft i syv år. Derefter  \r\n\r\n vedbliver den at være i kraft på ubestemt tid, medmindre rådet senest et år  \r\n\r\n før udløbet af syvårsperioden med et flertal på to tredjedele af samtlige  \r\n\r\n medlemslande beslutter at forlænge denne overenskomst for en bestemt tid  \r\n\r\n eller at bringe den til ophør, forudsat at bidragene fra de medlemslande, der  \r\n\r\n stemmer for, udgør mindst to tredjedele af de samlede bidrag til  \r\n\r\n laboratoriets budget. </LI>  \r\n\r\n<LI>ii) Ophør af overenskomsten om oprettelse af EMBK berører ikke nærværende  \r\n\r\n overenskomsts gyldighed. </LI>  \r\n\r\n</UL>  \r\n\r\n<P>Artikel XVI </P>  \r\n\r\n<P>Opsigelse </P>  \r\n\r\n<UL CLASS=PLAIN-LIST>  \r\n\r\n<LI>1) Når denne overenskomst har været i kraft i seks år, kan et  \r\n\r\n deltagerland i henhold til bestemmelserne i denne overenskomsts artikel VI,  \r\n\r\n stk. 3) b), opsige den ved at underrette den schweiziske regering herom. En  \r\n\r\n sådan opsigelse får virkning fra udgangen af det følgende finansår. </LI>  \r\n\r\n<LI>2) Hvis et medlemsland ikke opfylder sine forpligtelser i henhold til  \r\n\r\n denne overenskomst kan det fratages medlemskabet ved rådsbeslutning med to  \r\n\r\n tredjedeles flertal af samtlige medlemslande. Generaldirektøren underretter  \r\n\r\n undertegnende og tiltrædende lande om en sådan beslutning. </LI>  \r\n\r\n</UL>  \r\n\r\n<P>Artikel XVII </P>  \r\n\r\n<P>Notifikationer og registrering </P>  \r\n\r\n<UL CLASS=PLAIN-LIST>  \r\n\r\n<LI>1) Den schweiziske regering underretter undertegnende og tiltrædende  \r\n\r\n lande om: </LI>  \r\n\r\n<LI>a) alle undertegnelser: </LI>  \r\n\r\n<LI>b) deponeringen af ethvert ratifikations-, godkendelses-, approbations-  \r\n\r\n eller tiltrædelsesinstrument: </LI>  \r\n\r\n<LI>c) denne overenskomsts ikrafttræden: </LI>  \r\n\r\n<LI>d) enhver skriftlig godkendelse af ændringer, om hvilke der er givet  \r\n\r\n meddelelse i henhold til denne overenskomsts artikel XIII, stk. 3): </LI>  \r\n\r\n<LI>e) enhver ændrings ikrafttræden: </LI>  \r\n\r\n<LI>f) enhver opsigelse af denne overenskomst. </LI>  \r\n\r\n<LI>2) Når denne overenskomst er trådt i kraft lader den schweiziske regering  \r\n\r\n den registrere hos De forenede Nationers sekretariat i overensstemmelse med  \r\n\r\n artikel 102 i De forenede Nationers pagt. </LI>  \r\n\r\n</UL>  \r\n\r\n<P>Artikel XVIII </P>  \r\n\r\n<P>Overgangsbestemmelser </P>  \r\n\r\n<UL CLASS=PLAIN-LIST>  \r\n\r\n<LI>1) I tiden fra denne overenskomsts ikrafttræden til den påfølgende 31.  \r\n\r\n december træffer rådet budgetmæssige dispositioner, og udgifterne dækkes  \r\n\r\n gennem bidrag, der pålignes medlemslandene i henhold til følgende to stykker.  \r\n\r\n</LI>  \r\n\r\n<LI>2) Lande, som er deltagere i denne overenskomst ved dens ikrafttræden, og  \r\n\r\n lande, der måtte blive deltagere i tiden indtil den påfølgende 31. december,  \r\n\r\n bærer tilsammen samtlige udgifter, der er hjemlet i sådanne budgetter, som  \r\n\r\n rådet måtte vedtage i overensstemmelse med denne artikels stk. 1). </LI>  \r\n\r\n<LI>3) De bidrag, der pålignes landene i henhold til denne artikels stk. 2),  \r\n\r\n fastsættes på et foreløbigt grundlag efter behov og i overensstemmelse med  \r\n\r\n denne overenskomsts artikel X, stk. 1) og 2). Efter udløbet af det i denne  \r\n\r\n artikels stk. 1) nævnte tidsrum sker en endelig fordeling af omkostningerne  \r\n\r\n på disse lande på grundlag af de faktiske udgifter. Enhver betaling fra et  \r\n\r\n land udover dets således fastsatte endelige andel godskrives dette. </LI>  \r\n\r\n</UL>  \r\n\r\n<P>TIL BEKRÆFTELSE HERAF har de undertegnede befuldmægtigede, med behørig  \r\n\r\n bemyndigelse dertil, underskrevet denne overenskomst. </P>  \r\n\r\n<P>Udfærdiget i Geneve den 10. maj 1973 på engelsk, fransk og tysk med samme  \r\n\r\n gyldighed for de tre tekster, i et enkelt originaleksemplar, der deponeres i  \r\n\r\n den schweiziske regerings arkiv. Den schweiziske regering fremsender  \r\n\r\n bekræftede kopier til samtlige undertegnende og tiltrædende stater. </P>  \r\n\r\n<P>For Danmark </P>  \r\n\r\n<P>Erik Thrane </P>  \r\n\r\n<P>Under forbehold af ratifikation </P>  \r\n\r\n<P>For Frankring </P>  \r\n\r\n<P>Bernard Dufournier </P>  \r\n\r\n<P>For Israel </P>  \r\n\r\n<P>Dr. Shabtai Rosenne </P>  \r\n\r\n<P>For Italien </P>  \r\n\r\n<P>Smoquina </P>  \r\n\r\n<P>For Nederlandene </P>  \r\n\r\n<P>M.J. Rosenberg Polak </P>  \r\n\r\n<P>For Schweiz </P>  \r\n\r\n<P>R. Keller </P>  \r\n\r\n<P>Under forbehold for ratifikation </P>  \r\n\r\n<P>For det forenede Kongerige </P>  \r\n\r\n<P>Storbritannien og Nordirland </P>  \r\n\r\n<P>Frederick Mason </P>  \r\n\r\n<P>For Sverige </P>  \r\n\r\n<P>Rune Fremlin </P>  \r\n\r\n<P>For Forbundsrepublikken Tyskland </P>  \r\n\r\n<P>Dr. Josef Lons </P>  \r\n\r\n<P>For Østrig </P>  \r\n\r\n<P>Dr. Rudolf Martins </P>  \r\n\r\n<P>BILAG </P>  \r\n\r\n<P>til overenskomsten om oprettelse </P>  \r\n\r\n<P>af det europæiske molekylærbiologiske </P>  \r\n\r\n<P>laboratorium </P>  \r\n\r\n<P>Bidragsskala udregnet på grundlag af de af De forenede Nationer  \r\n\r\n offentliggjorte gennemsnitlige nationalindkomster, 1968-1970 </P>  \r\n\r\n<P>Denne skala anføres her alene med henblik på anvendelsen af denne  \r\n\r\n overenskomsts artikel XV, stk. 4) a), og foregriber på ingen måde de  \r\n\r\n beslutninger, som rådet skal træffe i medfør af artikel X, stk. 1),  \r\n\r\n vedrørende de fremtidige bidragsskalaer. pct. </P>  \r\n\r\n<PRE>  \r\n\r\n Danmark ...........................................  2,282  \r\n\r\n Frankrig .......................................... 22,585  \r\n\r\n Israel ............................................  0,804  \r\n\r\n Italien ........................................... 14,572  \r\n\r\n Nederlandene ......................................  4,916  \r\n\r\n Schweiz ...........................................  3,305  \r\n\r\n Det forenede Kongerige Storbritannien  \r\n\r\n og Nordirland ..................................... 18,508  \r\n\r\n Sverige ...........................................  5,039  \r\n\r\n Forbundsrepublikken Tyskland ...................... 25,926  \r\n\r\n Østrig ............................................  2,063  \r\n\r\n                                                    100,000  \r\n\r\n</PRE>  \r\n\r\n<P>Danmarks ratifikationsinstrument deponeredes hos den schweiziske regering  \r\n\r\n den 12. november 1973. </P>  \r\n\r\n<P>Overenskomsten trådte i medfør af artikel XV, stk. 4 a, i kraft den 4.  \r\n\r\n juli 1974 for Danmark, Frankrig, Israel, Nederlandene, Schweiz,  \r\n\r\n Storbritannien, Sverige og Forbundsrepublikken Tyskland (inkl. Land Berlin).  \r\n\r\n I medfør af samme artikels stk. 4 b trådte den i kraft for Italien den 28.  \r\n\r\n juni 1976 og for Østrig den 26. september 1975. </P>  \r\n\r\n<P>Nederlandene har ved undertegnelsen afgivet en erklæring om, at  \r\n\r\n overenskomsten foreløbig kun har gyldighed for Nederlandenes europæiske  \r\n\r\n territorium. </P>  \r\n\r\n<P>Laboratoriet, hvis opførelse påbegyndtes i 1974, blev indviet i maj 1978.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/07/1979"
        },
        {
            "displayName": "Accession",
            "displayValue": "L19790006664"
        },
        {
            "displayName": "Entydig dokumentidentifikation",
            "displayValue": "CM033159"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "66"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "09/05/1979"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Forskningssekretariatet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 41.B.69.c."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}