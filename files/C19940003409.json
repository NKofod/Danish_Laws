{
    "id": 56039,
    "title": "Cirkulære vedrørende ordningen om selvstændig likviditet",
    "documentTypeId": "140",
    "isSagsforlobPeriodValid": false,
    "shortName": "CIR nr 34 af 10/02/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære vedrørende ordningen om selvstændig  \r\n\r\n likviditet </H1>  \r\n\r\n<P></P>  \r\n\r\n<BR>  \r\n\r\n<P>Med henvisning til Budgetvejledning 1992, punkt 21.32.3, således som dette  \r\n\r\n er ændret og affattet ved Finansministeriets cirkulære nr. 33 af 10. februar  \r\n\r\n 1994 om ændring af Budgetvejledning 1992 (ændring af ordningen om selvstændig  \r\n\r\n likviditet) fastsættes nedenstående nærmere regler vedrørende ordningen om  \r\n\r\n selvstændig likviditet: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Statsinstitutioner, herunder statsvirksomheder  \r\n\r\n og nettostyrede virksomheder, kan i anmærkningerne til finanslovforslaget  \r\n\r\n opnå hjemmel til at få tildelt selvstændig likviditet. </P>  \r\n\r\n<P>Hjemmelen søges pr. hovedkonto med henvisning til Budgetvejledningens  \r\n\r\n punkt 21.32.3. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Der tildeles selvstændig likviditet til et  \r\n\r\n likviditetsområde, der er defineret som en eller flere hovedkonti, hvis  \r\n\r\n aktiviteter disponeres med fælles pengeforsyning. </P>  \r\n\r\n<P>Inden for et likviditetsområde omfattende flere hovedkonti vil der normalt  \r\n\r\n være hjemmel til overførsel af bevillinger mellem hovedkontiene. </P>  \r\n\r\n<P CLASS=STK> <I>Stk. 2. </I> Ved indtræden i ordningen om selvstændig  \r\n\r\n likviditet oprettes der til hvert likviditetsområde egen konto i Danmarks  \r\n\r\n Nationalbank. </P>  \r\n\r\n<P>Likviditetstildelingen til et likviditetsområde foregår til områdets konto  \r\n\r\n i Danmarks Nationalbank. </P>  \r\n\r\n<P CLASS=STK> <I>Stk. 3. </I> Der tildeles likviditetsområdet  \r\n\r\n indtrædelseslikviditet, som består af grundlikviditet samt likviditet  \r\n\r\n svarende til værdien af likviditetsområdets akkumulerede opsparing og  \r\n\r\n uforbrugte genbevillinger eller akkumulerede overførselsbeløb på  \r\n\r\n indtrædelsestidspunktet. </P>  \r\n\r\n<P>Grundlikviditeten består af 0,5 pct. af summen af likviditetsområdets  \r\n\r\n indtægter og udgifter excl. forrentning og afskrivning på finansloven på  \r\n\r\n indtrædelsestidspunktet fratrukket modværdien af de likvide midler, som  \r\n\r\n likviditetsområdet råder over på indtrædelsestidspunktet. Hertil kommer en  \r\n\r\n eventuel likviditetsregulering, hvis områdets øvrige nettoomsætningsformue  \r\n\r\n (debitorer minus kreditorer mv.) på indtrædelsestidspunktet efter en konkret  \r\n\r\n vurdering fra Finansministeriet skønnes at afvige væsentligt fra den  \r\n\r\n &#187;normale&#171; størrelse heraf. </P>  \r\n\r\n<P>Den &#187;normale&#171; størrelse fastlægges ud fra den historiske  \r\n\r\n udvikling i den øvrige nettoomsætningsformue. </P>  \r\n\r\n<P>Efter indtræden i likviditetsordningen vil ekstraordinære, varige og  \r\n\r\n beløbsmæssigt betydelige ændringer heri dog kunne indebære, at hvad, der  \r\n\r\n betragtes som &#187;normalt&#171;, revurderes, og at der i medfør heraf  \r\n\r\n foretages en likviditetskorrektion. </P>  \r\n\r\n<P CLASS=STK> <I>Stk. 4. </I> Den løbende likviditetstildeling til et  \r\n\r\n likviditetsområde i finansårets løb svarer til det pågældende finansårs  \r\n\r\n nettobevilling til likviditetsområdet. </P>  \r\n\r\n<P>Hvis likviditetsområdet har en positiv nettobevilling, dvs. de på  \r\n\r\n finansloven opførte udgiftsbevillinger er beløbsmæssigt større end de opførte  \r\n\r\n indtægtsbevillinger for de hovedkonti, der indgår i likviditetsområdet,  \r\n\r\n tildeles likviditetsområdet likviditet svarende til nettobevillingen i form  \r\n\r\n af tolvtedelsrater, som tildeles hver d. 10. i måneden. </P>  \r\n\r\n<P>Hvis likviditetsområdet omvendt har en negativ nettobevilling, overføres  \r\n\r\n likviditet fra likviditetsområdet svarende til nettobevillingen i form af  \r\n\r\n tolvtedelsrater, som overføres hver d. 21. i måneden. </P>  \r\n\r\n<P CLASS=STK> <I>Stk. 5. </I> Der foretages desuden en årlig  \r\n\r\n likviditetskorrektion med rentemæssig valør fra 1. juli i det løbende  \r\n\r\n finansår for likviditetsområdet ud fra de bevillingsforslag på  \r\n\r\n tillægsbevillingsloven, som har likviditetsvirkning, ligesom der foretages en  \r\n\r\n årlig genregulering af likviditeten til likviditetsområdet med rentemæssig  \r\n\r\n valør fra 1. juli i det afsluttede regnskabsår ud fra de til disse  \r\n\r\n bevillingsforslag svarende regnskabstal i statsregnskabet. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Likviditetsområdets indestående på kontoen i  \r\n\r\n Nationalbanken forrentes af/til Finansministeriet med diskontorentesatsen.  \r\n\r\n Renten tilskrives kontoen kvartalsvis bagud. </P>  \r\n\r\n<P CLASS=STK> <I>Stk. 2. </I> Nettorenteindtægten af likviditetsordningen for  \r\n\r\n et likviditetsområde vedrører renter af likvide midler i form af renter af  \r\n\r\n indestående i Nationalbanken og pengeinstitutter iøvrigt, renter ved  \r\n\r\n likviditetskorrektioner og ved afregning af likviditet samt morarenter. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> De af et likviditetsområde oppebårne  \r\n\r\n nettorenteindtægter (positive som negative) af likviditetsordningen beskattes  \r\n\r\n i et givet finansår af Finansministeriet (staten) med 40%. </P>  \r\n\r\n<P>Herudover svarer likviditetsområdet en supplerende skat til  \r\n\r\n Finansministeriet (staten) på 40% af de beregnede renteindtægter af  \r\n\r\n likviditetsområdets primobeholdning af akkumuleret opsparing og uforbrugte  \r\n\r\n genbevillinger eller af det akkumulerede overførselsbeløb i et givet  \r\n\r\n finansår. Der kan opgøres såvel positiv som negativ skat. </P>  \r\n\r\n<P CLASS=STK> <I>Stk. 2. </I> Anvendelsen af ovennævnte beskatningsregler kan  \r\n\r\n dog ikke give anledning til, at der for et likviditetsområde med positive  \r\n\r\n nettorenteindtægter af likviditetsordningen sker en samlet beskatning, som  \r\n\r\n overstiger 80% af værdien af områdets positive nettorenteindtægter, ligesom  \r\n\r\n et sådant område ikke kan oppebære negativ skat. </P>  \r\n\r\n<P>Tilsvarende gælder for et likviditetsområde med negative  \r\n\r\n nettorenteindtægter af likviditetsordningen, at dette ikke samlet kan  \r\n\r\n oppebære en negativ skat af likviditetsordningen, der overstiger 80% af  \r\n\r\n værdien af områdets negative nettorenteindtægter, ligesom et sådant område  \r\n\r\n ikke kan pålignes positiv skat. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> I forbindelse med den årlige  \r\n\r\n likviditetskorrektion ud fra de bevillingsforslag på tillægsbevillingsloven,  \r\n\r\n som har likviditetsvirkning, overføres som en acontoskat den samlede  \r\n\r\n beskatning af et likviditetsområdes nettorenteindtægter på  \r\n\r\n tillægsbevillingsloven til § 37. Renter, mens likviditetsområdets egen andel  \r\n\r\n af nettorenteindtægterne af likviditetsordningen, dvs. områdets  \r\n\r\n nettorenteindtægter fratrukket beskatningen heraf overføres som en forøgelse  \r\n\r\n af likviditetsområdets opsparing eller overførselsadgang i det kommende  \r\n\r\n finansår. </P>  \r\n\r\n<P CLASS=STK> <I>Stk. 2. </I> Likviditetsområdets egen andel af  \r\n\r\n nettorenteindtægterne optages som en forøgelse af opsparingen - og normalt  \r\n\r\n uden angivelse for anvendelsen - på den hovedkonto, hvor likviditetsområdets  \r\n\r\n driftsbevilling er opført, hvis likviditetsområdet består af flere hovedkonti  \r\n\r\n mellem hvilke, der er hjemmel til overførsel af bevillinger. I konkrete  \r\n\r\n tilfælde kan det dog fastlægges, at der skal angives formålsanvendelse for  \r\n\r\n opsparingsforøgelsen, selv om der måtte være hjemmel til overførsel mellem  \r\n\r\n likviditetsområdets hovedkonti, eksempelvis hvor overførselsadgangen omfatter  \r\n\r\n tilskud. </P>  \r\n\r\n<P>Hvis der ikke er overførselshjemmel, skal opsparingens formålsanvendelse  \r\n\r\n angives. </P>  \r\n\r\n<P CLASS=STK> <I>Stk. 3. </I> I forbindelse med den årlige genregulering af  \r\n\r\n likviditeten ud fra de tilsvarende regnskabstal foretages i det efterfølgende  \r\n\r\n finansår en endelig opgørelse og afregning af et likviditetsområdes  \r\n\r\n beskatning af likviditetsordningens nettorenteindtægter, ligesom  \r\n\r\n likviditetsområdets egen andel af nettorenteindtægterne opgøres endeligt.  \r\n\r\n</P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Dette cirkulære har virkning fra finansåret  \r\n\r\n 1994. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Finansministeriet, den 10. februar 1994  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Mogens Lykketoft </P>  \r\n\r\n<P CLASS=MINISTER ALIGN=RIGHT>/ Mogens Pedersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/02/1994"
        },
        {
            "displayName": "Accession",
            "displayValue": "C19940003409"
        },
        {
            "displayName": "Entydig dokumentidentifikation",
            "displayValue": "CM014931"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "10/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "34"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "10/02/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Finansmin., j.nr. BD1.: 93-429-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}