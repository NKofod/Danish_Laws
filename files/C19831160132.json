{
    "id": 59797,
    "title": "Meddelelse om sanktionen ved manglende indbetaling til Ferie Giro. (* 1) ",
    "documentTypeId": "720",
    "isSagsforlobPeriodValid": false,
    "shortName": "MED nr 11601 af 19/10/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse om sanktionen ved manglende  \r\n\r\n indbetaling til Ferie Giro. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Ifølge ferielovens § 27, stk. 1 straffes den arbejdsgiver, der trods  \r\n\r\n påkrav uden rimelig grund undlader at yde skyldig feriegodtgørelse. Efter  \r\n\r\n ferieloven kan der fastsættes nærmere regler om sikring af feriegodtgørelsens  \r\n\r\n udbetaling, og overtrædelse af sådanne forskrifter straffes med hjemmel i §  \r\n\r\n 27, stk. 2. For overtrædelse, der begås af et A/S eller lignende, kan der  \r\n\r\n ifølge stk. 3 pålægges selskabet bødeansvar. </P>  \r\n\r\n<P>I bekendtgørelse 88 1.3.1983, der afløste bekendtgørelse 552 12.11.1981,  \r\n\r\n er fastsat nærmere regler om feriegodtgørelse, og §§ 2 og 13-17 indholder  \r\n\r\n forskrifter om indbetaling af optjent feriegodtgørelse til FerieGiro efter  \r\n\r\n udløbet af hvert kvartal og om oplysningspligt overfor FerieGiro.  \r\n\r\n Overtrædelse straffes med bøde. </P>  \r\n\r\n<P>Byretternes bøder for manglende indbetaling til FerieGiro viser meget  \r\n\r\n betydelig variation, men ved Vestre Landsrets dom af 12.4.1983 (VL nr. S  \r\n\r\n 2126/82 er bøden ved en 1. gangs overtrædelse blevet fastsat til 1500 kr.  \r\n\r\n</P>  \r\n\r\n<P>Sædvanligvis vil der ikke ved konstateringen af, at en arbejdsgiver har  \r\n\r\n undladt indbetaling af feriegodtgørelse til FerieGiro foreligge oplysninger  \r\n\r\n om antallet af beskæftigede eller størrelsen af den manglende indbetaling,  \r\n\r\n ligesom det heller ikke vil vides, om den udeblevne indbetaling vil resultere  \r\n\r\n i manglende opfyldelse af pligten til at yde arbejdstageren feriegodtgørelse;  \r\n\r\n det vil heller ikke altid være sikkert, at arbejdsgiveren har pligt til at  \r\n\r\n foretage indbetaling. Det er ønskeligt at forenkle behandlingen af sager om  \r\n\r\n manglende indbetaling til FerieGiro og undgå efterforskning bl.a. om de foran  \r\n\r\n nævnte forhold, således at bødeforlæg som hovedregel kan udsendes på grundlag  \r\n\r\n af den indberetning, politiet modtager fra Arbejdstilsynet. </P>  \r\n\r\n<P>Efter aftale med Direktoratet for Arbejdstilsynet og med udgangspunkt i  \r\n\r\n den foran omtalte Vestre Landsrets dom fastsættes følgende retningslinier for  \r\n\r\n sanktionspåstanden i sager om manglende indbetaling til FerieGiro: </P>  \r\n\r\n<P CLASS=PUNKT> <B>1.</B> I 1. gangs tilfælde fastsættes bøden til 1500 kr.  \r\n\r\n</P>  \r\n\r\n<P CLASS=PUNKT> <B>2.</B> I 2. gangs tilfælde fastsættes bøden til 2500 kr.  \r\n\r\n Er ingen eller kun en betydelig del af den manglende indbetaling blevet  \r\n\r\n afregnet i mellemtiden, nedlægges tillige påstand om, at arbejdsgiveren i  \r\n\r\n medfør af retsplejelovens § 997, stk. 3, tilpligtes at opfylde sin  \r\n\r\n indbetalingspligt under en løbende tvangsbøde, jfr. U 1970.160 H. </P>  \r\n\r\n<P CLASS=PUNKT> <B>3.</B> I oftere gentagne tilfælde foretages en nærmere  \r\n\r\n undersøgelse, herunder til konstatering af størrelsen af den undladte  \r\n\r\n indbetaling og bøden fastsættes med udgangspunkt i den gevinst, som  \r\n\r\n arbejdsgiveren har opnået eller har tilsigtet at opnå ved den manglende  \r\n\r\n rettidige indbetaling. </P>  \r\n\r\n<P>Tvangsbøder anvendes som anført under 2. </P>  \r\n\r\n<P CLASS=PUNKT> <B>4.</B> Er arbejdsgiveren et aktieselskab m.v. pålægges  \r\n\r\n bøden selskabet som bødeansvar. </P>  \r\n\r\n<P>Per lindegaard. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Kundgjort i Meddelelser fra Rigsadvokaten. (Medd. nr. 5/83)"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19831160132"
        },
        {
            "displayName": "Entydig dokumentidentifikation",
            "displayValue": "CM018752"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11601"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "19/10/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Rigsadv. j.nr. G 773."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}