{
    "id": 222583,
    "title": "Betænkning over Forslag til lov om kontant og skattefri udbetaling af efterlønsbidrag og fleksydelsesbidrag i 2022",
    "documentTypeId": "420",
    "isSagsforlobPeriodValid": true,
    "shortName": "2020/1 BTL 183",
    "documentHtml": "<div class=\"bjelke\">Den fulde tekst</div><p class=\"DokumentHoved\">Betænkning afgivet af Beskæftigelsesudvalget den 21. april 2021</p>\r\n<p class=\"TitelPrefiks1\">Betænkning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til lov om kontant og skattefri udbetaling af efterlønsbidrag og fleksydelsesbidrag i 2022</p>\r\n<p class=\"Fremsaetter\">[af beskæftigelsesministeren (Peter Hummelgaard)]:</p>\r\n<p class=\"BetaenkningsTekst1\">1. Ændringsforslag</p>\r\n<p class=\"TekstGenerel\">Beskæftigelsesministeren har stillet 2 ændringsforslag til lovforslaget.</p>\r\n<p class=\"BetaenkningsTekst1\">2. Indstillinger</p>\r\n<p class=\"TekstGenerel\">Udvalget <span class=\"Italic\">indstiller</span> lovforslaget til <span class=\"Italic\">vedtagelse</span> med de stillede ændringsforslag.</p>\r\n<p class=\"TekstGenerel\">Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.</p>\r\n<p class=\"TekstGenerel\">En oversigt over Folketingets sammensætning er optrykt i betænkningen.</p>\r\n<p class=\"BetaenkningsTekst1\">3. Politiske bemærkninger</p>\r\n<p class=\"BetaenkningsTekst2\">Venstre</p>\r\n<p class=\"TekstGenerel\">Den socialdemokratiske regering fører en politik, der aktivt gør Danmark fattigere. Siden folketingsvalget i 2019 har regeringen taget initiativer, der reducerer den strukturelle beskæftigelse med knap 11.000 personer. Samlet set gør det Danmark knap 12 mia. kr. fattigere.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det er bl.a. regeringens ret til tidlig pension til udvalgte grupper, der trækker danskere ud af arbejdsmarkedet. Det er en ret, som ikke er målrettet nedslidte danskere. Venstres medlemmer af udvalget vil hellere hjælpe dem, som reelt er nedslidte, og som har brug for at trække sig fra arbejdsmarkedet tidligere. Derfor vil V forbedre seniorpensionsordningen, så vi hjælper dem, der reelt er nedslidte.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Selv om V er imod regeringens ret til tidlig pension, der ikke er målrettet nedslidte, og som gør Danmark fattigere, støtter vi selvfølgelig forslaget om at give mulighed for at få indbetalte efterlønsbidrag udbetalt kontant og skattefrit.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det gør vi, fordi det ligger fuldstændig i forlængelse af V’s politik. Som led i tilbagetrækningsreformen fra 2011 gav vi f.eks. mulighed for, at personer, der havde indbetalt efterløns- og fleksydelsesbidrag, kunne ansøge om at få bidragene udbetalt kontant og skattefrit. Og med aftale om flere år på arbejdsmarkedet fra 2017 – hvor V igen havde regeringsansvaret – gav vi en tilsvarende mulighed.</p>\r\n<p class=\"TekstGenerel\">\r\n</p>\r\n<p class=\"TekstGenerel\">For V er det afgørende, at vi gør det mere attraktivt at gå senere på pension for dem, der kan og vil. Vores håb er, at mange vil benytte sig af muligheden for at få udbetalt deres efterlønsbidrag skattefrit og bliver et par år mere på arbejdsmarkedet.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Udbetalingen af efterløns- og fleksydelsesbidrag kan desuden være med til at understøtte økonomien i en tid, hvor der grundet coronakrisen er stort behov for det.</p>\r\n<p class=\"TekstGenerel\">\r\n</p>\r\n<p class=\"TekstGenerel\">V så gerne, at regeringen fik mere fart på i forhold til at præsentere initiativer, der kan øge arbejdsudbuddet, når nu den har reduceret det så voldsomt ved at indføre en ny overførselsindkomst, som dette forslag er en del af aftalen om.</p>\r\n<p class=\"TekstGenerel\">\r\n</p>\r\n<p class=\"BetaenkningsTekst2\">Det Konservative Folkeparti</p>\r\n<p class=\"TekstGenerel\">Det Konservative Folkeparti har selv foreslået en skattefri udbetaling af efterlønnen i forbindelse med vores finanslovsforslag fra 2021, hvor vi foreslår et stop for tilgangen til efterløn fra 2024. Efterlønsordningen fjerner nemlig rutinerede hænder fra arbejdsmarkedet, som ellers kunne bidrage i længere tid. KF mener, at efterlønsreformen var et vigtigt skridt hen imod et bedre arbejdsmarked. En fuld afskaffelse ville give en større økonomisk gevinst for Danmark. Vores forslag øger beskæftigelsen med 12.000 personer og øger velstanden for 9 mia. kr.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Når det er sagt, tager vi, hvad vi kan få, når regeringen fremlægger en politik, som vi kan se os selv i, og selv om lovforslaget er fremsat på en ærgerlig baggrund, støtter KF regeringens forslag om en kontant og skattefri udbetaling af efterløns- og fleksydelsesbidraget.</p>\r\n<p class=\"TekstGenerel\">\r\n</p>\r\n<p class=\"BetaenkningsTekst1\">4. Ændringsforslag med bemærkninger</p>\r\n<p class=\"AendringsForslagIndhold\">Ændringsforslag</p>\r\n<p class=\"TilParagraf\">Til § 12</p>\r\n<p class=\"Stiller\">Af <span class=\"Italic\">beskæftigelsesministeren, </span>tiltrådt af <span class=\"Italic\">udvalget:</span></p>\r\n<p class=\"AendringMedNummer\">\r\n   <span class=\"AendringNr\">1)</span> Efter nr. 2 indsættes som nyt nummer:</p>\r\n<p class=\"AendringMedNummer\">\r\n   <span class=\"AendringNr\">»01.</span> I <span class=\"Italic\">§ 26 n, stk. 1, nr. 14, </span>indsættes efter »arbejdsfortjeneste efter«: »bistandsloven og«.«</p>\r\n<p class=\"AendringsBeskrivelse\">[Konsekvensændring, som følge af at bistandsloven ved en fejl ikke fremgik af bestemmelsen]</p>\r\n<p class=\"AendringMedNummer\">\r\n   <span class=\"AendringNr\">2)</span> Efter nr. 3 indsættes som nye numre:</p>\r\n<p class=\"AendringMedNummer\">\r\n   <span class=\"AendringNr\">»02.</span> I <span class=\"Italic\">§ 26 s, stk. 1, 2. pkt., </span>ændres »tidligst kan overgå« til: »overgår«.</p>\r\n<p class=\"AendringMedNummer\">\r\n   <span class=\"AendringNr\">03.</span> I <span class=\"Italic\">§ 26 s, stk. 7, 1. pkt., </span>ændres »regnes perioden efter stk. 1, 2. pkt., fra 7 dage efter tidspunktet for afgørelsen om ret til tidlig pension frem til« til: »skal perioden efter stk. 1, 2. pkt., være opfyldt efter tidspunktet for afgørelsen om ret til tidlig pension og 9 måneder frem, medmindre personen allerede opfylder kravet efter stk. 1, 2. pkt., ved«.</p>\r\n<p class=\"AendringMedNummer\">\r\n   <span class=\"AendringNr\">04.</span> <span class=\"Italic\">§ 26 s, stk. 7, 2. pkt., </span>affattes således:</p>\r\n<p class=\"Stk2\"> »Tilsvarende gælder, hvis Udbetaling Danmark træffer afgørelse efter § 26 r, stk. 2, efter det tidspunkt, hvor personen tidligst kan overgå til tidlig pension.«</p>\r\n<p class=\"AendringMedNummer\">\r\n   <span class=\"AendringNr\">05.</span> I <span class=\"Italic\">§ 26 t, stk. 1, 1. pkt., </span>ændres »Udbetaling Danmark skal, senest 3 måneder før en person overgår« til: »Udbetaling Danmark skal, senest 3 måneder før en person kan overgå«, og i <span class=\"Italic\">2. pkt. </span>indsættes efter »bekræfte«: »tidspunktet for«.</p>\r\n<p class=\"AendringMedNummer\">\r\n   <span class=\"AendringNr\">06.</span> I <span class=\"Italic\">§ 26 t, stk. 1, </span>indsættes som <span class=\"Italic\">4. pkt.:</span></p>\r\n<p class=\"Stk2\"> »Tilsvarende gælder, hvis Udbetaling Danmark træffer afgørelse efter § 26 r, stk. 2, efter det tidspunkt, hvor personen tidligst kan overgå til tidlig pension.«</p>\r\n<p class=\"AendringMedNummer\">\r\n   <span class=\"AendringNr\">07.</span> I <span class=\"Italic\">§ 26 u </span>ændres »og om overgang til tidlig pension efter § 26 t« til: », om overgang til tidlig pension efter § 26 t og om udbetaling af tidlig pension efter § 33, stk. 3«.</p>\r\n<p class=\"AendringMedNummer\">\r\n   <span class=\"AendringNr\">08.</span> I <span class=\"Italic\">§ 32 i, stk. 3, 1. pkt., </span>ændres »pensionsbeskatningslovens § 29« til: »pensionsbeskatningslovens § 29 A«.</p>\r\n<p class=\"AendringMedNummer\">\r\n   <span class=\"AendringNr\">09.</span> I <span class=\"Italic\">§ 33, stk. 3, </span>ændres i <span class=\"Italic\">1. pkt. </span> »truffet afgørelse om« til: »truffet endelig afgørelse om overgang til«, og <span class=\"Italic\">2. pkt. </span>ophæves.«</p>\r\n<p class=\"AendringsBeskrivelse\">[Ændring af reglerne om arbejdsmarkedstilknytning for personer, som søger sent om tidlig pension, og om udbetaling af tidlig pension samt en teknisk præcisering]</p>\r\n<p class=\"BetaenkningsBemaerkninger\">Bemærkninger</p>\r\n<p class=\"BetaenkningTilAendringsNummer\">Til nr. 1</p>\r\n<p class=\"TekstGenerel\">Det fremgår af § 26 g i lov om social pension, at en person, som er 3 år eller mindre fra folkepensionsalderen, har ret til tidlig pension, hvis personen opfylder betingelserne i §§ 26 h-26 o og § 26 s.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det fremgår af § 26 n, stk. 1, nr. 14, i lov om social pension, at tabt arbejdsfortjeneste efter serviceloven før 2003 indgår i optjeningen af anciennitet.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Ved en fejl er der ikke sat en henvisning til bistandsloven ind i bestemmelsen.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det foreslås derfor, at der i § 26 n, stk. 1, nr. 14, før henvisningen til »serviceloven« indsættes »bistandsloven og«.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Herefter vil tabt arbejdsfortjeneste efter bistandsloven ligeledes indgå i optjeningen af anciennitet til tidlig pension på samme måde som tabt arbejdsfortjeneste efter serviceloven.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Personen skal således selv dokumentere, at personen har modtaget tabt arbejdsfortjeneste efter bistandsloven. Beregningen foretages efter principperne for lønmodtagerbeskæftigelse, hvor der ikke er indbetalt ATP-bidrag.</p>\r\n<p class=\"BetaenkningTilAendringsNummer\">Til nr. 2</p>\r\n<p class=\"TekstGenerel\">Det fremgår af § 26 r, stk. 1, i lov om social pension, at en person, der er 6 år eller mindre fra folkepensionsalderen, kan ansøge om tidlig pension. Personer, der er født i 1963, 1964, 1967 og 1968, kan ansøge om tidlig pension, når personen er 7 år eller mindre fra folkepensionsalderen. Ansøgning skal indgives til Udbetaling Danmark.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Af § 26 r, stk. 2, fremgår, at Udbetaling Danmark snarest muligt og senest 6 måneder efter Udbetaling Danmarks modtagelse af ansøgning om tidlig pension træffer afgørelse om ret til tidlig pension, herunder om, hvorvidt personen opfylder kravet om arbejdsmarkedsanciennitet for ret til tidlig pension. Udbetaling Danmark skal vejlede om kravet om arbejdsmarkedstilknytning efter § 26 s i afgørelsen om ret til tidlig pension, jf. stk. 3.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Af § 26 s, stk. 1, fremgår det, at det er en betingelse for ret til tidlig pension, at personen bevarer en tilknytning til arbejdsmarkedet gennem beskæftigelse eller som medlem af en arbejdsløshedskasse, efter at Udbetaling Danmark har truffet afgørelse efter § 26 r, stk. 2. Tilknytningen til arbejdsmarkedet skal være opfyldt i en sammenhængende periode på 9 måneder, der ligger umiddelbart før det tidspunkt, hvor der er 3 måneder til, at personen tidligst kan overgå til tidlig pension.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det vil sige, at kravet om arbejdsmarkedstilknytning skal være opfyldt i en sammenhængende periode på 9 måneder, der ligger fra 12 til 3 måneder før det tidspunkt, hvor personen vil kunne overgå til tidlig pension.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Efter § 26 s, stk. 7, regnes perioden med krav om arbejdsmarkedstilknytning efter stk. 1 fra 7 dage efter tidspunktet for afgørelsen om ret til tidlig pension frem til overgangen til tidlig pension, hvis Udbetaling Danmark træffer afgørelse efter § 26 r, stk. 2, mindre end 12 måneder før en person kan overgå til tidlig pension. Udbetaling Danmark kan i særlige tilfælde forlænge fristen efter 1. pkt. til højst 21 dage efter tidspunktet for afgørelsen om ret til tidlig pension.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det fremgår af bemærkningerne til bestemmelsen, jf. lovforslag nr. L 104 af 18. november 2020 om forslag til lov om ændring af lov om social pension og forskellige andre love (indførelse af ret til tidlig pension) (Folketingstidende 2020-21, tillæg A, L 104 som fremsat, side 87), at i tilfælde, hvor afgørelse efter § 26 r om ret til tidlig pension først vil blive truffet umiddelbart samtidig med eller efter at den pågældende vil have ret til at overgå til tidlig pension, vil personen ikke skulle opfylde et krav om arbejdsmarkedstilknytning i perioden før overgangen til tidlig pension. Det vil bl.a. være tilfældet for de første årgange, som vil kunne opnå ret til tidlig pension, og som vil kunne indgive ansøgning om ret til tidlig pension fra august 2021 med henblik på overgang til tidlig pension fra den 1. januar 2022.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Af § 26 t, stk. 1, fremgår det, at Udbetaling Danmark, senest 3 måneder før en person overgår til tidlig pension, skal oplyse personen om tidspunktet for overgang til tidlig pension. Udbetaling Danmark anmoder samtidig personen om at bekræfte overgang til tidlig pension og indsende dokumentation for arbejdsmarkedstilknytning, jf. § 26 s, i det omfang dette ikke fremgår af offentlige systemer og registre. Træffer Udbetaling Danmark afgørelse om ret til tidlig pension, mindre end 3 måneder før at personen kan overgå til tidlig pension, skal oplysningerne fremgå af afgørelsen.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Efter § 26 u kan beskæftigelsesministeren fastsætte nærmere regler om indgivelse og behandling af ansøgning om tidlig pension efter § 26 r, om kravet om arbejdsmarkedstilknytning efter § 26 s og om overgang til tidlig pension efter § 26 t.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det foreslås i § 26 s, stk. 1, at ændre »tidligst kan overgå« til »overgår«.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det betyder, at tilknytningen til arbejdsmarkedet skal være opfyldt i en sammenhængende periode på 9 måneder, der ligger umiddelbart før det tidspunkt, hvor der er 3 måneder til, at personen faktisk vil overgå til tidlig pension.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Ændringsforslaget indebærer, at i de tilfælde, hvor personen ønsker at overgå til tidlig pension på det tidligst mulige tidspunkt, vil perioden, hvor arbejdsmarkedstilknytningskravet skal være opfyldt, således være den samme som efter de gældende regler, dvs. i en sammenhængende periode på 9 måneder, der ligger umiddelbart før det tidspunkt, hvor der er 3 måneder til, at personen tidligst vil kunne overgå til tidlig pension.</p>\r\n<p class=\"TekstGenerel\">\r\n</p>\r\n<p class=\"TekstGenerel\">For personer, som ønsker at udskyde deres ret til tidlig pension og således overgå til ydelsen på et senere tidspunkt end det tidligst mulige, vil perioden, hvor kravet om arbejdsmarkedstilknytning skal være opfyldt, skulle ligge i en sammenhængende periode på 9 måneder, der ligger umiddelbart før det tidspunkt, hvor der er 3 måneder til, at personen ønsker at overgå til tidlig pension. Det vil sige, at perioden med arbejdsmarkedstilknytning flyttes fra det tidligst mulige tidspunkt for overgang til tidlig pension til det ønskede tidspunkt for overgang til tidlig pension og regnes fra 12 til 3 måneder før den ønskede overgang.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det betyder, at en person, der har fået en afgørelse om ret til tidlig pension efter § 26 r, stk. 2, og som først vælger at overgå til tidlig pension senere end det tidligst mulige tidspunkt, vedkommende har opnået ret til, vil skulle opfylde kravet om arbejdsmarkedstilknytning i en sammenhængende periode på 9 måneder frem til 3 måneder før det ønskede overgangstidspunkt. Hvis personen således op til det valgte overgangstidspunkt f.eks. fortsat er i beskæftigelse eller har været medlem af en arbejdsløshedskasse i den nævnte 9-månedersperiode, vil personen have ret til at overgå til tidlig pension, hvis personen i øvrigt opfylder alle betingelser for at overgå til tidlig pension på det valgte tidspunkt.</p>\r\n<p class=\"TekstGenerel\">\r\n</p>\r\n<p class=\"TekstGenerel\">For personer, som søger så sent, at Udbetaling Danmarks afgørelse om ret til tidlig pension efter § 26 r, stk. 2, træffes efter det tidspunkt, hvor personen tidligst ville kunne være overgået til tidlig pension, vil der som noget nyt også være krav om arbejdsmarkedstilknytning, som ligger i perioden på 9 måneder, der ligger umiddelbart før det tidspunkt, hvor der er 3 måneder til, at personen faktisk kan eller ønsker at overgå til tidlig pension.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Som konsekvens af forslaget til ændring af § 26 s, stk. 1, forslås det i § 26 s, stk. 7, 1. pkt.<span class=\"Italic\">, </span>at »regnes perioden efter stk. 1, 2. pkt., fra 7 dage efter tidspunktet for afgørelsen om ret til tidlig pension frem til« ændres til »skal perioden efter stk. 1, 2. pkt., være opfyldt efter tidspunktet for afgørelsen om ret til tidlig pension og 9 måneder frem, medmindre personen allerede opfylder kravet efter stk. 1, 2. pkt., ved« overgangen til tidlig pension.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Ændringsforslaget indebærer, at i de tilfælde, hvor Udbetaling Danmark træffer afgørelse om ret til tidlig pension efter § 26 r, stk. 2, mindre end 12 måneder før det tidspunkt, hvor personen kan overgå til tidlig pension, skal personen opfylde kravet om arbejdsmarkedstilknytning fra tidspunktet for Udbetaling Danmarks afgørelse efter § 26 r, stk. 2, om ret til tidlig pension (opgørelse af ancienniteten) og 9 måneder frem, medmindre personen allerede opfylder kravet om arbejdsmarkedstilknytning i en sammenhængende periode på 9 måneder, der ligger 3 måneder før det tidspunkt, hvor personen vil kunne overgå til tidlig pension. Det vil sige, at en person, der søger mindre end 12 måneder før den tidligst mulige overgang og f.eks. er i beskæftigelse eller medlem af en arbejdsløshedskasse i den nævnte periode, vil have ret til at overgå til tidlig pension på det tidligst mulige tidspunkt, hvis personen i øvrigt opfyldet kravet til anciennitet på arbejdsmarkedet m.v.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Ændringsforslaget betyder også, at personer, som søger om ret til tidlig pension sent i forhold til det potentielt tidligst mulige tidspunkt, hvor personen – hvis betingelserne om arbejdsmarkedsanciennitet i øvrigt er opfyldt – kan overgå til tidlig pension, vil skulle opfylde kravet om 9 måneders arbejdsmarkedstilknytning, selv om det betyder, at overgangen til tidlig pension »flytter sig«, indtil kravet om arbejdsmarkedstilknytning er opfyldt. Hvis personen allerede opfylder arbejdsmarkedstilknytningskravet på 9 måneder, vil personen kunne overgå til tidlig pension, når Udbetaling Danmark har fået opgjort arbejdsmarkedstilknytning, beregning af ydelsen m.v., hvis betingelserne i øvrigt er opfyldt.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Perioden på 3 måneder før overgangen til tidlig pension vil således være administrationstid, hvor Udbetaling Danmark vil kunne opgøre, om arbejdsmarkedstilknytningen efter § 26 s er opfyldt, og foretage beregning af ydelsen m.v., før den endelige afgørelse om overgang til tidlig pension kan træffes. Hvis Udbetaling Danmarks opgørelse af arbejdsmarkedstilknytning, beregning af ydelsen m.v. vil kunne foretages på mindre end 3 måneder, er der således intet i vejen for, at personen vil kunne få en endelig afgørelse om overgang til tidlig pension, før der er gået 3 måneder, hvis alle betingelser i øvrigt er opfyldt på dette tidspunkt. Det vil f.eks. kunne være tilfældet, hvor personen søger om ret til tidlig pension så sent, at Udbetaling Danmark ikke vil kunne nå at træffe afgørelse efter § 26 r, stk. 2, (anciennitetsopgørelse) og overgang til tidlig pension før det tidspunkt, hvor personen tidligst ville kunne overgå, men hvor personen allerede opfylder kravet om arbejdsmarkedstilknytning på 9 måneder og gerne vil overgå til tidlig pension så hurtigt som muligt.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det foreslås derfor, at § 26 s, stk. 7, 2. pkt.<span class=\"Italic\">, </span>affattes således, at det fremgår, at tilsvarende gælder, hvis Udbetaling Danmark træffer afgørelse efter § 26 r, stk. 2, efter det tidspunkt, hvor personen tidligst kan overgå til tidlig pension.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det betyder således, at hvis Udbetaling Danmark træffer afgørelse om ret til tidlig pension efter § 26 r, stk. 2, efter det tidspunkt, hvor personen ville kunne overgå til tidlig pension, regnes perioden med krav om arbejdsmarkedstilknytning også fra Udbetaling Danmarks afgørelse og 9 måneder frem, medmindre personen allerede opfylder kravet om arbejdsmarkedstilknytning i en sammenhængende periode på 9 måneder, der ligger 3 måneder før det tidspunkt, hvor personen overgår til tidlig pension.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det foreslås i § 26 t, stk. 1, 1. pkt., at ændre »Udbetaling Danmark skal, senest 3 måneder før en person overgår« til »Udbetaling Danmark skal, senest 3 måneder før en person kan overgå«, og at der i 2. pkt. efter »bekræfte« indsættes »tidspunktet for«.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Med ændringsforslaget præciseres det, at Udbetaling Danmarks oplysninger til personen efter § 26 t om tidspunktet for overgang til tidlig pension og anmodning om at indsende dokumentation for arbejdsmarkedstilknytningen, jf. § 26 s, som hovedregel vil skulle sendes til personen forud for det tidspunkt, hvor den pågældende har mulighed for at overgå til tidlig pension, dvs. i de tilfælde, hvor personen har søgt i god tid forud for overgangstidspunktet og allerede modtaget en afgørelse om ret til overgang til tidlig pension efter § 26 r, stk. 2. Samtidig præciseres det, at personen ikke blot vil skulle bekræfte, at vedkommende ønsker at overgå til tidlig pension, men også vil skulle bekræfte tidspunktet for overgangen. Udbetaling Danmark vil på den måde få oplyst, om borgeren ønsker at overgå til tidlig pension på det tidligst mulige tidspunkt, eller om borgeren ønsker at vente med at overgå til tidlig pension til et senere tidspunkt. Oplysningerne om, hvornår personen ønsker at overgå til tidlig pension er nødvendige, for at Udbetaling Danmark vil kunne beregne den korrekte ydelse, og for at kunne afgøre, om personen opfylder kravet om arbejdsmarkedstilknytning. Personen vil skulle oplyses om konsekvenserne ved at udskyde overgang til tidlig pension, det vil sige at kravet om arbejdsmarkedstilknytning vil blive flyttet og vil skulle opfyldes i perioden op til den ønskede overgang, jf. forslaget til ændringerne af § 26 s.</p>\r\n<p class=\"TekstGenerel\">\r\n</p>\r\n<p class=\"TekstGenerel\">I de tilfælde, hvor en person indgiver ansøgning om ret til tidlig pension så sent, at Udbetaling Danmarks afgørelse efter § 26 r, stk. 2, ligger mindre end 3 måneder før at personen kan overgå til tidlig pension, vil disse oplysninger skulle fremgå af afgørelsen efter § 26 t, stk. 1, 3. pkt.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det foreslås også, at der i § 26 t, stk. 1, indsættes et nyt punktum, hvoraf det fremgår, at tilsvarende gælder, hvis Udbetaling Danmark træffer afgørelse efter § 26 r, stk. 2, efter det tidspunkt, hvor personen tidligst kan overgå til tidlig pension.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Ændringsforslaget indebærer, at hvis Udbetaling Danmark træffer afgørelse om ret til tidlig pension efter § 26 r, stk. 2, efter at personen kan overgå til tidlig pension, vil oplysningerne, der nævnes i § 26 t, stk. 1, 1. og 2. pkt., skulle fremgå af afgørelsen. Det vil i disse tilfælde ikke være relevant at oplyse personen om, hvornår den pågældende tidligst kan overgå til tidlig pension. Derimod vil det være relevant for Udbetaling Danmark at vide, hvornår personen ønsker at overgå til tidlig pension, og Udbetaling Danmark vil samtidig skulle anmode personen om at indsende dokumentation for, at kravet om arbejdsmarkedstilknytning er opfyldt, i det omfang det ikke fremgår af offentlige systemer og registre, hvis personen ønsker at overgå til tidlig pension så hurtigt som muligt. Det vil også i disse tilfælde være relevant at oplyse personen om konsekvenserne ved at vente med at overgå til tidlig pension, det vil sige, at kravet om arbejdsmarkedstilknytning skal være opfyldt i perioden op til den ønskede overgang, jf. forslaget til ændringerne af § 26 s.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det fremgår af § 33, stk. 3, i lov om social pension, at Udbetaling Danmark udbetaler tidlig pension månedsvis bagud, med virkning fra den 1. i måneden efter at der er truffet afgørelse om tidlig pension. Videre fremgår det, at træffes der afgørelse om tidlig pension efter udløbet af fristen i § 26 r, stk. 2, udbetales tidlig pension, med virkning fra den 1. i måneden efter at der er forløbet 6 måneder fra det tidspunkt, hvor ansøgningen er modtaget i Udbetaling Danmark, medmindre personen har fået udbetalt efterløn eller fleksydelse for perioden. Tidlig pension udbetales tidligst, fra den 1. i måneden efter at betingelserne for tidlig pension er opfyldt.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det fremgår af § 18 i lov om ændring af lov om social pension og forskellige andre love (indførelse af ret til tidlig pension), at uanset § 26 r, stk. 1, 1. pkt., i lov om social pension kan ansøgning om tidlig pension tidligst indgives til Udbetaling Danmark fra og med den 1. august 2021. Af § 18, stk. 2, fremgår det, at uanset § 26 g i lov om social pension kan der tidligst opnås ret til tidlig pension fra og med den 1. januar 2022.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det betyder, at personer, som kan opnå ret til tidlig pension fra og med den 1. januar 2022, først kan indgive ansøgning om ret til tidlig pension fra den 1. august 2021. Disse personer vil således ikke have tid nok til at indrette sig på at opfylde kravet om arbejdsmarkedstilknytning, ligesom Udbetaling Danmark vil have kort tid til at behandle indkomne ansøgninger om tidlig pension for de personer, som vil kunne overgå til tidlig pension allerede fra den 1. januar 2022.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det fremgår således af § 18, stk. 4, at uanset § 26 r, stk. 2, i lov om social pension træffer Udbetaling Danmark snarest muligt og senest 12 måneder efter Udbetaling Danmarks modtagelse af ansøgningen afgørelse om ret til tidlig pension for personer født i 1959, som i 2021 søger om tidlig pension, og for personer født i 1960 eller senere, som i 2021 eller 2022 søger om tidlig pension. Fristen for, hvor lang tid Udbetaling Danmark har til at træffe afgørelse om ret til tidlig pension efter § 26 r, stk. 2, er således forlænget fra 6 til 12 måneder for disse årgange. Det betyder, at Udbetaling Danmark har mulighed for at prioritere de ansøgninger, hvor ansøger vil kunne opnå ret til tidlig pension i 2022 og 2023.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det foreslås, at § 26 u ændres således, at »og om overgang til tidlig pension efter § 26 t« ændres til », om overgang til tidlig pension efter § 26 t og om udbetaling af tidlig pension efter § 33, stk. 3«.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Ændringsforslaget indebærer, at beskæftigelsesministeren vil kunne fastsætte regler om udbetaling af tidlig pension. Det forventes, at bemyndigelsen vil blive anvendt til at fastsætte nærmere regler om udbetaling af tidlig pension for de personer, som først vil kunne indgive ansøgning om tidlig pension fra den 1. august 2021, men som vil have ret til at overgå til tidlig pension allerede fra den 1. januar 2022, og hvor der således vil være risiko for, at Udbetaling Danmarks afgørelse om overgang til tidlig pension ligger umiddelbart samtidig med eller efter det tidspunkt, hvor borgeren har ret til at overgå til tidlig pension.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Der forventes bl.a. at blive fastsat nærmere regler om, at disse personer vil kunne få udbetalt tidlig pension med tilbagevirkende kraft fra det tidspunkt, hvor betingelserne for at opnå ret til tidlig pension er opfyldt.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Samtidig forventes det, at der vil blive fastsat regler om, at disse personer ikke vil skulle opfylde kravet om arbejdsmarkedstilknytning, som det også fremgår af bemærkningerne til lovforslag nr. L 104 af 18. november 2020 om forslag til lov om ændring af lov om social pension og forskellige andre love (indførelse af ret til tidlig pension) (Folketingstidende 2020-21, tillæg A, L 104 som fremsat, side 87). Det betyder, at disse personer ikke vil blive omfattet af de foreslåede ændringer af reglerne om arbejdsmarkedstilknytning. Det forventes, at der vil blive fastsat regler om en overgangsordning, som tager højde for, at nogle personer ikke vil kunne nå at indrette sig på krav om arbejdsmarkedstilknytning, mens andre delvist, vil kunne opfylde kravet i overgangsperioden, som reelt varer 1 år.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det foreslås videre, at § 33, stk. 3, 1. pkt.<span class=\"Italic\">, </span>ændres, således at »truffet afgørelse om« ændres til »truffet endelig afgørelse om overgang til« tidlig pension.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Ændringsforslaget indebærer, at det præciseres, at udbetalingen af tidlig pension først vil kunne ske, når Udbetaling Danmark har truffet endelig afgørelse om overgang til tidlig pension, dvs. efter det tidspunkt, hvor det er blevet endeligt konstateret, at personen opfylder alle betingelser for at få udbetalt tidlig pension, herunder kravet om arbejdsmarkedstilknytning, og hvor personen har bekræftet eller oplyst om tidspunktet for den faktiske overgang til tidlig pension.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det foreslås, at henvisningen i § 32 i, stk. 3, 1. pkt., til pensionsbeskatningslovens § 29 ændres til pensionsbeskatningslovens § 29 A.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Der er tale om en teknisk ændring, der berigtiger henvisningen, idet bruttoficeringen af depotet af allerede beskattede pensionsopsparinger ud over at skulle foretages af aldersforsikring efter pensionsbeskatningslovens § 10 A og aldersopsparing efter pensionsbeskatningslovens § 12 A, også skal foretages af supplerende engangssum efter pensionsbeskatningslovens § 29 A.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Endelig foreslås det, at § 33, stk. 3, 2 pkt., ophæves.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Ændringsforslaget hænger sammen med den foreslåede ændring af § 33, stk. 3, 1. pkt., hvor det præciseres, at udbetalingen af tidlig pension først kan ske, når Udbetaling Danmark har truffet endelig afgørelse om overgang til tidlig pension. Udbetalingen vil således ikke skulle ske efter Udbetaling Danmarks afgørelse om ret til tidlig pension efter § 26 r, stk. 2, men først, når Udbetaling Danmark har truffet endelig afgørelse om overgang til tidlig pension, det vil sige, hvor det også er konstateret, at arbejdsmarkedstilknytningen er opfyldt.</p>\r\n<p class=\"TekstGenerel\">\r\n</p>\r\n<p class=\"TekstGenerel\">En overskridelse af 6-månedersfristen for Udbetaling Danmarks sagsbehandling i § 26 r, stk. 2, vil således kun få betydning for udbetalingen af tidlig pension i de tilfælde, hvor personen indgiver ansøgning om ret til tidlig pension så sent, at Udbetaling Danmark ikke vil kunne nå at træffe afgørelse om ret til tidlig pension efter § 26 r, stk. 2, i god tid inden personens faktiske overgang til tidlig pension.</p>\r\n<p class=\"BetaenkningsTekst1\">5. Udvalgsarbejdet</p>\r\n<p class=\"TekstGenerel\">Lovforslaget blev fremsat den 3. marts 2021 og var til 1. behandling den 12. marts 2021. Lovforslaget blev efter 1. behandling henvist til behandling i Beskæftigelsesudvalget.</p>\r\n<p class=\"BetaenkningsTekst2\">Oversigt over lovforslagets sagsforløb og dokumenter</p>\r\n<p class=\"TekstGenerel\">Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet lovforslaget i 2 møder.</p>\r\n<p class=\"BetaenkningsTekst2\">Høringssvar</p>\r\n<p class=\"TekstGenerel\">Et udkast til lovforslaget har inden fremsættelsen været sendt i høring, og beskæftigelsesministeren sendte den 8. december 2020 dette udkast til udvalget, jf. BEU alm. del – bilag 89. Den 3. marts 2021 sendte beskæftigelsesministeren høringssvarene og et høringsnotat til udvalget.</p>\r\n<p class=\"BetaenkningsTekst2\">Bilag</p>\r\n<p class=\"TekstGenerel\">Under udvalgsarbejdet er der omdelt 5 bilag på lovforslaget.</p>\r\n<p class=\"UdvalgsSammensaetning\">Bjørn Brandenborg (S) Bjarne Laustsen (S) <span class=\"MedlemsTitel\">fmd.</span> Jan Johansen (S) Jens Joel (S) Jeppe Bruus (S) Kasper Sand Kjær (S) Henrik Møller (S) Lennart Damsbo-Andersen (S) Samira Nawa (RV) Kathrine Olldag (RV) Karsten Hønge (SF) Halime Oguz (SF) Jette Gottlieb (EL) Victoria Velasquez (EL) Christian Juhl (EL) Torsten Gejl (ALT) Hans Andersen (V) Anne Honoré Østergaard (V) <span class=\"MedlemsTitel\">nfmd.</span> Carsten Kissmeyer (V) Morten Dahlin (V) Stén Knuth (V) Ulla Tørnæs (V) Bent Bøgsted (DF) Jens Henrik Thulesen Dahl (DF) Dennis Flydtkjær (DF) Mads Andersen (KF) Birgitte Bergman (KF) Lars Boje Mathiesen (NB) Alex Vanopslagh (LA) </p>\r\n<p class=\"IkkeMedlemmer2\">Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.</p>\r\n<table>\r\n   <caption class=\"FolketingetsSammensaetning\">\r\n   </caption>\r\n   <tr>\r\n      <td class=\"PartiNavn\">Socialdemokratiet (S)</td>\r\n      <td class=\"PartiMandater\">49</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Venstre, Danmarks Liberale Parti (V)</td>\r\n      <td class=\"PartiMandater\">39</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Dansk Folkeparti (DF)</td>\r\n      <td class=\"PartiMandater\">16</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Socialistisk Folkeparti (SF)</td>\r\n      <td class=\"PartiMandater\">15</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Radikale Venstre (RV)</td>\r\n      <td class=\"PartiMandater\">14</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Enhedslisten (EL)</td>\r\n      <td class=\"PartiMandater\">13</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Det Konservative Folkeparti (KF)</td>\r\n      <td class=\"PartiMandater\">13</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Nye Borgerlige (NB)</td>\r\n      <td class=\"PartiMandater\">4</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Liberal Alliance (LA)</td>\r\n      <td class=\"PartiMandater\">3</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Alternativet (ALT)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Inuit Ataqatigiit (IA)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Siumut (SIU)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Sambandsflokkurin (SP)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Javnaðarflokkurin (JF)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Uden for folketingsgrupperne (UFG)</td>\r\n      <td class=\"PartiMandater\">8</td>\r\n      <td class=\"PartiNote\">\r\n      </td>\r\n   </tr>\r\n</table><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2020/1 LF 183",
            "stateLabel": "Vedtaget",
            "references": [
                {
                    "shortName": "2020/1 SF.L L 183",
                    "title": "Skriftlig fremsættelse (3. marts 2021) - L 183",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 221238,
                    "eliUri": "/eli/ft/20201XX00803",
                    "externalLink": ""
                },
                {
                    "shortName": "2020/1 LSF 183",
                    "title": "Forslag til Lov om kontant og skattefri udbetaling af efterlønsbidrag og fleksydelsesbidrag i 2022",
                    "presentationName": "Lovforslag som fremsat",
                    "documentTypeId": 400,
                    "documentId": 221235,
                    "eliUri": "/eli/ft/202012L00183",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/lovforslag/l183/index.htm"
                },
                {
                    "shortName": "2020/1 BTL 183",
                    "title": "Betænkning over Forslag til lov om kontant og skattefri udbetaling af efterlønsbidrag og fleksydelsesbidrag i 2022",
                    "presentationName": "Betænkning  over lovforslag",
                    "documentTypeId": 420,
                    "documentId": 222583,
                    "eliUri": "/eli/ft/202014L01003",
                    "externalLink": ""
                },
                {
                    "shortName": "2020/1 LSV 183",
                    "title": "Forslag til Lov om kontant og skattefri udbetaling af efterlønsbidrag og fleksydelsesbidrag i 2022",
                    "presentationName": "Lovforslag som vedtaget",
                    "documentTypeId": 410,
                    "documentId": 222801,
                    "eliUri": "/eli/ft/202013L00183",
                    "externalLink": ""
                },
                {
                    "shortName": "LOV nr 876 af 12/05/2021",
                    "title": "Lov om kontant og skattefri udbetaling af efterlønsbidrag og fleksydelsesbidrag i 2022",
                    "presentationName": "Lov",
                    "documentTypeId": 10,
                    "documentId": 222854,
                    "eliUri": "/eli/lta/2021/876",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "23/04/2021"
        },
        {
            "displayName": "Accession",
            "displayValue": "202014L01003"
        },
        {
            "displayName": "Entydig dokumentidentifikation",
            "displayValue": "AX026220"
        },
        {
            "displayName": "Dato for førstegangsindlæggelse",
            "displayValue": "23/04/2021"
        },
        {
            "displayName": "Dato for indlæggelse",
            "displayValue": "23/04/2021"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "183"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}