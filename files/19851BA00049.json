{
    "id": 106009,
    "title": "1985 BSF 49   FORSLAG TIL FOLKETINGSBESLUTNING OM EN FORBEDRING AF DE UNGES   BOLIGSITUATION ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 49",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 49 </P>  \r\n\r\n<P></P>  \r\n\r\n<P>Forslag til folketingsbeslutning om en forbedring af de unges  \r\n\r\n boligsituation </P>  \r\n\r\n<P></P>  \r\n\r\n<P>Fremsat af Lissa Mathiasen (S) Svend Andersen (S) Bakholt (S) Baadsgaard  \r\n\r\n (S) Knud Damgaard (S) Torben Lund (S) Kaj Poulsen (S) Søgaard (S) </P>  \r\n\r\n<P></P>  \r\n\r\n<P>den 22. november 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer boligministeren til at fremsætte forslag, der </P>  \r\n\r\n<P>vil give de unge en bedre situation på boligmarkedet. </P>  \r\n\r\n<P>Forslagene skal sikre: </P>  \r\n\r\n<P>1. at ungdomsboligkvoten forhøjes til 3.500 i foreløbig en 5-årig </P>  \r\n\r\n<P>periode, </P>  \r\n\r\n<P>2. at de til etablering af 3.500 ungdomsboliger pr. år afsatte </P>  \r\n\r\n<P>midler i deres helhed anvendes til at forøge antallet af </P>  \r\n\r\n<P>ungdomsboliger, </P>  \r\n\r\n<P>3. at der i forbindelse med byfornyelse indrettes et passende antal </P>  \r\n\r\n<P>ungdomsboliger, </P>  \r\n\r\n<P>4. at der ud over støttekvoten bevilges et beløb til støtte for </P>  \r\n\r\n<P>bestående ungdomsboliger, </P>  \r\n\r\n<P>5. at der afsættes midler til at gennemføre forsøgsbyggerier, </P>  \r\n\r\n<P>herunder til dækning af merudgifter ved eksperimentel virksomhed, </P>  \r\n\r\n<P>6. at den i 1984 indførte kommunale medfinansiering på </P>  \r\n\r\n<P>ungdomsboligområdet ophæves, </P>  \r\n\r\n<P>7. at rammebeløbet for etablering af ungdomsboliger forhøjes, </P>  \r\n\r\n<P>8. at der kan ydes et særligt tillæg til rammebeløbet pr. </P>  \r\n\r\n<P>værelsesenhed i de tilfælde, hvor indretning af værelserne er </P>  \r\n\r\n<P>forberedt til en ændret anvendelse, f.eks. til ældreboliger, </P>  \r\n\r\n<P>9. at der - med henblik på at opnå en optimal mulighed for </P>  \r\n\r\n<P>integration af unge med handicap blandt andre unge - gives tilskud </P>  \r\n\r\n<P>til merudgifter ved indretning af boliger for unge med handicap, </P>  \r\n\r\n<P>10. at der kan ydes individuel boligstøtte til lejere af </P>  \r\n\r\n<P>ungdomsboliger, der er opført som &#187;dubletter&#171;, dvs. 2 boliger,  \r\n\r\n der har fælles baderum og eventuelt fælles køkken, </P>  \r\n\r\n<P>11. at aldersgrænsen i lov om individuel boligstøtte for hjemmeboende </P>  \r\n\r\n<P>børn forhøjes fra 18 til 23 år, samt </P>  \r\n\r\n<P>12. en bedre beskyttelse af unge, som henvises til det private </P>  \r\n\r\n<P>værelsesmarked, mod urimelig huslejefastsættelse og urimelige </P>  \r\n\r\n<P>lejevilkår i øvrigt. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>De unges boligsituation er på trods af en forhøjelse af </P>  \r\n\r\n<P>ungdomsboligkvoten i 1982 forværret gennem de seneste år. </P>  \r\n\r\n<P>Socialdemokratiet ønsker derfor, at kvoten til ungdomsboliger </P>  \r\n\r\n<P>allerede fra 1986 og foreløbig i en 5-årig periode forhøjes til </P>  \r\n\r\n<P>3.500 boliger pr. år, og at der i forbindelse med byfornyelse </P>  \r\n\r\n<P>indrettes et rimeligt antal ungdomsboliger i de centrale bydele. </P>  \r\n\r\n<P>Kvoten på de 3.500 boliger skal være en reel kvota, hvor der ikke </P>  \r\n\r\n<P>længere skal foretages afskrivninger til støtte til bestående </P>  \r\n\r\n<P>ungdomsboliger. Den svarer derfor reelt til mere end en fordobling </P>  \r\n\r\n<P>af den nuværende ungdomsboligkvota. Der skal derfor samtidig </P>  \r\n\r\n<P>afsættes en ekstrabevilling til støtte til bestående </P>  \r\n\r\n<P>ungdomsboliger. Beløbet skal være af en sådan størrelse, at det er </P>  \r\n\r\n<P>tilstrækkeligt til at fortsætte den gældende driftsstøtte og til </P>  \r\n\r\n<P>at sikre, at nødvendige reparations- og genopretningsarbejder </P>  \r\n\r\n<P>bliver udført. </P>  \r\n\r\n<P>På grund af de forskellige behov, kommunerne har for at få opført </P>  \r\n\r\n<P>ungdomsboliger bl.a. på grund af uddannelsescentre o. lign., er </P>  \r\n\r\n<P>det helt urimeligt at belaste visse kommuner med en </P>  \r\n\r\n<P>medfinansiering. Socialdemokratiet ønsker derfor den i 1984 </P>  \r\n\r\n<P>indførte kommunale medfinansiering ophævet. </P>  \r\n\r\n<P>Erfaringerne har vist, at det specielt for ungdomsboliger mange </P>  \r\n\r\n<P>steder i landet har vist sig umuligt at overholde det gældende </P>  \r\n\r\n<P>rammebeløb. Der må derfor efter en forhandling med byggeriets </P>  \r\n\r\n<P>parter gennemføres en forhøjelse af rammebeløbet. </P>  \r\n\r\n<P>Da befolkningsfremskrivningerne viser, at antallet af unge og dermed </P>  \r\n\r\n<P>behovet for ungdomsboliger vil falde frem til år 2000, må </P>  \r\n\r\n<P>ungdomsboliger i et vist omfang planlægges og indrettes, så de </P>  \r\n\r\n<P>forholdsvis let kan ombygges og indrettes til andre formål. Der </P>  \r\n\r\n<P>tænkes herved ikke mindst på ældreboliger, hvor vi samtidig ved, </P>  \r\n\r\n<P>at behovet vil stige kraftigt i de kommende år. </P>  \r\n\r\n<P>For at tilskynde hertil må der kunne ydes et særligt tillæg til </P>  \r\n\r\n<P>rammebeløbet, samtidig med at staten betaler alle ydelser på det </P>  \r\n\r\n<P>deraf forøgede lån, så det ikke fører til ekstra høje huslejer for </P>  \r\n\r\n<P>unge, der flytter ind i disse boliger. </P>  \r\n\r\n<P>Det skal i denne sammenhæng påpeges, at et sådant fleksibelt byggeri </P>  \r\n\r\n<P>uvilkårligt vil nødvendiggøre forsøg og eksperimenter, der vil </P>  \r\n\r\n<P>kræve, at der stilles ekstra midler til rådighed. </P>  \r\n\r\n<P>Det kunne desuden være formålstjenligt at afprøve nye ideer om såvel </P>  \r\n\r\n<P>planlægning som boligformer og boligindretning m.v. i det nye </P>  \r\n\r\n<P>ungdomsboligbyggeri. Der bør derfor åbnes mulighed for at </P>  \r\n\r\n<P>gennemføre forsøgsbyggerier, således at staten uden kompenserende </P>  \r\n\r\n<P>besparelser på kvoten dækker de merudgifter, der følger af </P>  \r\n\r\n<P>forsøgene og eksperimenterne. Ved sådanne forsøg må staten </P>  \r\n\r\n<P>naturligvis også påtage sig de ekstra driftsomkostninger, der </P>  \r\n\r\n<P>følger af den eksperimentelle virksomhed, herunder også til </P>  \r\n\r\n<P>eventuelle skader eller ombygninger, hvis forsøget slår fejl. </P>  \r\n\r\n<P>Der har igennem de seneste år været et generelt politisk ønske om at </P>  \r\n\r\n<P>integrere personer med handicap, så de indgår i de almindelige </P>  \r\n\r\n<P>sociale sammenhænge. Det er således sket dels på skoleområdet, </P>  \r\n\r\n<P>dels i et vist omfang i det almennyttige boligbyggeri. For at opnå </P>  \r\n\r\n<P>at unge med et handicap kommer ud blandt andre unge, foreslås </P>  \r\n\r\n<P>derfor, at der skal gives et særligt tilskud til de merudgifter, </P>  \r\n\r\n<P>der er forbundet med indretningen af boligerne, så de er velegnede </P>  \r\n\r\n<P>til beboelse for unge med handicap. </P>  \r\n\r\n<P>Socialdemokratiet erkender, at de nævnte tiltag ikke vil kunne løse </P>  \r\n\r\n<P>alle unges boligproblemer. Nogle må derfor fortsat søge ind på det </P>  \r\n\r\n<P>private værelsesmarked, mens andre må blive boende hjemme. I en </P>  \r\n\r\n<P>samlet ungdomsboligpolitik må disse unge også tilgodeses. Der må </P>  \r\n\r\n<P>derfor skabes bedre beskyttelse af de unge mod urimelige huslejer </P>  \r\n\r\n<P>på det private værelsesmarked, og det må sikres, at de ikke </P>  \r\n\r\n<P>udsættes for urimelige lejevilkår i øvrigt. For at økonomiske </P>  \r\n\r\n<P>forhold ikke skal være afgørende for, at en ung, der ønsker det, </P>  \r\n\r\n<P>skal blive boende hjemme efter det fyldte 18. år, foreslås </P>  \r\n\r\n<P>aldersgrænsen i lov om individuel boligstøtte for hjemmeboende </P>  \r\n\r\n<P>børn forhøjet til 23 år. </P>  \r\n\r\n<P>Endelig foreslås en mindre ændring af lov om individuel boligstøtte, </P>  \r\n\r\n<P>så lejere af ungdomsboliger, der er opført som &#187;dubletter&#171;, får  \r\n\r\n</P>  \r\n\r\n<P>adgang til individuel boligstøtte efter tilsvarende regler, som </P>  \r\n\r\n<P>gælder for ungdomsboliger med eget køkken og bad. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00049"
        },
        {
            "displayName": "Entydig dokumentidentifikation",
            "displayValue": "CL005648"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "49"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}