{
    "id": 40699,
    "title": "Afslag på anmodning om tilladelse til sidestilling med afskrivningsberettigede bygninger. Virksomhed med udbredt anvendelse af edb ",
    "documentTypeId": "230",
    "isSagsforlobPeriodValid": false,
    "shortName": "AFG nr 18491 af 03/06/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ligningsrådet meddelte afslag på en anmodning om tilladelse til at  \r\n\r\n foretage skattemæssige afskrivninger på en bygning, som anvendtes af en  \r\n\r\n virksomhed med udbredt anvendelse af edb. Dog meddeltes tilladelse til  \r\n\r\n afskrivning på en del af bygningen som anvendtes til byggemarked og til lager  \r\n\r\n og forsendelse </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afslag på anmodning om tilladelse til  \r\n\r\n sidestilling med afskrivningsberettigede bygninger. Virksomhed med udbredt  \r\n\r\n anvendelse af edb </H1>  \r\n\r\n<P></P>  \r\n\r\n<BR>  \r\n\r\n<P> <B>Afskrivninger) </B></P>  \r\n\r\n<P>x  <I>sidestilling</I>  </P>  \r\n\r\n<P>x  <I>edb-bygninger</I>  </P>  \r\n\r\n<P>LR af 3/6 1997, 99/96-4260-00054 </P>  \r\n\r\n<P> <B>Et selskab anmodede om tilladelse efter afskrivningslovens § 18, stk.  \r\n\r\n 2, jf. stk. 1, litra a og c, til at foretage skattemæssige afskrivninger på  \r\n\r\n en bygning, som primært anvendtes i en virksomhed med udbredt anvendelse af  \r\n\r\n edb. Ligningsrådet kunne ikke imødekomme anmodningen for så vidt angår  \r\n\r\n bygningen som helhed, men kun for så vidt angår nogle lokaler, som var lejet  \r\n\r\n ud til et byggemarked, og for så vidt angår et lager-/forsendelsesrum. Der  \r\n\r\n henvises til Told- og Skattestyrelsens kommentar i TfS 1997.øøø.) </B></P>  \r\n\r\n<P> <I>Reference</I>  </P>  \r\n\r\n<P>AL § 18, stk. 2, jf. stk. 1, litra a </P>  \r\n\r\n<P>LV 1996 E.C.4.1.5. </P>  \r\n\r\n<P>Et selskab ansøgte om tilladelse efter afskrivningslovens § 18, stk. 2,  \r\n\r\n jf. stk. 1, litra a, til at foretage skattemæssige afskrivninger på en  \r\n\r\n bygning anvendt i en virksomhed med udbredt anvendelse af edb. </P>  \r\n\r\n<P>Selskabet erhvervede den pågældende ejendom den 1. juli 1995. Ejendommen  \r\n\r\n blev overtaget fra et andet selskab, som i vidt omfang udførte samme  \r\n\r\n arbejdsopgaver. </P>  \r\n\r\n<P>Ligningsrådet gav i 1987 den tidligere ejer tilladelse til at afskrive på  \r\n\r\n bygningen under henvisning til, at der fandt egentlig produktion sted, og at  \r\n\r\n denne skete ved inddatering til edb og i et mindre omfang sætning og  \r\n\r\n trykning. </P>  \r\n\r\n<P>Virksomheden bestod nu i katalogisering i en database, samt udgivelse af  \r\n\r\n kataloger, lister m.v., mens trykning og sætning ikke længere udførtes i  \r\n\r\n ejendommen, men sendtes ud. Inddateringslokalerne anddog 1.339 m2, 329,55 m2  \r\n\r\n var udlejet til et byggemarked, og 201,65 m2 anvendtes af ejeren til  \r\n\r\n lager/forsendelse. I dette rum var placeret en skæremaskine. Resten - 3.622,8  \r\n\r\n m2 - anvendtes til kontorer. </P>  \r\n\r\n<P>Ligningsrådet imødekom alene anmodningen, for så vidt angår de 329,55 m2,  \r\n\r\n som var lejet ud til et byggemarked, og for så vidt angår de 201,65 m2, som  \r\n\r\n anvendtes af ejeren til lager/forsendelse. I alt 531,20 m2. </P>  \r\n\r\n<P>Det er en forudsætning for, at der kan meddeles tilladelse til  \r\n\r\n sidestilling efter afskrivningslovens § 18, stk. 2, at det i den konkrete sag  \r\n\r\n må vurderes, <I>enten</I> at den omhandlede bygning kan sammenlignes med en  \r\n\r\n bestemt afskrivningsberettiget bygningeskategori nævnt i afskrivningslovens §  \r\n\r\n 18, stk. 1, litra a eller b <I>eller</I> at den ikke kan sammenlignes med en  \r\n\r\n bygningskategori, som er undtaget fra afskrivning efter afskrviningslovens §  \r\n\r\n 18, stk. 3-5, og herudover må antages at være udsat for en fysisk slitage  \r\n\r\n og/eller teknisk-økonomisk forældelse svarende til de i § 18, stk. 1, litra a  \r\n\r\n eller b, nævnte bygningskategorier. </P>  \r\n\r\n<P>For så vidt angår edb-bygninger, er det en forudsætning for tilladelse til  \r\n\r\n skattemæssige afskrivninger, at der er foretaget sådanne særlige  \r\n\r\n indretninger, at bygningen afviger fra en normal kontorbygning, og at  \r\n\r\n mulighederne for anvendelse af bygningen til andre formål vil være  \r\n\r\n begrænsede. Er dette tilfældet, vil der være en formodning for, at bygningen  \r\n\r\n er udsat for en teknisk-økonomisk forældelse, som berettiger til  \r\n\r\n skattemæssige afskrivninger. </P>  \r\n\r\n<P>Den fysiske slitage på bygningen vil ligeledes kunne indgå i vurderingen,  \r\n\r\n men vil dog oftest være af underordnet betydning i forhold til den  \r\n\r\n teknisk-økonomiske forældelse. </P>  \r\n\r\n<P>På baggrund af det i sagen oplyste kunne det konstateres, at bygningen i  \r\n\r\n det store hele fremstod og anvendtes som en almindelig kontorbygning.  \r\n\r\n Bygningen kunne dermed sammenlignes med de ikke-afskrivningsberettigede  \r\n\r\n kontorbygninger. </P>  \r\n\r\n<P>Dermed kunne anmodningen ikke imødekommes for bygningen som helhed.  \r\n\r\n Anmodningen kunne dog imødekommes, for så vidt angår den del af bygningen,  \r\n\r\n som var lejet ud til et byggemarked, og for så vidt angår  \r\n\r\n lager-/forsenelsesrummet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19971849101"
        },
        {
            "displayName": "Entydig dokumentidentifikation",
            "displayValue": "CA008669"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18491"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "03/06/1997"
        },
        {
            "displayName": "Administrerende myndighed",
            "displayValue": "Ligningsrådet"
        },
        {
            "displayName": "Ressortministeriets journalnummer",
            "displayValue": "99/96-4260-00054"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}