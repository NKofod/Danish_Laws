{
    "id": 118149,
    "title": "PERSONBESKATNING 1990   AFSNIT PS - BINDENDE FORHÅNDSBESKED ",
    "documentTypeId": "1490",
    "isSagsforlobPeriodValid": true,
    "shortName": "STV nr 20005 af 01/01/1990",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P><A HREF=\"#A1\">1. Lovens hovedregel </A> </P>  \r\n\r\n<P><A HREF=\"#A2\">2. Formelle betingelser - herunder betaling af afgift </A>  \r\n\r\n</P>  \r\n\r\n<P><A HREF=\"#A3\">3. Visse tvivlsspørgsmål kan afvises </A> </P>  \r\n\r\n<P><A HREF=\"#A4\">4. Forhåndsbesked kan påklages </A> </P>  \r\n\r\n<P><A HREF=\"#A5\">5. Forhåndsbesked er bindende for skattemyndighederne </A>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Afsnit PS - Bindende forhåndsbesked </H1>  \r\n\r\n<P></P>  \r\n\r\n<P>Ifølge lov nr.143 af 13.april 1983 kan skatteydere få bindende  \r\n\r\n forhåndsbesked om skattespørgsmål m.v. </P>  \r\n\r\n<P>I tilknytning til loven findes bekendtgørelse nr.441 af 10.juni 1987 vedr.  \r\n\r\n afgiftsberegning m.v. ved anmodninger om bindende forhåndsbesked samt  \r\n\r\n cirkulære nr.139 af 5.sept. 1983 om loven. </P>  \r\n\r\n<A NAME=\"\"A1\"\"></A>\r\n\r\n<DIV CLASS=REFPUNKT ID=\"A1\">  \r\n\r\n<P>1. Lovens hovedregel </P>  \r\n\r\n<P>Efter lovens § 1 kan enhver hos Ligningsrådet få svar - forhåndsbesked -  \r\n\r\n på spørgsmål vedrørende almindelig eller særlig indkomstskat, kulbrinteskat,  \r\n\r\n selskabsskat eller formueskat, indkomstskat og tillægsafgift efter  \r\n\r\n pensionsbeskatningsloven eller afgift efter lov om frigørelsesafgift samt  \r\n\r\n skattegodtgørelse efter SSL § 17 A. </P>  \r\n\r\n<P>Eventuel ny lovgivning inden for de nævnte områder vil ligeledes være  \r\n\r\n omfattet, jf. Skat 1987.4.296. </P>  \r\n\r\n<P>Ordningen omfatter derimod  <I>ikke</I>  arve- og gaveafgift,  \r\n\r\n realrenteafgift eller kildeskattespørgsmål (opkrævningsspørgsmål). Loven  \r\n\r\n ændrer ikke de særlige regler i KL § 33 A om bindende forhåndsbesked inden  \r\n\r\n for dødsbobeskatningen. </P>  \r\n\r\n<P>Der kan kun gives bindende forhåndsbesked, hvis det findes  <I>af  \r\n\r\n væsentlig betydning</I>  for vedkommende skatteyder at få et sådant svar.  \r\n\r\n Afgørende for, om spørgsmålet har væsentlig betydning, vil som hovedregel  \r\n\r\n være dets økonomiske aspekter, men også spørgsmål, der isoleret betragtet er  \r\n\r\n af mindre økonomisk betydning, kan besvares. Der er bl.a. tænkt på  \r\n\r\n situationer, hvor dispositionen i tilfælde af gunstigt svar tænkes gentaget,  \r\n\r\n eller hvor situationen er årligt tilbagevendende. </P>  \r\n\r\n<P>Bindende forhåndsbesked kan efter § 1, stk.3,  <I>i almindelighed ikke  \r\n\r\n</I> gives om den skattemæssige virkning af  <I>en disposition, der er  \r\n\r\n gennemført.</I>  Der vil dog efter omstændighederne være mulighed for at få  \r\n\r\n forhåndsbesked også om dispositioner, der er gennemført. Dette vil f.eks.  \r\n\r\n gælde, hvor den skatte- eller afgiftsmæssige bedømmelse af den foretagne  \r\n\r\n disposition kan påvises at have væsentlig interesse for forespørgerens  \r\n\r\n stillingtagen til fremtidige dispositioner. Alene en henvisning til at en  \r\n\r\n besvarelse vil have betydning for størrelsen af fremtidige afskrivninger m.v.  \r\n\r\n medfører efter Told- og Skattestyrelsens opfattelse ikke, at forhåndsbesked  \r\n\r\n bør gives. </P>  \r\n\r\n<P> <I>Bevillingssager falder uden for</I>  området for loven om bindende  \r\n\r\n forhåndsbesked. Som eksempel kan nævnes dispensationer i henhold til LL § 16  \r\n\r\n A, stk.2, om udlodninger fra selskaber i forbindelse med nedsættelse af  \r\n\r\n kapitalen, og LL § 16 B, stk.6, om afståelse af aktier m.v. til det  \r\n\r\n udstedende selskab. Også tilladelse til sambeskatning er et  \r\n\r\n bevillingsspørgsmål, jf. SSL § 31. Anmodninger, der angår sådanne områder, må  \r\n\r\n derfor afvises og behandles som bevillingssager i sædvanlig instansfølge.  \r\n\r\n</P>  \r\n\r\n</DIV>  \r\n\r\n<A NAME=\"\"A2\"\"></A>\r\n\r\n<DIV CLASS=REFPUNKT ID=\"A2\">  \r\n\r\n<P>2. Formelle betingelser - herunder betaling af afgift </P>  \r\n\r\n<P>Anmodning om forhåndsbesked skal efter lovens § 2 være indsendt skriftligt  \r\n\r\n til  <I>Told- og Skattestyrelsen) inden tidspunktet for rettidig indgivelse  \r\n\r\n af selvangivelse for det indkomstår, besvarelsen har betydning for.</I>  \r\n\r\n  Anmodningen skal indeholde alle de oplysninger af betydning for svaret, som  \r\n\r\n står til forespørgerens rådighed. Hvis Told- og Skattestyrelsen for at kunne  \r\n\r\n tage stilling til spørgsmålet må anmode forespørgeren om yderligere  \r\n\r\n oplysninger eller dokumentation, skal denne efterkomme anmodningen inden den  \r\n\r\n frist, styrelsen fastsætter. Efterkommes anmodningen ikke, kan spørgsmålet  \r\n\r\n afvises. Svaret kan også begrænses til de forhold, der skønnes tilstrækkeligt  \r\n\r\n oplyst. </P>  \r\n\r\n<P>Samtidig med indsendelsen af anmodning om bindende forhåndsbesked skal der  \r\n\r\n betales  <I>en afgift på 1.300 kr.</I>  (i 1991). Denne afgift kan forhøjes i  \r\n\r\n tilfælde, hvor den beskrevne disposition har et betydeligt økonomisk omfang,  \r\n\r\n eller hvor besvarelsen af forespørgslen er særlig arbejdskrævende, jf. lovens  \r\n\r\n § 7, stk.1. samt bkg. nr. 441 af 10.juni 1987, der giver nærmere  \r\n\r\n retningslinjer om eventuelt forhøjet afgift. Ligningsrådets afgørelser om  \r\n\r\n forhøjelse af afgiften kan indbringes for Skatteministeriet. </P>  \r\n\r\n<P>Sagen tages ikke op til realitetsbehandling, før afgiften er betalt,  \r\n\r\n ligesom der i de tilfælde hvor der skal betales yderligere afgift ikke  \r\n\r\n afgives svar, før denne er betalt. Afviser Ligningsrådet at besvare et  \r\n\r\n spørgsmål eller trækkes anmodningen tilbage,  <I>kan afgiften tilbagebetales  \r\n\r\n helt eller delvis.</I>   <I>Ved en Landsskatteretskendelse er det fastslået,  \r\n\r\n at afgift for bindende forhåndsbesked ikke anses for fradragsberettiget, jf.  \r\n\r\n Skat 1990.4.276. </I>  </P>  \r\n\r\n</DIV>  \r\n\r\n<A NAME=\"\"A3\"\"></A>\r\n\r\n<DIV CLASS=REFPUNKT ID=\"A3\">  \r\n\r\n<P>3. Visse tvivlsspørgsmål kan afvises </P>  \r\n\r\n<P>Hvis spørgsmålet om forhåndsbesked er af en sådan beskaffenhed, at det  \r\n\r\n ikke kan besvares med fornøden sikkerhed, eller hvis andre hensyn taler  \r\n\r\n afgørende mod at fremkomme med en besvarelse, kan Ligningsrådet efter lovens  \r\n\r\n § 3 afvise spørgsmålet. Det samme gælder, hvis det ikke er af væsentlig  \r\n\r\n betydning for forespørgeren at få svar på det stillede spørgsmål.  \r\n\r\n Ligningsrådets afgørelser, der går ud på afvisning, kan ikke indbringes for  \r\n\r\n Landsskatteretten eller domstolene. </P>  \r\n\r\n<P>Det fremgår af bemærkningerne til lovforslagets § 3, at man især har tænkt  \r\n\r\n på  <I>værdiansættelsesspørgsmål</I>  og spørgsmål, hvor  <I>alternative  \r\n\r\n løsningsmuligheder</I>  ønskes skattemæssigt belyst  <I>(skattetænkning).</I>  \r\n\r\n</P>  \r\n\r\n<P>Ved  <I>værdiansættelse af fast ejendom</I>  gælder den særlige praksis,  \r\n\r\n at kontante værdiansættelser, der ligger inden for +/- 15% af  \r\n\r\n kontantejendomsværdien, normalt ikke vil blive kritiseret af  \r\n\r\n ligningsmyndighederne, medmindre der er foretaget væsentlige ændringer af  \r\n\r\n ejendommen (til- eller ombygninger) siden sidste vurdering, eller vurderingen  \r\n\r\n i øvrigt må antages at være behæftet med væsentlige fejl, jf. herved  \r\n\r\n skd.cirk. nr.185 af 17.nov. 1982. For  <I>unoterede aktier m.v.</I>  gælder,  \r\n\r\n at den i cirkulærets punkt 17, angivne fremgangsmåde kan anvendes. Som følge  \r\n\r\n heraf er der i sådanne sager i almindelighed ikke behov for en bindende  \r\n\r\n forhåndsbesked. Uanset dette, gives der normalt forhåndsbesked om disse  \r\n\r\n værdiansættelsesspørgsmål, såfremt der indsendes anmodning herom. Se i øvrigt  \r\n\r\n ligningsvejledningen om aktionærer og selskaber, afsnit SF. </P>  \r\n\r\n<P>Ligningsrådet har med hjemmel i lovens § 3 i en del tilfælde afvist at  \r\n\r\n give bindende forhåndsbesked i  <I>sager om ophør eller indtræden af fuld  \r\n\r\n skattepligt,</I>  jf. kildeskattelovens § 1, nr.1. Ved afgørelser om fuld  \r\n\r\n skattepligt lægges der vægt på, om den pågældende ved at grunde husstand,  \r\n\r\n leje sig bolig eller ved andre foranstaltninger har tilkendegivet, at han  \r\n\r\n agter at have hjemsted her. Det beror således på en samlet vurdering af  \r\n\r\n skatteyderens forhold, herunder den boligmæssige, økonomiske og  \r\n\r\n familiemæssige tilknytning, om den fulde skattepligt foreligger. </P>  \r\n\r\n<P>Der er dog ikke tale om en generel linie, idet Ligningsrådet har givet  \r\n\r\n bindende forhåndsbesked i andre sager om ophør af skattepligt, hvor de  \r\n\r\n faktiske oplysninger har været af en sådan karakter, at afgørelsen ikke  \r\n\r\n frembød større tvivl. </P>  \r\n\r\n</DIV>  \r\n\r\n<A NAME=\"\"A4\"\"></A>\r\n\r\n<DIV CLASS=REFPUNKT ID=\"A4\">  \r\n\r\n<P>4. Forhåndsbesked kan påklages </P>  \r\n\r\n<P>Den givne forhåndsbesked kan efter lovens § 5  <I>indbringes for  \r\n\r\n Landsskatteretten</I>  senest 3 måneder efter modtagelsen af beskeden. Klagen  \r\n\r\n skal ske skriftligt i den form, der er foreskrevet i skattestyrelseslovens §  \r\n\r\n 25, stk.2, og behandles efter de regler, der er fastsat i  \r\n\r\n skattestyrelsesloven. Landsskatterettens kendelser vedrørende forhåndsbesked  \r\n\r\n kan  <I>indbringes for domstolene </I> af såvel forespørgeren som af  \r\n\r\n skatteministeren inden 3 måneder efter kendelsens afsigelse. Sag anlægges ved  \r\n\r\n den landsret, i hvis kreds forespørgeren har hjemting ved sagens anlæg. </P>  \r\n\r\n<P>Ved Landsskatterettens klagebehandling af en bindende forhåndsbesked kan  \r\n\r\n retten alene træffe afgørelse på det grundlag, der forelå på tidspunktet for  \r\n\r\n forhåndsbeskedens afgivelse. Der kan således ikke efterfølgende ændres på  \r\n\r\n formuleringen af anmodningen om bindende forhåndsbesked gennem en  \r\n\r\n klagebehandling ved Landsskatteretten, jf. Skat 1989.7.549. </P>  \r\n\r\n</DIV>  \r\n\r\n<A NAME=\"\"A5\"\"></A>\r\n\r\n<DIV CLASS=REFPUNKT ID=\"A5\">  \r\n\r\n<P>5. Forhåndsbesked er bindende for skattemyndighederne </P>  \r\n\r\n<P>Forhåndsbesked fra Ligningsrådet  <I>har bindende virkning for  \r\n\r\n skattemyndighederne</I>  ved behandlingen af det beskrevne forhold, jf.  \r\n\r\n lovens § 6. </P>  \r\n\r\n<P>Hvis der er sket  <I>ændringer i den lovgivning,</I>  der danner grundlag  \r\n\r\n for forhåndsbeskeden, eller hvis der er sket ændringer i de faktiske  \r\n\r\n forudsætninger, der har været bestemmende for forhåndsbeskeden, er  \r\n\r\n skattemyndighederne ikke bundet. </P>  \r\n\r\n<P>Loven hindrer ikke, at skattemyndighederne ved ligningen undlader at lægge  \r\n\r\n en afgiven forhåndsbesked til grund, når der  <I>efterfølgende er sket  \r\n\r\n ændringer af praksis,</I>  som det vil være gunstigere for forespørgeren at  \r\n\r\n få lagt til grund. </P>  \r\n\r\n<P>Forhåndsbeskeden er  <I>derimod ikke bindende for vedkommende  \r\n\r\n skatteyder.</I>  Dette betyder, at det står skatteyderen frit at selvangive i  \r\n\r\n strid med en meddelt forhåndsbesked, og han har herefter mulighed for at få  \r\n\r\n prøvet sagen i den almindelige klageinstansfølge. Skatteankenævnet og Told-  \r\n\r\n og skatteregionen vil under en sådan klagesag være bundet af Ligningsrådets  \r\n\r\n forhåndsbesked. </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19902P00018"
        },
        {
            "displayName": "Entydig dokumentidentifikation",
            "displayValue": "AN007107"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1990"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}