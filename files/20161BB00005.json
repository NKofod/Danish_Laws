{
    "id": 184238,
    "title": "Forslag til folketingsbeslutning om afskaffelse af flygtninges retskrav på bolig",
    "documentTypeId": "480",
    "isSagsforlobPeriodValid": true,
    "shortName": "2016/1 BSF 5",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 6. oktober 2016 af Martin Henriksen (DF), Kristian Thulesen Dahl (DF), Søren Espersen (DF), Marie Krarup (DF), Christian Langballe (DF), Merete Dea Larsen (DF), Peter Kofod Poulsen (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om afskaffelse af flygtninges retskrav på bolig</p>\r\n<p class=\"NormalInd\">Regeringen pålægges inden udgangen af 2016 at tage initiativ til at ændre de relevante regler, således at flygtninges retskrav på boliger afskaffes helt og flygtninge selv bliver ansvarlige for at finde og finansiere en bolig i den kommune, de er visiteret til. Flygtninge må dog ikke bosætte sig i boliger, som er beliggende i et ghettoområde anført på ghettolisten. Såfremt en flygtning ikke er i stand til at finde en egnet bolig, skal pågældende anvises ophold i et asylcenter mod betaling.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p style=\"text-align: justify;\">Forslaget er en uændret genfremsættelse af B 191 »Forslag til folketingsbeslutning om afskaffelse af flygtninges retskrav på bolig«, folketingsåret 2015-16. Forslaget blev fremsat, men nåede ikke at blive førstebehandlet.</p>\r\n<p class=\"NormalInd\">Kommunernes udgifter til midlertidige boliger til flygtninge er eksploderet. Alene i 2016 har kommunerne meromkostninger på 340 millioner kroner, jf. artiklen »KL kræver at regeringen betaler 10.000 nye boliger« bragt i Politiken den 26. februar 2016. Udgifterne til indkvartering truer med at medføre en ringere service for borgerne, hvilket særlig vil gå ud over børnene og de ældre. Og det store pres på boligmarkedet betyder, at danske skatteydere, der har behov for en bolig, kommer bagest i boligkøen hos kommunerne.</p>\r\n<p class=\"NormalInd\">I Kolding Kommune oplevede man for nylig, at ti ud af ti flygtninge sagde nej til den permanente bolig, de var blevet tilbudt af kommunen, fordi de hellere ville bo andre steder, jf. artiklen »Borgmester: Fjern flygtninges ret til bolig« bragt på www.dr.dk den 31. marts 2016.</p>\r\n<p class=\"NormalInd\">Det er efter forslagsstillernes opfattelse urimeligt og uforståeligt, at flygtninge får særbehandling i forhold til andre boligsøgende, og det bliver helt grotesk, når flygtningene så ovenikøbet siger nej til den tilbudte bolig. Dernæst kommer, at kommunens sagsbehandlere bruger tid og ressourcer på at efterleve lovens krav om at finde og tilbyde boliger til flygtninge, som så slet ikke er interesseret i boligen. Disse ressourcer og i sidste ende skattekroner kan med fordel bruges mere udbytterigt på andre opgaver i kommunen.</p>\r\n<p class=\"NormalInd\">På denne baggrund mener forslagsstillerne, at kommunernes pligt til at anvise boliger til flygtninge skal afskaffes. Dette gælder både i forhold til midlertidige boliger og i forhold til permanente boliger. Det betyder, at flygtninge ikke længere skal have et såkaldt retskrav på boliger. Derimod skal den pågældende selv tage ansvaret for at finde og finansiere en egnet bolig i den kommune, den pågældende er anvist til.</p>\r\n<p class=\"NormalInd\">Flygtninge må dog ikke bosætte sig i en bolig, som er beliggende i et ghettoområde, jf. § 61 a i lov om almene boliger m.v., eller i et område som nævnt i § 51 b, stk. 3 og 4. Seneste ghettoliste offentliggjort den 1. december 2015 ses her http://uibm.dk/filer/bolig/ghettolisten/ghettolisten-dec-2015docx. pdf. Ved seneste ghettoliste konstateres det laveste antal ghettoområder siden 2010, hvor opgørelse over ghettoer blev indført.</p>\r\n<p class=\"NormalInd\">Såfremt en flygtning ikke er i stand til at finde en egnet bolig, skal pågældende anvises ophold i et asylcenter mod betaling. Indtil flygtningen på egen hånd har fundet en bolig i den kommune, hvortil vedkommende er visiteret, skal den pågældende forblive i et asylcenter.</p>\r\n<p class=\"NormalInd\">Det forventes, at forslaget, såfremt det gennemføres, vil medføre store administrative lempelser for kommunerne. Det forventes ligeledes, at forslaget på sigt vil have en positiv effekt på holdbarheden i dansk økonomi, da Danmark vil fremstå mindre attraktivt som asylland, såfremt retskravet på en bolig helt afskaffes.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Martin Henriksen </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om afskaffelse af flygtninges retskrav på bolig.</p>\r\n<p class=\"ForslagsNummer\">(Beslutningsforslag nr. B 5)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2016/1 BF 5",
            "stateLabel": "Forkastet",
            "references": [
                {
                    "shortName": "2016/1 BSF 5",
                    "title": "Forslag til folketingsbeslutning om afskaffelse af flygtninges retskrav på bolig",
                    "presentationName": "Beslutningsforslag som fremsat",
                    "documentTypeId": 480,
                    "documentId": 184238,
                    "eliUri": "/eli/ft/20161BB00005",
                    "externalLink": ""
                },
                {
                    "shortName": "2016/1 BTB 5",
                    "title": "Betænkning over Forslag til folketingsbeslutning om afskaffelse af flygtninges retskrav på boliger",
                    "presentationName": "Betænkning over beslutningsforslag",
                    "documentTypeId": 500,
                    "documentId": 186837,
                    "eliUri": "/eli/ft/20161DB00560",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20161/beslutningsforslag/b5/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "07/10/2016"
        },
        {
            "displayName": "Accession",
            "displayValue": "20161BB00005"
        },
        {
            "displayName": "Entydig dokumentidentifikation",
            "displayValue": "AX019145"
        },
        {
            "displayName": "Dato for førstegangsindlæggelse",
            "displayValue": "07/10/2016"
        },
        {
            "displayName": "Dato for indlæggelse",
            "displayValue": "07/10/2016"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "5"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}