{
    "id": 153333,
    "title": "Ankestyrelsens principafgørelse 255-10 om arbejdsskade - færden - på vej til eller fra arbejde - privat hændelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10429 af 23/12/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 255-10 om arbejdsskade - færden - på vej til eller fra arbejde - privat hændelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Skadelidte kunne ikke anses for at være i arbejde for en arbejdsgiver, da hun efter arbejdstids ophør blev påkørt af en bil på virksomhedens parkeringsplads.</p>\r\n   <p class=\"TekstGenerel\">Ulykker på arbejdspladsens matrikel er som hovedregel dækket af loven.</p>\r\n   <p class=\"TekstGenerel\">I dette tilfælde fandt Ankestyrelsen dog, at arbejdsforholdet var uden betydning for, at ulykken skete.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 5</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Begrundelsen for afgørelsen</p>\r\n<p>Vi vurderer, at skadelidtes håndledsgener ikke er en følge af arbejdet eller de forhold, det er foregået under. Begrundelsen er, at skaden skete, da skadelidte blev påkørt af en bil på en parkeringsplads efter arbejdstids ophør, og at arbejdsforholdet var uden betydning for at ulykken skete.</p>\r\n<p>Det ændrer ikke ved vores vurdering, at parkeringspladsen ligger på virksomhedens matrikel.</p>\r\n<p>Vi har desuden lagt vægt på, at der ikke er oplyst om forhold ved parkeringspladsen eller hændelsen i øvrigt, der har været medvirkende årsag til ulykken, og som virksomheden bør bære risikoen for.</p>\r\n<p>Skadelidte er således ikke omfattet af loven, idet skaden indtraf som følge af private handlinger.</p>\r\n<p>Ved en arbejdsskade forstås efter loven en ulykke, der er en følge af arbejdet eller de forhold, det er foregået under.</p>\r\n<p>Arbejdsgiveren bærer som udgangspunkt risikoen for skader, der sker under ophold på arbejdsstedet i arbejdstiden. Når ulykken indtræffer på arbejdsstedet, vil der efter sagens natur være en formodning for, at ulykken skyldes arbejdet eller de forhold, hvorunder det foregår.</p>\r\n<p>Ansatte er da også som udgangspunkt omfattet af loven under færden i forbindelse med arbejdets påbegyndelse og afslutning.</p>\r\n<p>Som hovedregel afgrænses arbejdsstedet ved indgangen til den pågældende arbejdsplads. Man er således ikke længere omfattet, når man har forladt hovedindgangen eller matriklen og er trådt ud på offentlig vej/område.</p>\r\n<p>Ulykken skal som udgangspunkt bedømmes efter lovens hovedregel, hvorefter ulykker, der indtræffer på virksomhedens matrikel er omfattet af arbejdsskadesikringsloven. Vi finder imidlertid på baggrund af en konkret vurdering, at lovens hovedregel skal fraviges, idet virksomheden ikke bør være ansvarlig for en skade, der alene er indtruffet som følge af private handlinger.</p>\r\n<p>Vi har lagt til grund, at skadelidte er produktionsmedarbejder på en elektronikvirksomhed. Hun blev påkørt, da hun var gået ud på parkeringspladsen for at tage hjem efter arbejdsdagens afslutning. En bil bakkede ud mellem to andre parkerede biler og ramte skadelidte. Påkørslen var årsag til, at hun fik smerter i højre håndled.</p>\r\n<p>Oplysningerne om hændelsen og skadelidtes erhvervsmæssige situation fremgår særligt at virksomhedens og skadelidtes besvarelse af Arbejdsskadestyrelsens spørgeskemaer samt virksomhedens brev af 1. november 2009.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Virksomheden er uenig i Arbejdsskadestyrelsens afgørelse. Virksomheden mener, at færdselsloven er gældende, idet parkeringspladsen er fælles, og offentligheden har adgang til parkering. Virksomheden henviser endvidere til, at virksomhedens cirka 3000 årlige gæster, fragtmænd, posten, sælgere m.fl. benytter parkeringspladsen. I weekenden benyttes pladsen desuden af foreninger til parkering.</p>\r\n<p>Vi har under vores behandling af sagen bedt om en uddybning af hændelsesforløbet og virksomhedens forhold. Oplysningerne er indgået i vores behandling af sagen. Vi henviser nærmere til begrundelsen ovenfor.</p>\r\n<p>Vi bemærker afslutningsvist, at vi alene har truffet afgørelse efter arbejdsskadelovgivningen.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af</p>\r\n<p>• de oplysninger, som forelå, da Arbejdsskadestyrelsen traf afgørelse i sagen</p>\r\n<p>• Arbejdsskadestyrelsens afgørelse af 11. september 2009. Ved denne afgørelse blev hændelsen den 9. februar 2009 anerkendt som en arbejdsskade. Skadelidte fik samtidig afslag på godtgørelse for varigt mén og erstatning for tab af erhvervsevne</p>\r\n<p>• klagen til Ankestyrelsen</p>\r\n<p>• Arbejdsskadestyrelsens brev om genvurdering</p>\r\n<p>• brev af 1. november 2009 fra virksomheden</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 1. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20101042925"
        },
        {
            "displayName": "Entydig dokumentidentifikation",
            "displayValue": "BS006136"
        },
        {
            "displayName": "Dato for indlæggelse",
            "displayValue": "02/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10429"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "23/12/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1221429-09"
        },
        {
            "displayName": "Stikord",
            "displayValue": "255-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}