{
    "id": 232582,
    "title": "Pressenævnets kendelse i sag nr. 2022-80-0839",
    "documentTypeId": "240",
    "isSagsforlobPeriodValid": true,
    "shortName": "KEN nr 9913 af 23/08/2022",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2022-80-0839</p>\r\n<div class=\"Resume\">\r\n   <p class=\"TekstGenerel\">Brug af genrefoto fra fotodatabase gav anledning til kritik</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">A4 Arbejdsmiljø bragte i marts måned en artikel, hvor arbejdsmiljøet på landets apoteker blev kritiseret. Som illustration til artiklen var bragt et billede af en apoteker, der på billedet var fuldt genkendelig. Apotekeren henvendte sig herefter til A4 Arbejdsmiljø, og billedet blev samme dag fjernet og erstattet af et andet. Apotekeren klagede til Pressenævnet over, at billedet af ham var bragt uden hans samtykke. Pressenævnet fandt, at billedet kunne give det fejlagtige indtryk, at kritikken af arbejdsmiljøet på apotekerne blandt andet var rettet mod apotekeren på billedet, og udtalte kritik.</p>\r\n</div>\r\n<p>[Klager] har klaget til Pressenævnet over artiklen ”<span class=\"Italic\">Apoteker-ansatte slår alarm om presset</span></p>\r\n<p>\r\n   <span class=\"Italic\">arbejdsmiljø: 'Tankstationssalg' sætter medicinsikkerhed under alvorligt pres</span>”, bragt den 18. marts 2022 på A4arbejdsmiljø. dk, idet [Klager] mener, at god presseskik er tilsidesat.</p>\r\n<p>\r\n</p>\r\n<p>[Klager] har klaget over, at der som illustration til artiklen uden hans samtykke blev bragt et portrætbillede af ham.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>A4 Arbejdsmiljø bragte den 18. marts 2022, kl. 06.00, artiklen ”<span class=\"Italic\">Apoteker-ansatte slår alarm om presset arbejdsmiljø: 'Tankstationssalg' sætter medicinsikkerhed under alvorligt pres</span>”.</p>\r\n<p>\r\n</p>\r\n<p>Over overskriften er der indsat et billede fra et apotek. På billedet vises en apoteker iført en sort bluse med apotekets logo på. Apotekeren står bag skranken og taler med en kunde, der står med ryggen til. Af billedteksten fremgår:</p>\r\n<p>\r\n</p>\r\n<p>”Ændrede arbejdsvilkår og øget fokus på mersalg af ikke-medicinske produkter presser apotekernes arbejdsmiljø (genrefoto). Foto: […]”</p>\r\n<p>\r\n</p>\r\n<p>Billedet blev samme dag kl. ca. 10 afpubliceret, og der blev bragt et andet foto til artiklen. Dette billede blev kl. ca. 11 samme dag ligeledes afpubliceret. Over artiklen fremgår nu et genrebillede af en sygeplejerske, der står med ryggen til fotografen foran en medicinhylde.</p>\r\n<p>\r\n</p>\r\n<p>Af artiklen fremgår blandt andet:</p>\r\n<p>\r\n</p>\r\n<p>”Ændrede arbejdsvilkår og øget fokus på salg af ikke-medicinske varer presser</p>\r\n<p>apoteker-ansattes arbejdsmiljø. Nu frygter Farmakonomforeningen, at situationen</p>\r\n<p>kan få samfundsmæssige konsekvenser.</p>\r\n<p>Landets apoteker-ansatte bruger stadig mere tid på at sælge rynke-creme og andre</p>\r\n<p>ikke-medicinske produkter. Det tager tid fra den medicinfaglige rådgivning af</p>\r\n<p>kunderne, og det er en daglig stressfaktor for de ansatte. Sådan lyder det i et opråb fra Farmakonomforeningen, der advarer om, at situationen kan få konsekvenser for medicinsikkerheden på apotekerne.</p>\r\n<p>- Når vi bliver målt på noget, der minder om tankstationssalg, er der mindre tid til</p>\r\n<p>fagligheden og den nødvendige rådgivning om medicin med kunden. Farmakonomer</p>\r\n<p>fanger ofte medicinfejl. Men når vi bliver målt på vores evne til at sælge andet end</p>\r\n<p>medicin, så kommer medicinsikkerheden under et alvorligt pres, siger [Person A], formand for Farmakonomforeningen.</p>\r\n<p>Flere apoteker opererer med personlige salgsmål for den enkelte ansat. Det betyder,</p>\r\n<p>at deres præstationer på jobbet bliver målt på, hvor gode de er til at sælge cremer og</p>\r\n<p>kosttilskud foruden almindelig medicin.</p>\r\n<p>[…]</p>\r\n<p>\r\n   <span class=\"Italic\">Tager vagter på fridage</span>\r\n</p>\r\n<p>Ifølge farmakonomerne er arbejdsmiljøet er også blevet yderligere presset af, at man i 2015 ændrede apotekerloven. Ændringen har betydet, at åbningstiden er blevet</p>\r\n<p>udvidet, og at der er blevet åbnet flere apoteker på landsplan for at imødekomme</p>\r\n<p>borgernes behov.</p>\r\n<p>[…]</p>\r\n<p>Samtidig er antallet af medarbejdere ikke tilsvarende steget. Der er kommet mere</p>\r\n<p>weekendarbejde, og den enkelte ansat må i stigende grad finde sig i at tage vagter på</p>\r\n<p>andre apoteker for at dække ind for sygefravær.</p>\r\n<p>[…]</p>\r\n<p>En ny undersøgelse fra forsknings- og analysecentret Vive viser, at stress er et</p>\r\n<p>voksende problem blandt farmakonomer. Faktisk oplever farmakonomer mere stress end den gennemsnitlige lønmodtager på tværs af brancher. Ifølge Vive-undersøgelsen scorer farmakonomer 50,3 på en stress-score, mens den gennemsnitlig lønmodtager scorer 40. Og knap 40 procent af alle farmakonomer har i de seneste fire uger oplevet at blive kaldt på arbejde på en fridag, viser undersøgelsen.</p>\r\n<p>[…]</p>\r\n<p>\r\n   <span class=\"Italic\">Anerkender udfordringer i arbejdsmiljøet</span>\r\n</p>\r\n<p>I Apotekerforeningen erkender man, at ændringen af apotekerloven har konsekvenser for trivslen hos de ansatte.</p>\r\n<p>- Rapporten (Vive-undersøgelsen, red.) peger på, at den politiske beslutning fra 2015</p>\r\n<p>om at skabe mere konkurrence apotekerne imellem har skabt et mere presset</p>\r\n<p>arbejdsmiljø. Personalemanglen på apotekerne forstærkes i øjeblikket af, at</p>\r\n<p>sygehusene i stigende grad er begyndt at rekruttere farmakonomer, udtaler [Person B], formand for Apotekerforeningen, i et skriftligt svar til A4 Arbejdsmiljø. Han mener, at lovændringen har været en succes, fordi den har sikret borgerne en større tilgængelighed og bedre service. Men succesen har en bagside, som har betydet et ringere arbejdsmiljø for medarbejderne. Der skal sikres et bedre grundlag for rekruttering af farmakonomer til apotekerne, og så skal elevoptaget til skolerne øges, mener [Person B].</p>\r\n<p>[…]</p>\r\n<p>Siden ændringen af apotekerloven i 2015 er antallet af apoteker på landsplan steget</p>\r\n<p>fra 312 til 521 filialer. ”</p>\r\n<p>\r\n</p>\r\n<p>[Klager]s klage er modtaget i Pressenævnet den 30. marts 2022.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>[Klager] har anført, at det billede af ham, der er brugt som blikfang for artiklen, må betragtes som et portrætfoto, og at det er bragt uden hans viden og tilladelse. Artiklen handler om apotekerbranchen, men handler ikke om ham som apoteker, og der bliver i artiklen ikke refereret til ham, ligesom han ikke har haft mulighed for at kommentere artiklen.</p>\r\n<p>\r\n</p>\r\n<p>Artiklen handler om arbejdsmiljø, som er et vigtigt parameter ved rekruttering. Derfor er det skadeligt for ham som apoteker, når han bliver kædet sammen med en artikel, der handler om dårligt arbejdsmiljø.</p>\r\n<p>\r\n</p>\r\n<p>Herudover er artiklen blevet spredt hurtigt, da den har været delt på LinkedIn af de faglige organisationer.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 A4 Arbejdsmiljøs synspunkter</span>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>A4 Arbejdsmiljø har indledningsvist anført, at artiklen omhandler en undersøgelse, der viser, at apotekeransatte har problemer med arbejdsmiljøet generelt, og at deres fagforening har slået alarm. Der er i artiklen ikke rettet beskyldninger mod noget konkret apotek, og der er derfor også alene indhentet en kommentar fra Apotekerforeningen til artiklen.</p>\r\n<p>\r\n</p>\r\n<p>Artiklen blev bragt den 18. marts 2022, kl. 6.00. Samme dag ved 10-tiden kontaktede [Klager] journalisten bag artiklen, da han var utilfreds med, at A4 Arbejdsmiljø havde bragt et billede af ham sammen med artiklen. Han blev oplyst om, at billedet, som det også fremgår af billedteksten i artiklen, er et genrefoto fra Scanpix [Ritzau Scanpix er en fotodatabase, <span class=\"Italic\">Pressenævnet</span>], der er anvendt for at illustrere en genkendelig situation fra et apotek. A4 Arbejdsmiljø har bemærket, at det ikke fremgik af Scanpix, at billedet alene måtte bruges i visse sammenhænge.</p>\r\n<p>\r\n</p>\r\n<p>På baggrund af [Klager]s henvendelse afpublicerede A4 Arbejdsmiljø billedet og beklagede mundtligt over for ham, at han havde følt sig misbrugt.</p>\r\n<p>\r\n</p>\r\n<p>Billedet blev skiftet ud med et andet genrefoto af en anden apoteker-ansat, der står med siden til. Dette billede viste sig imidlertid at være en af [Klager]s ansatte, hvorfor han igen kontaktede A4 Arbejdsmiljø og bad om også at få afpubliceret dette billede. A4 Arbejdsmiljø imødekom også denne anmodning fra [Klager], selv om det var redaktionens vurdering, at billedet ikke havde karakter af et portræt. Billedet blev herefter erstattet med et billede af en sygeplejerske, der står med ryggen til fotografen foran en medicinhylde. Denne ændring skete samme dag ved 11-tiden, og det er fortsat det billede, der er på artiklen.</p>\r\n<p>\r\n</p>\r\n<p>A4 Arbejdsmiljø har afslutningsvist anført, at billedet af [Klager] kun var online ca. fire-fem timer, og at billedet på publiceringstidspunktet var markeret som ”genrefoto”.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Jens Kruse Mikkelsen, Anja Lundberg Andersen, Lene Sarup og Marlene Borst Hansen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>[Klager] har klaget over, at A4 Arbejdsmiljø uden hans samtykke har bragt et billede af ham sammen med en artikel, der handler om dårligt arbejdsmiljø. A4 Arbejdsmiljø har anført, at billedet af [Klager] er et genrefoto fra fotodatabasen Scanpix, der også i billedteksten var markeret som genrefoto, og at billedet blev afpubliceret straks efter henvendelsen fra [Klager].</p>\r\n<p>\r\n</p>\r\n<p>Det følger af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale. Det enkelte</p>\r\n<p>menneske har krav på beskyttelse af sin personlige anseelse, jf. punkt B. 1.</p>\r\n<p>\r\n</p>\r\n<p>Det er Pressenævnets opfattelse, at medier bør være tilbageholdende med at anvende fotografier af enkeltpersoner som illustration til en generel beskrivelse, der ikke angår den pågældende person.</p>\r\n<p>\r\n</p>\r\n<p>Billedet af [Klager], der står bag skranken på et apotek, er indsat som illustration til artiklen med overskriften <span class=\"Italic\">”Apoteker-ansatte slår alarm om presset arbejdsmiljø: 'Tankstationssalg' sætter medicinsikkerhed under alvorligt pres”</span>. Artiklen omhandler blandt andet dårligt arbejdsmiljø på landets apoteker.</p>\r\n<p>\r\n</p>\r\n<p>Pressenævnet lægger til grund, at billedet af [Klager] er anvendt som illustration i en sammenhæng, der ikke har nogen forbindelse til ham, hans apotek eller hans ansatte, og at han ikke er nævnt ved navn i artiklen. Da [Klager] imidlertid er fuldt genkendelig på billedet i sin funktion som apoteker, kan billedet give det fejlagtige indtryk, at kritikken af arbejdsmiljøet blandt andet er rettet mod [Klager]. Pressenævnet finder, at A4 Arbejdsmiljøs anvendelse af billedet af [Klager] som illustration til artiklen kan anses for krænkende for ham. Nævnet udtaler derfor kritik af A4 Arbejdsmiljø for at bringe billedet af [Klager] i den misvisende og krænkende sammenhæng.</p>\r\n<p>\r\n</p>\r\n<p>Det kan i den konkrete sag ikke føre til en anden vurdering, at billedet er et genrebillede fra en database, og at det fremgik af billedteksten, at det var et genrefoto. Det kan heller ikke føre til en anden vurdering, at A4 Arbejdsmiljø senere fjernede billedet og beklagede over for [Klager], at det havde været bragt, da de oprindelige læsere af artiklen ikke havde mulighed for at blive bekendt hermed.</p>\r\n<p>\r\n</p>\r\n<p>Under henvisning til sagens forløb, herunder at A4 Arbejdsmiljø straks efter henvendelsen fra [Klager] afpublicerede billedet af ham, finder Pressenævnet efter en samlet vurdering ikke anledning til at pålægge offentliggørelse af nævnets kritik, jf. medieansvarsloven § 49.</p>\r\n<p>\r\n</p>\r\n<p>Afgjort den 23. august 2022</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/08/2022"
        },
        {
            "displayName": "Accession",
            "displayValue": "W20220991325"
        },
        {
            "displayName": "Entydig dokumentidentifikation",
            "displayValue": "AA013290"
        },
        {
            "displayName": "Dato for indlæggelse",
            "displayValue": "26/08/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9913"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "23/08/2022"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2022-80-0839"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}