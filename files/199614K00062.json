{
    "id": 108306,
    "title": "1996 BTL 62   BETÆNKNING OVER FORSLAG TIL LOV OM ÆNDRING AF KILDESKATTELOVEN (LØN FOR   ARBEJDE I UDLANDET, OVERFØRSEL AF SKAT)    NR L 62 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 62",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 62 </P>  \r\n\r\n<P></P>  \r\n\r\n<P>Betænkning over Forslag til lov om ændring af kildeskatteloven (Løn for  \r\n\r\n arbejde i udlandet, overførsel af skat) <BR>  \r\n\r\n Nr L 62 1996-97, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19961211 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til skatteministeren, som denne har besvaret skriftligt. Udvalgets  \r\n\r\n spørgsmål og skatteministerens svar herpå er optrykt som bilag til  \r\n\r\n betænkningen. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Endvidere har udvalget modtaget en skriftlig henvendelse fra  \r\n\r\n Arkitekt-Ingeniør Rådet, der tillige har haft foretræde for udvalget.  \r\n\r\n Skatteministerens kommentar til henvendelsen fra Arkitekt-Ingeniør Rådet er  \r\n\r\n optrykt som bilag til betænkningen. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de af skatteministeren stillede ændringsforslag. </P>  \r\n\r\n<P>Et mindretal (Fremskridtspartiets medlem af udvalget) bemærker, at  \r\n\r\n ministeren i sit svar på udvalgets spørgsmål har bekræftet, at der for visse  \r\n\r\n skatteydere kan blive tale om en likviditetsforringelse. </P>  \r\n\r\n<P>Det mener Fremskridtspartiet ikke er rimeligt. Fremskridtspartiet håber  \r\n\r\n derfor, at ministeren vil følge lovgivningens virkninger i praksis og komme  \r\n\r\n med eventuelle forslag til ændringer, såfremt denne likviditetsforringelse  \r\n\r\n viser sig at give anledning til uforudsete store problemer. </P>  \r\n\r\n<P>ÆndringsforslagAf <I>skatteministeren,</I> tiltrådt af <I>udvalget:</I>  \r\n\r\n</P>  \r\n\r\n<P>Til § 1 <B>1)</B> I det under <I>nr. 1</I> foreslåede <I>§ 62 D, stk 1, 1.  \r\n\r\n pkt.,</I> ændres &#187;han&#171; til: &#187;den pågældende&#171;. </P>  \r\n\r\n<P> <B>2)</B> I det under <I>nr. 1</I> foreslåede <I>§ 62 D, stk. 3,</I>  \r\n\r\n ændres &#187;EU's&#171; til: &#187;EF's&#171;. </P>  \r\n\r\n<P> <B>3)</B> I det under <I>nr. 2</I> foreslåede <I>§ 88, stk. 2,</I> ændres  \r\n\r\n &#187;EU's&#171; til: &#187;EF's&#171;. </P>  \r\n\r\n<P>Til § 2 <B>4)</B> Paragraffen affattes således: </P>  \r\n\r\n<P> <B>&#187;§ 2</B>  <I>Stk 1.</I> Loven træder i kraft dagen efter  \r\n\r\n bekendtgørelsen i Lovtidende. </P>  \r\n\r\n<P> <I>Stk. 2.</I> Kildeskattelovens § 62 D som indsat ved § 1, nr. 1, har  \r\n\r\n virkning for den foreløbige skattesvarelse for indkomståret 1997, som  \r\n\r\n fastsættes eller ændres dagen efter bekendtgørelsen i Lovtidende eller  \r\n\r\n senere, samt for fastsættelse af den foreløbige skattesvarelse for senere  \r\n\r\n indkomstår.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-3 Der er tale om redaktionelle ændringer. </P>  \r\n\r\n<P>Til nr. 4 Ikrafttrædelsesbestemmelsen i § 2 medfører, at loven træder i  \r\n\r\n kraft dagen efter bekendtgørelsen i Lovtidende. </P>  \r\n\r\n<P>For at undgå tvivl om virkningen heraf foreslås en bestemmelse, som  \r\n\r\n præciserer, at den ny regel i kildeskattelovens § 62 D om forskudsansættelse  \r\n\r\n har virkning for forskudsansættelser, som foretages eller ændres fra og med  \r\n\r\n ikrafttrædelsesdagen, som er dagen efter bekendtgørelsen i Lovtidende. </P>  \r\n\r\n<P>Dette medfører, at forskudsansættelser vedrørende indkomståret 1997, som  \r\n\r\n allerede er foretaget inden ikrafttrædelsesdagen, ikke berøres af  \r\n\r\n lovforslaget. Hvis der fra og med ikrafttrædelsesdagen skal foretages nye  \r\n\r\n forskudsansættelser vedrørende indkomståret 1997 eller foretages ændringer af  \r\n\r\n allerede foretagne forskudsansættelser vedrørende dette indkomstår, skal det  \r\n\r\n ske under hensyntagen til den ny regel i kildeskattelovens § 62 D. </P>  \r\n\r\n<P>Forskudsansættelser vedrørende indkomståret 1998 og senere indkomstår skal  \r\n\r\n også foretages under hensyntagen til den ny regel i kildeskattelovens § 62 D.  \r\n\r\n</P>  \r\n\r\n<P>Det medfører også, at allerede udsendte erklæringer fra  \r\n\r\n skattemyndighederne til arbejdsgivere om fritagelse for indeholdelse af  \r\n\r\n foreløbig skat (fritagelseserklæringer) fortsat gælder for indkomståret 1997,  \r\n\r\n så længe der ikke foretages ændringer i dem, hvorimod de bortfalder fra og  \r\n\r\n med indkomståret 1998. </P>  \r\n\r\n<P>Jacob Buksti (S) nfmd. <I>Dorte Dinesen (S) Klaus Hækkerup (S) Anna-Marie  \r\n\r\n Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  \r\n\r\n (EL) Sonja Albrink (CD) Peter Brixtofte (V) Svend Aage Jensby (V) Charlotte  \r\n\r\n Antonsen (V) Jens Løgstrup Madsen (V) Flemming Hansen (KF)</I> fmd. <I>Gitte  \r\n\r\n Seeberg (KF) Brian Mikkelsen (KF) Kim Behnke (FP) Dansk Folkeparti havde ikke  \r\n\r\n medlemmer i udvalget.</I>  </P>  \r\n\r\n<P> <B>Bilag </B></P>  \r\n\r\n<P>Udvalgets spørgsmål til skatteministeren og dennes besvarelse heraf samt  \r\n\r\n skatteministerens kommentar til henvendelsen fra Arkitekt-Ingeniør Rådet  \r\n\r\n<I>Spørgsmål 1:</I>  </P>  \r\n\r\n<P>&#187;Ministeren bedes redegøre for, om lovforslaget indeholder elementer,  \r\n\r\n som kan betyde en likviditetsforringelse i forbindelse med skattebetalingen  \r\n\r\n for den enkelte skatteborger.&#171; </P>  \r\n\r\n<P> <I>Svar:</I>  </P>  \r\n\r\n<P>Den foreslåede ændring af kildeskattelovens § 62 D omfatter personer, der  \r\n\r\n har løn ved arbejde i en anden stat (arbejdsstaten), såfremt forskellige  \r\n\r\n betingelser er opfyldt, herunder at de ikke betaler skat af lønnen i  \r\n\r\n arbejdsstaten, selv om denne stat kan beskatte lønnen efter  \r\n\r\n dobbeltbeskatningsoverenskomsten med Danmark. </P>  \r\n\r\n<P>Lovforslaget medfører, at i disse tilfælde skal der ved  \r\n\r\n forskudsregistreringen ikke tages hensyn til regler om dansk  \r\n\r\n skattenedsættelse af løn for arbejde i udlandet. </P>  \r\n\r\n<P>Lovforslaget medfører således, at i disse tilfælde vil lønmodtagere med  \r\n\r\n arbejde i udlandet ikke få den danske skattenedsættelse løbende, efterhånden  \r\n\r\n som lønnen optjenes. De vil først få nedsættelsen efterfølgende ved  \r\n\r\n årsopgørelsen for det pågældende indkomstår - i form af overskydende skat  \r\n\r\n vedr. den udenlandske løn. </P>  \r\n\r\n<P>Lovforslaget kan således siges at medføre en likviditetsforringelse for en  \r\n\r\n lønmodtager med arbejde i udlandet, som ikke skal betale dansk skat af den  \r\n\r\n udenlandske løn, og som heller ikke betaler løbende skat til arbejdsstaten af  \r\n\r\n lønnen. </P>  \r\n\r\n<P>Formålet med lovforslaget er imidlertid netop at sikre, at lønmodtageren i  \r\n\r\n disse tilfælde foretager en opsparing af den danske skattenedsættelse af den  \r\n\r\n udenlandske løn, således at den pågældende kan betale den udenlandske skat af  \r\n\r\n samme løn. I de tilfælde, hvor lønmodtageren ikke løbende betaler skat til  \r\n\r\n arbejdsstaten, vil denne stat nemlig typisk efterfølgende opkræve skat af  \r\n\r\n lønnen for arbejdet der. </P>  \r\n\r\n<P>Herved undgås det, at en lønmodtager, som ikke selv har foretaget denne  \r\n\r\n opsparing, ikke kan betale arbejdsstatens skat. Som nævnt i bemærkningerne  \r\n\r\n til lovforslaget kan det få den virkning, at den pågældendes arbejdsgiver  \r\n\r\n hæfter for arbejdsstatens skattekrav mod lønmodtageren, eller at de danske  \r\n\r\n skattemyndigheder skal opkræve arbejdsstatens skattekrav. </P>  \r\n\r\n<P>Hermed fremsendes kommentar til Arkitekt-Ingeniør Rådets henvendelse af 6.  \r\n\r\n december 1996 til forslag til lov om ændring af kildeskatteloven (Løn for  \r\n\r\n arbejde i udlandet, overførsel af skat) (L 62 - bilag 6). </P>  \r\n\r\n<P>Arkitekt-Ingeniør Rådet har i sin henvendelse til Skatteudvalget udtrykt  \r\n\r\n bekymring for, at lovforslaget vil få uheldige virkninger for en række  \r\n\r\n ingeniørfirmaer, som udfører arbejde i udlandet, og som i dag benytter den  \r\n\r\n lavere beskatning i en række lande til at aftale nettoløn for de  \r\n\r\n medarbejdere, der arbejder i de pågældende lande. </P>  \r\n\r\n<P>Lovforslaget går bl.a. ud på, at ved forskudsansættelsen for en  \r\n\r\n lønmodtager skal der ikke tages hensyn til de særlige danske regler om nedsat  \r\n\r\n dansk skat af løn for arbejde i udlandet, medmindre lønmodtageren  \r\n\r\n dokumenterer, at den pågældende betaler skat af lønnen til arbejdsstaten  \r\n\r\n (eller arbejdsstaten ikke kan beskatte lønnen efter dens  \r\n\r\n dobbeltbeskatningsoverenskomst med Danmark). </P>  \r\n\r\n<P>Arkitekt-Ingeniør Rådet nævner, at i Belgien tager det erfaringsmæssigt  \r\n\r\n mindst 12 måneder at få godkendt, at den belgiske beskatning skal ske efter  \r\n\r\n de særlige expatriate regler. </P>  \r\n\r\n<P>Jeg skal hertil nævne, at de foreslåede regler ikke skal anvendes, hvis  \r\n\r\n lønmodtageren dokumenterer at betale skat til arbejdsstaten. Dette kan som  \r\n\r\n nævnt i lovforslagets bemærkninger ske ved, at den pågældende arbejdsgiver  \r\n\r\n attesterer, at der sker beskatning af lønindkomsten. </P>  \r\n\r\n<P>Forslagets regler skal altså ikke anvendes, hvis arbejdsgiveren godtgør,  \r\n\r\n at lønmodtageren er underkastet beskatning i arbejdsstaten, hvadenten det  \r\n\r\n sker efter statens almindelige skatteregler eller særlige skatteregler for  \r\n\r\n udenlandske lønmodtagere. </P>  \r\n\r\n<P>Formålet med forslaget er som nævnt i bemærkningerne at undgå problemer  \r\n\r\n for danske arbejdsgivere med, at de hæfter for deres medarbejderes skat til  \r\n\r\n den stat, hvor arbejdet udføres. Lovforslaget sikrer nemlig, at lønmodtageren  \r\n\r\n foretager en opsparing af nedsættelsen af dansk skat af lønnen for arbejdet i  \r\n\r\n udlandet, hvis den pågældende ikke betaler skat til arbejdsstaten. Herved  \r\n\r\n sikres det, at lønmodtageren får bedre muligheder for at betale skat til  \r\n\r\n arbejdsstaten, når den på et senere tidspunkt opkræver skatten. </P>  \r\n\r\n<P>Hvis arbejdsgiveren har attesteret, at lønmodtageren er underkastet  \r\n\r\n beskatning i arbejdsstaten, og der senere opstår problemer med betalingen af  \r\n\r\n en eventuel restance, som arbejdsgiveren hæfter for, vil der derfor ikke være  \r\n\r\n en dansk overskydende skat, som kan overføres til dækning af arbejdsgiverens  \r\n\r\n udlæg for den udenlandske skat. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "03/01/1997"
        },
        {
            "displayName": "Accession",
            "displayValue": "199614K00062"
        },
        {
            "displayName": "Entydig dokumentidentifikation",
            "displayValue": "CL007458"
        },
        {
            "displayName": "Dato for førstegangsindlæggelse",
            "displayValue": "03/01/1997"
        },
        {
            "displayName": "Dato for indlæggelse",
            "displayValue": "03/01/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "62"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}