{
    "id": 113175,
    "title": "1987 LSF 36   FORSLAG TIL LOV OM TILBAGEFØRSEL AF UNDERSKUD ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 36",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 36 </P>  \r\n\r\n<P></P>  \r\n\r\n<P>Forslag til Lov om tilbageførsel af underskud </P>  \r\n\r\n<P></P>  \r\n\r\n<P>Fremsat af Glistrup (FP) Dohrmann (FP) Annette Just (FP) Pia Kjærsgaard  \r\n\r\n (FP) </P>  \r\n\r\n<P></P>  \r\n\r\n<P>den 27. oktober 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Til og med firemånedersdagen efter udløbet af et </P>  \r\n\r\n<P>underskudsindkomstår kan den skattepligtige ved erklæring over for </P>  \r\n\r\n<P>ligningsmyndighederne kræve, at underskuddet - i stedet for at </P>  \r\n\r\n<P>blive fremført til fradrag i senere års indkomst - helt eller </P>  \r\n\r\n<P>delvis bringes i modregning i den skattepligtige almindelige eller </P>  \r\n\r\n<P>særlige indkomst i et eller flere af de fem år, som ligger forud </P>  \r\n\r\n<P>for underskudsåret. Afgives sådan erklæring senere, tages den </P>  \r\n\r\n<P>alene til følge, hvis den ledsages af en gebyrindbetaling på 3.000 </P>  \r\n\r\n<P>kr. </P>  \r\n\r\n<P>§ 2. Loven gælder for negativ indkomst fra og med indkomståret 1987. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Nærværende lovforslag er stort set en genfremsættelse af tidligere </P>  \r\n\r\n<P>Fremskridtslovforslag, senest L 5 af 12. januar 1982 </P>  \r\n\r\n<P>(Folketingstidende 1981-82, 2. samling, tillæg A spalte 79 og </P>  \r\n\r\n<P>forhandlingerne spalte 1048-1055). </P>  \r\n\r\n<P>Grundtanken er følgende: </P>  \r\n\r\n<P>I forhold til skatteydere, der periodevis har negativ indkomst, </P>  \r\n\r\n<P>periodevis positiv, er det massivt uretfærdigt at fastlægge </P>  \r\n\r\n<P>skattebyrden ud fra kortperiodeopgørelser. Herved kan de nemlig </P>  \r\n\r\n<P>komme til at blive væsentligt grovere skatteflået, end de i </P>  \r\n\r\n<P>virkeligheden har haft indtægt til. </P>  \r\n\r\n<P>Forslaget søger til en vis grad at råde bod herpå ved at supplere de </P>  \r\n\r\n<P>gældende regler om underskudsfremførsel, så det fremover også skal </P>  \r\n\r\n<P>være muligt at tilbageføre indkomstunderskud. </P>  \r\n\r\n<P>Mange har i gode år oplevet, at deres indtjening er blevet mere end </P>  \r\n\r\n<P>halveret derved, at det offentlige via indkomstskatten har været </P>  \r\n\r\n<P>storebroderpartsberettiget til det indvundne overskud. Derfor har </P>  \r\n\r\n<P>de ikke kunnet konsolidere sig. Når lavkonjunkturen senere melder </P>  \r\n\r\n<P>sig, er det påkrævet, at de straks kan henvende sig til den lokale </P>  \r\n\r\n<P>forskudsregistreringsmyndighed og deer opnå, at det offentlige </P>  \r\n\r\n<P>også deltager i underskuddet ved tilbagebetaling af de skatter, </P>  \r\n\r\n<P>der i virkeligheden er betalt under urigtige forudsætninger i det </P>  \r\n\r\n<P>eller de foregående år. </P>  \r\n\r\n<P>Når en skatteyder kan sandsynliggøre, at for eksempel hans </P>  \r\n\r\n<P>1987-indkomst vil blive minus 70.000 kr., kan han - efter at </P>  \r\n\r\n<P>nærværende forslag er vedtaget - henvende sig til </P>  \r\n\r\n<P>forskudsregistrator og begære sin forskudsansættelse ændret på </P>  \r\n\r\n<P>ganske normal vis til disse minus 70.000 kr. Når dette er sket, </P>  \r\n\r\n<P>kan han begære, at for eksempel hans positive 1984-indkomst på </P>  \r\n\r\n<P>190.000 kr. nedsættes til 120.000 kr., og at han derefter får </P>  \r\n\r\n<P>tilbagebetalt, hvad han herefter har betalt for meget i skat for </P>  \r\n\r\n<P>1984. </P>  \r\n\r\n<P>En sådan promte tilbagebetaling er naturligvis først og fremmest en </P>  \r\n\r\n<P>retfærdshandling, fordi det nu har vist sig, at virksomheden over </P>  \r\n\r\n<P>en noget længere periode ikke var så overskudsgivende, som man </P>  \r\n\r\n<P>troede, da man foretog skatteopgørelsen på den driftsøkonomisk set </P>  \r\n\r\n<P>unaturlige vis, at man lod et jerntæppe gå ned ved regnskabsårets </P>  \r\n\r\n<P>udløbsdag, mens livet - også det økonomiske liv - leves </P>  \r\n\r\n<P>kontinuerligt på begge sider af 31. december, eller hvornår man nu </P>  \r\n\r\n<P>har sin statusdag. Det er fløjtende uretfærdigt, at folk med </P>  \r\n\r\n<P>ujævnt indtægtsforløb skal behandles meget værre end folk med </P>  \r\n\r\n<P>samme samlede indkomst ligeligt fordelt over årene. </P>  \r\n\r\n<P>Dertil kommer imidlertid, at underskudstilbageførsel er en langt </P>  \r\n\r\n<P>sundere og hurtigere måde at hjælpe virksomheder i nød på end ved </P>  \r\n\r\n<P>den socialdemokratiske metode med alskens overkomplicerede </P>  \r\n\r\n<P>særbureaukratiforanstaltninger under den misvisende betegnelse </P>  \r\n\r\n<P>erhvervsfremme. Tvangsauktioner, betalingsstandsninger, </P>  \r\n\r\n<P>virksomhedslukninger, gældsætning, arbejdsløshed og reallønsfald </P>  \r\n\r\n<P>vil blive undgået i stor stil ved vedtagelse af forslagets </P>  \r\n\r\n<P>saltvandsindsprøjtning, som vil gengive mange deres økonomiske </P>  \r\n\r\n<P>overlevelsesmuligheder. Derimod vil de ikke kunne klare sig, hvis </P>  \r\n\r\n<P>de skal vente med likviditetstilførslen, indtil de kan gøre brug </P>  \r\n\r\n<P>af gældende underskudsfremførselsregler. At tidligere års </P>  \r\n\r\n<P>skatteansættelser skal ændres, er ikke nogen vægtig indvending. </P>  \r\n\r\n<P>Dels lettes arbejdet med ligningen for de følgende år, dels </P>  \r\n\r\n<P>verserer der jo i snesevis af tusinder af andre sager om at ændre </P>  \r\n\r\n<P>på skatteansættelserne for de seneste fem år (eller endnu længere </P>  \r\n\r\n<P>tilbage). </P>  \r\n\r\n<P>Den 13. august 1981 udsendte Fremskridtsgruppen derfor sålydende </P>  \r\n\r\n<P>pressemeddelelse: </P>  \r\n\r\n<P>&#187;Fremskridtspartiets sommergruppemøde har selvsagt indgående </P>  \r\n\r\n<P>udformet, hvad der kan gøres for at hindre de afskedigelser, </P>  \r\n\r\n<P>arbejdsløshed og reallønsfald, som folketingsflertallets politik </P>  \r\n\r\n<P>fører med sig. </P>  \r\n\r\n<P>Den eneste virkelig gavnlige og holdbare recept indebærer </P>  \r\n\r\n<P>kæmpelettelser af skatter og afskaffelse af de produktionstyngende </P>  \r\n\r\n<P>papirkrav og overflødige lovrestriktioner. Med Folketingets </P>  \r\n\r\n<P>nuværende sammensætning kan dette imidlertid ikke gennemføres. </P>  \r\n\r\n<P>Derfor har Fremskridtspartiet særlig hæftet sig ved, at et enkelt </P>  \r\n\r\n<P>regeringsmedlem har åbnet sig for gode enkeltforslag - ligegyldigt </P>  \r\n\r\n<P>hvem der fremsætter dem. </P>  \r\n\r\n<P>Det er landbrugsministeren. </P>  \r\n\r\n<P>I stedet for at pille ved landbrugets selveje eller gennemføre nye </P>  \r\n\r\n<P>indviklede specialordninger med grønne obligationer, indekslån </P>  \r\n\r\n<P>eller lignende skulle han få gennemført en ganske lille, men </P>  \r\n\r\n<P>særdeles virkningsfuld ændring i skatteloven. </P>  \r\n\r\n<P>Det drejer sig om de mange virksomheder, som må lukkes med underskud, </P>  \r\n\r\n<P>og hvor dette efter gældende regler kan fradrages i indtægten i de </P>  \r\n\r\n<P>næste fem år. </P>  \r\n\r\n<P>Det hjælper imidlertid så lidt på beskæftigelse og valuta, når </P>  \r\n\r\n<P>arbejdspladserne først er nedlagt. </P>  \r\n\r\n<P>Der er brug for, at disse fradrag i stedet kan foretages her og nu og </P>  \r\n\r\n<P>med det samme, så de fornødne penge straks er til stede til at </P>  \r\n\r\n<P>betale de terminer eller andre påtrængende udgifter, der forfalder </P>  \r\n\r\n<P>straks. </P>  \r\n\r\n<P>Fremskridtspartiet vil derfor, så snart Folketinget samles næste </P>  \r\n\r\n<P>gang, fremsætte lovforslag om, at folk med underskud i stedet for </P>  \r\n\r\n<P>at trække dem fra i de kommende fem års indtægt skal kunne vælge </P>  \r\n\r\n<P>at få fradraget i tidligere års indkomst (også inden for en </P>  \r\n\r\n<P>femårsgrænse), så de får den for meget betalte skat tilbage med </P>  \r\n\r\n<P>det samme.&#171; </P>  \r\n\r\n<P>Nu, seks år efter, er denne pressemeddelelse desværre lige så aktuel </P>  \r\n\r\n<P>som dengang. </P>  \r\n\r\n<P>Princippet om at tilbageføre underskud blev også anvendt i lov nr. </P>  \r\n\r\n<P>290 af 26. juni 1975 om skattemæssig tilbageførsel af underskud </P>  \r\n\r\n<P>(for skatteåret 1975-76) i aktieselskaber m.v. Denne lov var </P>  \r\n\r\n<P>imidlertid snævert tidsbegrænset, hvorhos den ensidigt </P>  \r\n\r\n<P>favoriserede jurdiske personer, hvilket er særdeles uheldigt i </P>  \r\n\r\n<P>disses konkurrencekamp med personligt ejede virksomheder, ligesom </P>  \r\n\r\n<P>en umiddelbar retfærdighedsbetragtning også tilsiger ligestilling </P>  \r\n\r\n<P>mellem skatteyderne. </P>  \r\n\r\n<P>Tilbageførselsretten i nærværende forslag er teknisk udformet </P>  \r\n\r\n<P>således, at den overhovedet ikke vil volde vanskeligheder, hverken </P>  \r\n\r\n<P>for skatteydere eller for myndigheder, jf. spalte 1897-1899 i </P>  \r\n\r\n<P>folketingsforhandlingen 20. november 1975. Der var da heller ikke </P>  \r\n\r\n<P>tekniske vanskeligheder ved den omtalte 1975-ordning eller i </P>  \r\n\r\n<P>forbindelse med dødsbotilbageførselsreglerne, som vi nu har kendt </P>  \r\n\r\n<P>i en lille snes år i kildeskattelovens §§ 31 og 32 (nu </P>  \r\n\r\n<P>lovbekendtgørelse nr. 676 af 1. oktober 1986). Tilløb i samme </P>  \r\n\r\n<P>retning findes i virksomhedsskattelov nr. 144 af 19. marts 1986 </P>  \r\n\r\n<P>om, at underskud i et vist omfang kan modregnes i opsparet </P>  \r\n\r\n<P>overskud fra tidligere år. </P>  \r\n\r\n<P>Om tilsvarende ny lovgivning i nogle af de vigtigste udlande, som </P>  \r\n\r\n<P>danske virksomheder skal kunne konkurere med, henvises til de som </P>  \r\n\r\n<P>bilag 1 optrykte udvalgssvar af 13. november 1981 og til de som </P>  \r\n\r\n<P>bilag 2 gengivne uddrag af artikel fra Børsen for 5. februar 1986, </P>  \r\n\r\n<P>hvoraf fremgår, at EF er i gang med at gennemtvinge en 2-3 års </P>  \r\n\r\n<P>tilbageførelsesperiode. Men det foregår i vanligt EF snegletempo. </P>  \r\n\r\n<P>Derfor kan Folketinget dårligt vente herpå. Alt for mange sunde </P>  \r\n\r\n<P>danske virksomheder vil være brudt sammen, før EF-frugterne </P>  \r\n\r\n<P>høstes. </P>  \r\n\r\n<P>Der henvises også til, at vismandsrapporten fra maj 1981 anbefaler </P>  \r\n\r\n<P>&#187;at overveje muligheden for ordninger, der gav symmetri mellem </P>  \r\n\r\n<P>samfundsdeltagelse i henholdsvis chancen for gevinst og risikoen </P>  \r\n\r\n<P>for tab ved gennemførelse af erhvervsmæssige investeringer&#171;. </P>  \r\n\r\n<P>Derimod går Skattelovrådet stort set uden om problemet i sin </P>  \r\n\r\n<P>omfangsrige udtalelse af 9. februar 1987 om skat ved konkurs og </P>  \r\n\r\n<P>akkord (betænkning 1101/1987). </P>  \r\n\r\n<P>Såfremt der viser sig flertal for forslaget under Folketingets </P>  \r\n\r\n<P>behandling, vil tekniske følgelovforslag blive fremsat om </P>  \r\n\r\n<P>ændringer bl.a. i kildeskattelovens §§ 31 og 32 og lov om særlig </P>  \r\n\r\n<P>indkomstskat § 9. Her vil det bl.a. blive præciseret, at hvis den </P>  \r\n\r\n<P>ene indkomst (almindelig indkomst eller særlig indkomst) i samme </P>  \r\n\r\n<P>indkomstår skulle være positiv og den anden negativ, skal </P>  \r\n\r\n<P>modregning fortrinsvis ske inden for dette indkomstårs rammer. </P>  \r\n\r\n<P>Samtidig må lejligheden benyttes til udtrykkeligt i lovteksten at slå </P>  \r\n\r\n<P>fast, at hvis en senere ændring af en skatteansættelse (for 1987 </P>  \r\n\r\n<P>eller senere år) bevirker, at denne bliver negativ (eller mere </P>  \r\n\r\n<P>negativ end hidtil), skal skatteyderen have adgang til uden </P>  \r\n\r\n<P>gebyrbetaling straks at kræve, at det negative beløb bringes i </P>  \r\n\r\n<P>modregning i positiv indkomst for følgende og/eller for tidligere </P>  \r\n\r\n<P>indkomstår. </P>  \r\n\r\n<P>Endvidere må det overvejes at tage fat på, hvordan ændringer af </P>  \r\n\r\n<P>tidligere års indkomst skal indvirke på socialindkomsten for de </P>  \r\n\r\n<P>pågældende år. </P>  \r\n\r\n<P>Derimod er det ikke tilrådeligt at opdele negative indkomster i, hvad </P>  \r\n\r\n<P>myndighederne måtte finde erhvervsfornuftigt, og hvad de vil kalde </P>  \r\n\r\n<P>uønskelig udnyttelse af underskudsoverførselsretten. Sådan noget </P>  \r\n\r\n<P>ville kaste skattehverdagen ud i en masse administration på </P>  \r\n\r\n<P>grundlag af et diffust sondringskriterium, som til syvende og </P>  \r\n\r\n<P>sidst ville savne enhver rimelighed og konsekvens. Gældende </P>  \r\n\r\n<P>underskudsoverførselsregler har da heller ikke bygget på sådanne </P>  \r\n\r\n<P>sondringer. Når de ikke anvendes ved fremførsel af underskud, er </P>  \r\n\r\n<P>der selvsagt heller ingen grund til at anvende dem ved </P>  \r\n\r\n<P>tilbageførsel. </P>  \r\n\r\n<P>Ej heller vil det være nogen lykke at begrænse carry back-reglen til </P>  \r\n\r\n<P>bestemte skatteydergrupper som for eksempel fysiske personer eller </P>  \r\n\r\n<P>folk med bestemte erhverv. Det kan overvejes - også med </P>  \r\n\r\n<P>hensyntagen til EF-bestræbelserne - om der er behov for særregler </P>  \r\n\r\n<P>for personer med begrænset skattepligt og lignende. </P>  \r\n\r\n<P>Teknisk er det en meget stor fordel ved forslaget, at det bygger på </P>  \r\n\r\n<P>underskudsoverførselsbestemmelsen, som den uafbrudt har været </P>  \r\n\r\n<P>praktiseret siden ligningslov nr. 339 af 19. december 1956, og som </P>  \r\n\r\n<P>den nu principielt uændret videreføres ved skattereformens </P>  \r\n\r\n<P>hovedlove af 19. marts 1986 (nr. 151 om personskat og nr. 144 om </P>  \r\n\r\n<P>virksomhedsskat). Det er blot overførselsperiodens længde, der </P>  \r\n\r\n<P>ændres på ved det foreliggende forslag, mens selve grundteknikken </P>  \r\n\r\n<P>er, som den har fungeret de sidste 31 år og stadig er gældende. </P>  \r\n\r\n<P>Nærværende forslag suppleres med Fremskridtspartiets forslag til lov </P>  \r\n\r\n<P>om negativ indkomstskat. </P>  \r\n\r\n<P>Provenumæssigt vil de to love give et øjeblikkeligt tab, men det vil </P>  \r\n\r\n<P>stort set blive genvundet i følgende år ved mindsket </P>  \r\n\r\n<P>underskudsfremførsel. </P>  \r\n\r\n<P>Bilag 1 </P>  \r\n\r\n<P>Skrivelse af 13. november 1981 fra Ministeriet for Skatter og </P>  \r\n\r\n<P>Afgifter til Folketingets Skatte- og Afgiftsudvalg </P>  \r\n\r\n<P>I anledning af spørgsmålene 10 og 11 i udvalgets skrivelse af 3. </P>  \r\n\r\n<P>november 1981 (L 2 - bilag 1) skal man meddele følgende: </P>  \r\n\r\n<P>Spørgsmål 10: </P>  \r\n\r\n<P>Hvordan virker underskudsoverførselsreglerne i andre lande? </P>  \r\n\r\n<P>Svar: </P>  \r\n\r\n<P>Oplysninger med henblik på besvarelsen af spørgsmålet er søgt i det </P>  \r\n\r\n<P>materiale, der er umiddelbart tilgængeligt for følgende landes </P>  \r\n\r\n<P>vedkommende: Belgien, England, Finland, Holland, Norge, Sverige og </P>  \r\n\r\n<P>Vesttyskland. </P>  \r\n\r\n<P>Det fremgår af dette materiale, at alle de omhandlede lande i deres </P>  \r\n\r\n<P>lovgivning har regler, der i et vist omfang tillader </P>  \r\n\r\n<P>underskudsoverførsel. Betingelserne, under hvilke </P>  \r\n\r\n<P>underskudsoverførsel tillades, er dels meget forskellige og dels </P>  \r\n\r\n<P>meget komplekse, hvortil kommer, at kredsen af skattepligtige, for </P>  \r\n\r\n<P>hvem underskudsoverførsel tillades, afgrænses forskelligt. </P>  \r\n\r\n<P>Hovedindholdet af de enkelte landes bestemmelser er følgende: </P>  \r\n\r\n<P>Belgien: </P>  \r\n\r\n<P>Underskud tillades som hovedregel fremført i fem år. Underskud, der </P>  \r\n\r\n<P>opstår i løbet af de første fem år, hvor et belgisk selskab eller </P>  \r\n\r\n<P>en belgisk filial af et udenlandsk selskab driver </P>  \r\n\r\n<P>erhvervsvirksomhed, kan dog fremføres uden tidsbegrænsning. Der er </P>  \r\n\r\n<P>ikke adgang til at tilbageføre underskud. </P>  \r\n\r\n<P>England: </P>  \r\n\r\n<P>Som hovedregel tillades underskud fremført uden tidsmæssig </P>  \r\n\r\n<P>begrænsning og tilbageført til de forudgående tre indkomstår. </P>  \r\n\r\n<P>Finland: </P>  \r\n\r\n<P>Underskud tillades fremført i fem år, anlægsunderskud dog i 10 år. </P>  \r\n\r\n<P>Tilbageførsel tillades ikke. Underskudsoverførselsretten fortabes, </P>  \r\n\r\n<P>hvis mere end 50 pct. af virksomheden afhændes. </P>  \r\n\r\n<P>Holland: </P>  \r\n\r\n<P>Som hovedregel tillades underskud fremført i seks år og tilbageført i </P>  \r\n\r\n<P>eet år. </P>  \r\n\r\n<P>Norge: </P>  \r\n\r\n<P>Underskud tillades fremført i 10 år, men retten fortabes, når </P>  \r\n\r\n<P>selskabet ophører eller afhændes, ved sammenslutning med andet </P>  \r\n\r\n<P>selskab og ved konkurs og tvangsakkord. Underskud tillades ikke </P>  \r\n\r\n<P>tilbageført. </P>  \r\n\r\n<P>Sverige: </P>  \r\n\r\n<P>Som hovedregel tillades underskud fremført i seks år. Underskud </P>  \r\n\r\n<P>tillades ikke tilbageført. </P>  \r\n\r\n<P>Vesttyskland: </P>  \r\n\r\n<P>Som hovedregel kan der ske både frem- og tilbageførsel af underskud i </P>  \r\n\r\n<P>fem år, men retten er maksimeret til 5 mill. DM. </P>  \r\n\r\n<P>På grundlag af det forhåndenværende materiale er man ikke i stand til </P>  \r\n\r\n<P>at beskrive reglernes virkning. Man har derfor samtidig med denne </P>  \r\n\r\n<P>besvarelse anmodet de pågældende landes kompetente myndigheder om </P>  \r\n\r\n<P>nærmere oplysninger herom, og i det omfang de modtagne oplysninger </P>  \r\n\r\n<P>kan tjene til uddybning af det stillede spørgsmål, vil dette svar </P>  \r\n\r\n<P>blive suppleret dermed. </P>  \r\n\r\n<P>Spørgsmål 11: </P>  \r\n\r\n<P>Hvad foreligger om indførelse eller ændring af </P>  \r\n\r\n<P>underskudsoverførselsret i andre lande? </P>  \r\n\r\n<P>Svar: </P>  \r\n\r\n<P>Der foreliger ikke oplysninger om ændring af underskudsoverførselsret </P>  \r\n\r\n<P>i de af svaret på spørgsmål 10 omfattede lande, Belgien, England, </P>  \r\n\r\n<P>Finland, Holland, Norge, Sverige og Vesttyskland. Samtidig med </P>  \r\n\r\n<P>indhentelse af oplysninger til brug ved besvarelsen af spørgsmål </P>  \r\n\r\n<P>10 (Hvordan virker underskudsoverførselsreglerne i andre lande?) </P>  \r\n\r\n<P>har man over for de nævnte landes kompetente myndigheder anmodet </P>  \r\n\r\n<P>om sådanne oplysninger, som kunne gøre det muligt at besvare </P>  \r\n\r\n<P>spørgsmålet. I det omfang de modtagne oplysninger indeholder </P>  \r\n\r\n<P>informationer om ændringer m.v., vil dette svar blive suppleret </P>  \r\n\r\n<P>dermed. </P>  \r\n\r\n<P>MOGENS LYKKETOFT </P>  \r\n\r\n<P>/Jonna Sneum </P>  \r\n\r\n<P>Bilag 2 </P>  \r\n\r\n<P>Uddrag af artikel af Hakon Redder i Dagbladet Børsen for 5. februar </P>  \r\n\r\n<P>1985 </P>  \r\n\r\n<P>Danske virksomheder vil få langt bedre vilkår for at &#187;udnytte&#171;  \r\n\r\n et </P>  \r\n\r\n<P>enkelt eller flere års driftsunderskud i skattemæssig henseende, </P>  \r\n\r\n<P>når eller hvis EF-Kommisionen får vedtaget et direktiv herom. </P>  \r\n\r\n<P>Den danske skattelovgivning tillader fremførsel af underskud i op til </P>  \r\n\r\n<P>fem år, men hvis EF-Kommissionens direktivforslag bliver vedtaget </P>  \r\n\r\n<P>i sin nuværende udformning, bliver det muligt at fremføre </P>  \r\n\r\n<P>underskud i et ubegrænset antal år, samtidig med at underskuddet </P>  \r\n\r\n<P>kan tilbageføres til de to foregående indkomstår. </P>  \r\n\r\n<P>Det er ikke alene i forhold til den danske skattelovgivning, der her </P>  \r\n\r\n<P>er tale om en væsentlig liberalisering, idet direktivet vil betyde </P>  \r\n\r\n<P>udvidelse af muligheder for frem- og tilbageførsel af underskud i </P>  \r\n\r\n<P>samtlige EF-lande. </P>  \r\n\r\n<P>Kun England og Irland har således i dag ubegrænsede muligheder for </P>  \r\n\r\n<P>fremførsel af underskud, men opererer kun med en </P>  \r\n\r\n<P>tilbageførselsmulighed på eet år. De fleste medlemslande har </P>  \r\n\r\n<P>ligesom Danmark en femårs-regel, når det drejer sig om fremførsel, </P>  \r\n\r\n<P>men har dog visse dispensationsmuligheder, f.eks. i forbindelse </P>  \r\n\r\n<P>med indkøring af en virksomhed, force majeure eller </P>  \r\n\r\n<P>nedskrivninger. Med hensyn til tilbageførsel af underskud er det </P>  \r\n\r\n<P>foruden England og Irland kun Vesttyskland, der opererer med en </P>  \r\n\r\n<P>sådan mulighed, men her eksisterer en tidsmæssig begrænsning på to </P>  \r\n\r\n<P>år og en beløbsmæssig grænse på 10.000 DM. I Canada og Japan kan </P>  \r\n\r\n<P>underskud fremføres i et år, mens virksomhederne i USA kan </P>  \r\n\r\n<P>fremføre i syv år og tilbageføre i tre år. </P>  \r\n\r\n<P>Kommissionens intentioner er, at EF's virksomheder skal have den </P>  \r\n\r\n<P>størst mulige konkurrenceevne i forhold til verdensmarkedet, og </P>  \r\n\r\n<P>derfor ønskes en harmonisering af beskatningsreglerne i de ti </P>  \r\n\r\n<P>medlemslande. </P>  \r\n\r\n<P>Det hedder i forslagsteksten, at &#187;hensigtsmæssige og velgennemtænkte  \r\n\r\n</P>  \r\n\r\n<P>regler på dette område kan bidrage til at skabe et bedre </P>  \r\n\r\n<P>skattemæssigt klima for virksomhederne ved at lette deres </P>  \r\n\r\n<P>investeringer og øge deres konkurrenceevne på verdensplan. Det er </P>  \r\n\r\n<P>derfor vigtigt, at der på fællesskabsplan fastsættes bestemmelser </P>  \r\n\r\n<P>af denne art, eftersom alle erkender, at den økonomiske krise ikke </P>  \r\n\r\n<P>kan overvindes, medmindre der sker et opsving i </P>  \r\n\r\n<P>erhvervsinvesteringerne og en forbedring af de europæiske </P>  \r\n\r\n<P>virksomheders konkurrencemæssige stilling&#171;. </P>  \r\n\r\n<P>Europa-Parlamentet har i sin kommentar til forslaget foreslået en </P>  \r\n\r\n<P>yderligere liberalisering, idet man vil have </P>  \r\n\r\n<P>tilbageførselsmulighederne udvidet til tre år. Endvidere mener </P>  \r\n\r\n<P>Parlamentet, at det skal være op til de enkelte landes </P>  \r\n\r\n<P>skattelovgivninger, hvorvidt underskud fra datterselskaber i </P>  \r\n\r\n<P>udlandet skal kunne modregnes i det skattemæssige resultat for </P>  \r\n\r\n<P>hovedvirksomheden. I Kommissionens tekst siges det, at overskud </P>  \r\n\r\n<P>eller underskud fra datterselskaber eller faste driftssteder i </P>  \r\n\r\n<P>udlandet skal holdes ude. </P>  \r\n\r\n<P>EF-Kommissionen ønsker, at direktivet skal træde i kraft allerede 1. </P>  \r\n\r\n<P>januar 1986, men det vil først kræve en vedtagelse i Ministerrådet </P>  \r\n\r\n<P>samt en ændring af de nationale skattelovgivninger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00036"
        },
        {
            "displayName": "Entydig dokumentidentifikation",
            "displayValue": "CL004682"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "36"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}