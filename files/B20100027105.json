{
    "id": 130992,
    "title": "Bekendtgørelse om særlige fiskeriregler for Skjern Å vandsystem",
    "documentTypeId": "60",
    "isSagsforlobPeriodValid": true,
    "shortName": "BEK nr 271 af 25/03/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om særlige fiskeriregler for Skjern Å vandsystem</p>\n      <p class=\"Indledning2\">I medfør af § 10 d, §§ 30-31, § 32, stk. 1, og § 130, stk. 2 og 4, i lov om fiskeri og fiskeopdræt (fiskeriloven), jf. lovbekendtgørelse nr. 978 af 26. september 2008, og efter bemyndigelse, fastsættes:</p>\n      <p class=\"ParagrafGruppeOverskrift\"><span id=\"Kap0_X1\">Anvendelsesområde og tilladte fangstredskaber</span></p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Bekendtgørelsen finder anvendelse på fiskeri i:</p>\n      <p class=\"Liste1\"><span class=\"Liste1Nr\" id=\"Par1_Stk1_Num1\">1)</span> Skjern Å, fra Brande Elværkssø til udløbet i Ringkøbing Fjord.</p>\n      <p class=\"Liste1\"><span class=\"Liste1Nr\" id=\"Par1_Stk1_Num2\">2)</span> Sdr. Omme Å, fra stemmeværket ved Juellingsholm Dambrug v/Sdr. Omme til udløbet i Skjern Å.</p>\n      <p class=\"Liste1\"><span class=\"Liste1Nr\" id=\"Par1_Stk1_Num3\">3)</span> Gundesbøl Å, fra Bundsgård Bro ved Rosendal til udløbet i Sdr. Omme Å.</p>\n      <p class=\"Liste1\"><span class=\"Liste1Nr\" id=\"Par1_Stk1_Num4\">4)</span> Vorgod Å, fra Timring Bro til udløbet i Skjern Å.</p>\n      <p class=\"Liste1\"><span class=\"Liste1Nr\" id=\"Par1_Stk1_Num5\">5)</span> Karstoft Å, fra Sdr. Karstoft til udløbet i Skjern Å.</p>\n      <p class=\"Liste1\"><span class=\"Liste1Nr\" id=\"Par1_Stk1_Num6\">6)</span> Rind Å, fra Fjederholt Å til udløbet i Skjern Å.</p>\n      <p class=\"Liste1\"><span class=\"Liste1Nr\" id=\"Par1_Stk1_Num7\">7)</span> Fjederholt Å, fra jernbanen på Herning-Brande-linien til udløbet i Rind Å.</p>\n      <p class=\"Liste1\"><span class=\"Liste1Nr\" id=\"Par1_Stk1_Num8\">8)</span> Holtum Å, fra afløbet fra Ejstrup Sø til udløbet i Skjern Å.</p>\n      <p class=\"Liste1\"><span class=\"Liste1Nr\" id=\"Par1_Stk1_Num9\">9)</span> Tarm Bybæk fra Skodsbølvej til udløb i Skjern Å.</p>\n      <p class=\"Liste1\"><span class=\"Liste1Nr\" id=\"Par1_Stk1_Num10\">10)</span> Den øvrige del af Skjern Å vandsystem.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> I de i § 1, nr. 1) – 9) nævnte områder er fiskeri ikke tilladt i perioden fra den 16. september til og med den 31. maj. Fiskeri med stang og snøre er dog kun forbudt i perioden fra den 1. oktober til og med den 31. marts.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Uanset stk. 1 er det i perioden fra den 16. september til og med den 15. oktober tilladt at anvende de i bekendtgørelsen om rekreativt fiskeri i salt- og ferskvand samt redskabsfiskeri mv. i ferskvand nævnte ruser, hvis fangståbning og arme vender mod strømmen.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> I Skjern Å vandsystem er laks (<span class=\"Italic\">salmo salar</span>) fredet hele året.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Fangede laks skal straks genudsættes i frit vand, så vidt muligt i levende tilstand. Udsætningen skal ske på en sådan måde, at de ikke genfanges af redskabet.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Uanset § 3 kan Fiskeridirektoratet efter ansøgning og efter rådgivning fra Danmarks Tekniske Universitet, Institut for Akvatiske Ressourcer, meddele tilladelse til et begrænset fiskeri efter laks (<span class=\"Italic\">salmo salar</span>) til fiskeriberettigede i fællesskab. En tilladelse kan meddeles til fiskeri af et bestemt antal laks (laksekvote) i de i § 1, nr. 1) – 9) nævnte områder i perioden fra den 1. april til og med den 30. september.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Fiskeridirektoratet fastsætter laksekvoten, jf. stk. 1, og særlige vilkår for en tilladelse efter stk. 1 på baggrund af rådgivning fra Danmarks Tekniske Universitet, Institut for Akvatiske Ressourcer samt under hensyn til målsætningerne for de internationale naturbeskyttelsesområder, jf. § 10 d i fiskeriloven.</p>\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Ansøgning om tilladelse efter stk. 1 skal hvert år indsendes til Fiskeridirektoratet senest den 1. februar. I 2010 er ansøgningsfristen dog den 31. marts.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Det er ikke tilladt at fiske med langliner med flere agnkroge samt at fiske med rejer og levende fisk som agn.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Det er ikke tilladt at anvende modhager på kroge.</p>\n      <p class=\"ParagrafGruppeOverskrift\"><span id=\"Kap0_X2\">Dispensation</span></p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Fiskeridirektoratet kan dispensere fra §§ 2- 5, under hensyn til klækkeanstalters forsyning med rogn og indfangning af fisk til udsætningsformål.</p>\n      <p class=\"ParagrafGruppeOverskrift\"><span id=\"Kap0_X3\">Straf og ikrafttræden</span></p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Med bøde straffes den, der overtræder eller forsøger at overtræde §§ 2 – 5.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Bekendtgørelsen træder i kraft den 29. marts 2010 og gælder til og med den 31. marts 2012.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Bekendtgørelse nr. 239 af 20. marts 2007 om særlige fiskeriregler for visse tilløb til Ringkøbing Fjord ophæves.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Fiskeridirektoratet, den 25. marts 2010</P><P CLASS=SIGN1 ALIGN=\"CENTER\">Anders Munk Jensen</P><P CLASS=SIGN2 ALIGN=\"RIGHT\">/ Lene Jensen Scheel-Bech</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/03/2010"
        },
        {
            "displayName": "Accession",
            "displayValue": "B20100027105"
        },
        {
            "displayName": "Entydig dokumentidentifikation",
            "displayValue": "AH003799"
        },
        {
            "displayName": "Dato for førstegangsindlæggelse",
            "displayValue": "27/03/2010"
        },
        {
            "displayName": "Dato for indlæggelse",
            "displayValue": "27/03/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "271"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "25/03/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fiskeridirektoratet"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fiskeridirektoratet j.nr. 2010-00404"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}