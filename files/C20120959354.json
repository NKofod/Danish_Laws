{
    "id": 144279,
    "title": "Orienteringsskrivelse om fremsatte lovforslag",
    "documentTypeId": "200",
    "isSagsforlobPeriodValid": true,
    "shortName": "SKR nr 9593 af 21/11/2012",
    "documentHtml": "<div class=\"bjelke\">Den fulde tekst</div><p class=\"Titel2\">Orienteringsskrivelse om fremsatte lovforslag</p>\r\n<p class=\"Overskriftsnummer2\" style=\"text-align: left;\">Til Jobcentre, Kommuner, A-kasser m.v.</p>\r\n<p></p>\r\n<p class=\"NormalInd\">Som led i udmøntningen af finansloven for 2013 fremsatte beskæftigelsesministeren den 16. november 2012 følgende lovforslag:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> L 74: Forslag til lov om uddannelsesordning for ledige, som har opbrugt deres dagpengeret.</p>\r\n   <p class=\"Liste1\">\r\n      <span class=\"Liste1Nr\">2)</span> L 75: Forslag til lov om ændring af lov om en aktiv beskæftigelsesindsats (Midlertidig forhøjelse af jobrotationsydelsen til private arbejdsgivere, individuel aftale om mentorstøtte og midlertidig sænkelse af driftsloftet over de kommunale aktiveringsudgifter).</p>\r\n</p>\r\n<p class=\"NormalInd\">Lovforslagene forventes at træde i kraft 1. januar 2013.</p>\r\n<p class=\"Overskriftsnummer1\" style=\"text-align: left;\">Ad L 74: Uddannelsesordning for ledige som har opbrugt dagpengeretten</p>\r\n<p class=\"NormalInd\">Lovforslaget retter sig mod ledige, som i perioden fra 30. december 2012 til og med 30. juni 2013 har opbrugt dagpengeretten, og som ikke har været i stand til at opnå ordinær beskæftigelse.</p>\r\n<p class=\"NormalInd\">Der foreslås indført en uddannelsesordning med forsørgerydelse (særlig uddannelsesydelse) i op til 6 måneder, som kommunen kan udbetale fra det tidspunkt, hvor man har opbrugt dagpengeretten. Man bliver dog først omfattet af ordningen fra det tidspunkt, hvor man har rettet henvendelse til jobcenteret herom. Den samlede periode med dagpenge og uddannelsesordningen kan højst vare i 4 år.</p>\r\n<p class=\"NormalInd\">Efter lovforslaget har ledige mulighed for – allerede inden deres dagpengeret ophører – at tilkendegive i jobcenteret, at de ønsker at være omfattet af ordningen.</p>\r\n<p class=\"NormalInd\">Da lovforslaget først forventes vedtaget umiddelbart før jul 2012 og skal træde i kraft fra 1. januar 2013, anbefales det, at jobcentrene og a-kasserne allerede nu gør ledige i målgruppen opmærksomme på ordningen og den forventede ikrafttræden den 1. januar 2013.</p>\r\n<p class=\"NormalInd\">Det er særligt vigtigt at orientere ledige, hvis dagpengeret udløber omkring årsskiftet eller i januar 2013, således at de får mulighed for at gøre sig bekendt med ordningen og eventuelt få hjælp i jobcentrene og a-kasserne til at finde mulige uddannelser, som de vil kunne påbegynde efter dagpengeperiodens udløb.</p>\r\n<p class=\"NormalInd\">De ledige har allerede nu mulighed for at tilkendegive over for jobcenteret, at de ønsker at være omfattet af ordningen efter dagpengerettens ophør. Det bør dog understreges over for de ledige, at uddannelsesordningen forudsætter, at lovforslaget vedtages.</p>\r\n<p class=\"NormalInd\">Arbejdsmarkedsstyrelsen har kontakt til kommunernes it-leverandører om den tekniske indfasning af ordningen.</p>\r\n<p class=\"Overskriftsnummer1\" style=\"text-align: left;\">Ad L 75: Jobrotationsydelse, mentorstøtte og driftsloftet for aktiveringsudgifter</p>\r\n<p class=\"NormalInd\">Lovforslaget indeholder følgende elementer:</p>\r\n<p class=\"Overskriftstekst2\" style=\"text-align: left;\">1) Midlertidig forhøjelse af jobrotationsydelsen til private arbejdsgivere</p>\r\n<p class=\"NormalInd\">Med forslaget forhøjes jobrotationsydelsen til private arbejdsgivere fra 160 pct. til 180 pct. af højeste dagpengesats i perioden fra 1. januar 2013 til 1. juli 2014. Formålet er at øge tilskyndelsen til at anvende jobrotation i den private sektor.</p>\r\n<p class=\"Overskriftstekst2\" style=\"text-align: left;\">2) Individuel aftale om mentorstøtte.</p>\r\n<p class=\"NormalInd\">Med forslaget indføres der krav om skriftlige aftaler, når der bevilges mentorstøtte. Formålet er bl.a. at sikre, at personer, der får bevilget mentorstøtte, gøres opmærksom på dette, og at formålet med mentorstøtten står klart.</p>\r\n<p class=\"NormalInd\">Arbejdsmarkedsstyrelsen har kontakt til kommunernes it-leverandører om den tekniske indfasning af ordningen.</p>\r\n<p class=\"Overskriftstekst2\" style=\"text-align: left;\">3) Midlertidig sænkelse af driftsloftet over de kommunale aktiveringsudgifter</p>\r\n<p class=\"NormalInd\">Med forslaget sker der en midlertidig sænkelse af driftsloftet, som bl.a. skal finansiere uddannelsesløftet for ledige.</p>\r\n<p class=\"NormalInd\">Lovforslagene kan ses på Folketingets hjemmeside:</p>\r\n<p>L 74: <span class=\"Underline\">http://www.ft.dk/samling/20121/lovforslag/L74/som fremsat.htm#dok</span></p>\r\n<p>L 75: <span class=\"Underline\">http://www.ft.dk/samling/20121/lovforslag/L75/som fremsat.htm#dok</span></p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 21. november 2012</p><p class=\"Sign1\" align=\"center\">Tom Bjelke Iversen</p><p class=\"Sign2\" align=\"right\"></p></div>",
    "isHistorical": false,
    "editorialNotes": [
        "L 74 er kundgjort som lov nr. 1374 af 23. december 2012 og L 75 som lov nr. 1377 af 23. december 2012."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/12/2012"
        },
        {
            "displayName": "Accession",
            "displayValue": "C20120959354"
        },
        {
            "displayName": "Entydig dokumentidentifikation",
            "displayValue": "BE005294"
        },
        {
            "displayName": "Dato for førstegangsindlæggelse",
            "displayValue": "01/12/2012"
        },
        {
            "displayName": "Dato for indlæggelse",
            "displayValue": "04/01/2013"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9593"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "21/11/2012"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.\\Arbejdsmarkedsstyrelsen j.nr. 2012-0018460"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}