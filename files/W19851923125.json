{
    "id": 34294,
    "title": "Dagpenge - § 12-aftale - klageberettigelse - retlig interesse - arbejdsgiver - ansættelsesforholdet ophørt (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19231 af 27/09/1985",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En arbejdsgiver, der havde indanket et socialudvalgs afslag på  \r\n\r\n godkendelse af en § 12-aftale inden lønmodtagerens ansættelsesophør, fandtes  \r\n\r\n at have fornøden retlig interesse i for en ankeinstans at få efterprøvet, om  \r\n\r\n den indgåede aftale burde have været godkendt. </I> </P>  \r\n\r\n<P> <I>Ankestyrelsen lagde vægt på, at en væsentlig årsag til lønmodtagerens  \r\n\r\n afskedigelse var, at socialudvalget ikke ville godkende den indgåede aftale.  \r\n\r\n Amtsankenævnet burde derfor have efterprøvet sagens realitet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dagpenge - § 12-aftale - klageberettigelse -  \r\n\r\n retlig interesse - arbejdsgiver - ansættelsesforholdet ophørt (* 1) (* 2)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>Et socialudvalg havde den 24. januar 1984 afslået at godkende en aftale  \r\n\r\n indgået i henhold til dagpengelovens § 12 mellem en arbejdsgiver og en  \r\n\r\n lønmodtager, der var ansat i arbejdsgiverens firma den 4. januar 1984.  \r\n\r\n Socialudvalget havde begrundet afslaget med, at lønmodtagerens lidelse ifølge  \r\n\r\n de lægelige oplysninger ikke var kronisk, og at den ikke ville forøge den  \r\n\r\n normale fraværsrisiko. </P>  \r\n\r\n<P>Arbejdsgiveren indbragte socialudvalgets afgørelse for amtsankenævnet.  \r\n\r\n</P>  \r\n\r\n<P>Under amtsankenævnets behandling af sagen blev det oplyst, at  \r\n\r\n lønmodtageren ophørte i firmaet den 3. februar 1984, og at arbejdsgiveren  \r\n\r\n ikke havde udbetalt ham sygedagpenge under ansættelsen. Firmaet gjorde  \r\n\r\n endvidere opmærksom på, at det var en væsentlig årsag til lønmodtagerens  \r\n\r\n afskedigelse, at socialudvalget ikke havde villet godkende § 12-aftalen. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet afviste at behandle sagen. Nævnet henviste til, at  \r\n\r\n lønmodtageren ikke længere var ansat i firmaet, og at der heller ikke i  \r\n\r\n perioden fra aftalens indgåelse indtil afskedigelsen havde været udbetalt ham  \r\n\r\n sygedagpenge. Nævnet fandt derfor ikke, at firmaet kunne antages at have  \r\n\r\n nogen retlig interesse i spørgsmålet om, hvorvidt aftalen burde have været  \r\n\r\n godkendt. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Arbejdsgiveren anførte, at sagen ikke drejede sig om, hvorvidt  \r\n\r\n lønmodtageren havde pålagt eller ville kunne komme til at pålægge firmaet en  \r\n\r\n dagpengeforpligtelse, men om hvorvidt socialudvalget var berettiget til at  \r\n\r\n give afslag på § 12-aftalen. Firmaet anså dette spørgsmål for at have  \r\n\r\n principiel betydning for behandlingen af fremtidige tilsvarende sager. </P>  \r\n\r\n<P>LOVGRUNDLAG: </P>  \r\n\r\n<P>Dagpengelovens § 12. Socialministeriets bekendtgørelse nr. 129 af 19.  \r\n\r\n januar 1978 om aftaler mellem lønmodtagere og arbejdsgivere om  \r\n\r\n arbejdsgiverens fritagelse for at betale dagpenge. </P>  \r\n\r\n<P>Ankestyrelseslovens § 9. Socialministeriets cirkulære af 7. juni 1973 om  \r\n\r\n den sociale ankestyrelse, pkt. 7. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>I betragtning af formålet med dagpengelovens § 12 finder ankestyrelsen, at  \r\n\r\n arbejdsgiveren, der har indbragt socialudvalgets afgørelse for amtsankenævnet  \r\n\r\n inden lønmodtagerens arbejdsophør, har den fornødne retlige interesse i for  \r\n\r\n en ankeinstans at få efterprøvet, om den indgåede § 12-aftale burde have  \r\n\r\n været godkendt. At lønmodtageren er ophørt hos arbejdsgiveren inden  \r\n\r\n spørgsmålet om godkendelse af § 12-aftalen er blevet afgjort i ankeinstansen,  \r\n\r\n og at lønmodtageren i ansættelsesperioden ikke har rejst krav om sygedagpenge  \r\n\r\n overfor arbejdsgiveren, finder ankestyrelsen ikke kan tillægges betydning,  \r\n\r\n idet arbejdsgiveren under sagen har gjort opmærksom på, at det har været en  \r\n\r\n væsentlig årsag til løn modtagerens afskedigelse, at socialudvalget ikke  \r\n\r\n ville godkende den indgåede § 12-aftale. </P>  \r\n\r\n<P>Ankestyrelsen finder derfor, at amtsankenævnet burde have efterprøvet  \r\n\r\n sagens realitet. </P>  \r\n\r\n<P>Ud fra oplysningerne i den foreliggende lægeerklæring, hvori der er svaret  \r\n\r\n ja på spørgsmålet &#187;anses lidelsen for at være langvarig eller  \r\n\r\n kronisk&#171; med understregning af ordet &#187;langvarig&#171; og nej på  \r\n\r\n spørgsmålet &#187;skønnes lidelsen at forøge fraværsrisikoen i væsentligt  \r\n\r\n omfang&#171;, finder ankestyrelsen ikke grundlag for kritik af  \r\n\r\n socialudvalgets manglende godkendelse af § 12-aftalen. Ankestyrelsen har lagt  \r\n\r\n vægt på, at det efter socialministeriets bekendtgørelse af 19. januar 1978 er  \r\n\r\n en betingelse for at indgå - og godkende - en § 12-aftale, at lønmodtagerens  \r\n\r\n sygdomsrisiko er væsentlig forøget på grund af en langvarig eller kronisk  \r\n\r\n lidelse. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden marts 1993.",
        "(* 1) Offentliggjort af Sikringsstyrelsen i SM D-013-85 06/11/1985."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19851923125"
        },
        {
            "displayName": "Entydig dokumentidentifikation",
            "displayValue": "CA002222"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19231"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "27/09/1985"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20803-84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}