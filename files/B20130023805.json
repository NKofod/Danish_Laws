{
    "id": 145769,
    "title": "Bekendtgørelse om arbejdsgiverens pligt til at indgå skriftlig kontrakt med den søfarende om ansættelsesvilkårene",
    "documentTypeId": "60",
    "isSagsforlobPeriodValid": true,
    "shortName": "BEK nr 238 af 07/03/2013",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om arbejdsgiverens pligt til at indgå skriftlig kontrakt med den søfarende om ansættelsesvilkårene</p>\r\n<p class=\"Indledning2\">I medfør af § 3, stk. 1, og § 70, stk. 1, i lov om søfarendes ansættelsesforhold m.v., jf. lovbekendtgørelse nr. 742 af 18. juli 2005, som ændret ved lov nr. 493 af 12. maj 2010, fastsættes efter bemyndigelse:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Denne bekendtgørelse finder anvendelse på ansættelsesforhold for ansatte om bord på skibe, jf. lov om søfarendes ansættelsesforhold § 1, stk. 1, og § 49, uanset skibenes anvendelse og fartsområde med undtagelse af fiskeskibe eller fritidsfartøjer.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> I tilfælde hvor der er tvivl om, hvorvidt den pågældende må anses som ansat om bord, afgøres spørgsmålet af Søfartsstyrelsen efter forudgående høring af de organisationer for redere og søfarende, som spørgsmålet vedrører.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Rederen eller arbejdsgiveren eller den, der er trådt i rederens eller arbejdsgiverens sted, skal forud for tiltrædelse af tjenesten indgå en skriftlig ansættelsesaftale med den ansatte.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Ansættelsesaftalen skal indeholde oplysninger om alle væsentlige vilkår for ansættelsesforholdet, herunder følgende forhold:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num1\">1)</span> Den ansattes fulde navn, fødselsdato og år eller alder og fødested.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num2\">2)</span> Arbejdsgiverens navn og adresse.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num3\">3)</span> Sted og dato for indgåelse af ansættelsesaftalen.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num4\">4)</span> Den stilling, den ansatte er antaget til.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num5\">5)</span> Tidspunktet for tiltrædelsen af stillingen.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num6\">6)</span> Dagen, fra hvilken hyren skal løbe.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num7\">7)</span> Den aftalte hyres størrelse.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num8\">8)</span> Fratrædelsessted og opsigelsesfrist. Hvis ansættelsesforholdet er tidsbegrænset, skal dette anføres tillige med oplysninger om, hvornår aftalen vil ophøre.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num9\">9)</span> Rettigheder med hensyn til ferie, feriegodtgørelse eller løn under ferie.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num10\">10)</span> Den normale daglige eller ugentlige arbejdstid.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num11\">11)</span> Ret til hjemsendelse.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num12\">12)</span> Rederens og arbejdsgiverens forpligtigelse til sundhedsbeskyttelse og social sikring af den ansatte.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num13\">13)</span> Angivelse af hvilken kollektiv overenskomst eller aftale, der regulerer arbejdsforholdet. Hvis overenskomsten eller aftalen er indgået af parter uden for virksomheden, skal der oplyses om disse parters identitet.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Den ansatte skal have udleveret et eksemplar af ansættelsesaftalen der er underskrevet af arbejdsgiveren.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Når ansættelsesforholdet bringes til ophør, skal opsigelsesdato/afskedsdato og fratrædelsesdato, samt årsag til ansættelsesforholdets ophør gives skriftligt.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Ved enhver ændring af de forhold, der er nævnt under § 2, stk. 2, nr. 1-12, skal der indgås en ny skriftlig ansættelsesaftale eller et tillæg til ansættelsesansættelsesaftalen med den ansatte. Dette gælder dog ikke ændringer i de love, bekendtgørelser eller kollektive overenskomster, som er gældende for ansættelsesforholdet.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> For så vidt angår oplysningerne i § 2, stk. 2, nr. 6-12, anses pligten til at indgå skriftlig ansættelsesaftale efter § 2, stk. 2, for opfyldt, hvis der i ansættelsesaftalen henvises til love, administrative bestemmelser, vedtægtsmæssige bestemmelser eller kollektiv overenskomst, der gælder for de pågældende forhold.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Den ansatte, der tiltræder tjeneste i skib, skal medbringe eller inden skibets afgang fremskaffe en kopi af sin ansættelsesaftale til skibsføreren, der opbevarer den om bord, så længe den ansatte gør tjeneste om bord. Den søfarendes underskrift skal fremgå af kopien.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> På skibe der sejler i international fart, skal standardudgaven af ansættelsesaftalen som minimum være tilgængelig om bord på engelsk.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Hvis en kollektiv overenskomst udgør hele eller en del af den ansattes ansættelsesaftale, skal rederen sikre, at der er en kopi af denne overenskomst til rådighed om bord. For de skibe der sejler i international fart skal de dele af den eller de kollektive overenskomster, der er genstand for en havnestatsinspektion og gældende for de ansatte om bord, foreligge på engelsk.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Bekendtgørelsens bestemmelser kan ikke ved individuel eller ved kollektiv aftale fraviges til ugunst for den ansatte.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Kopi af de søfarendes ansættelsesaftale skal indsendes til Søfartsstyrelsen, når styrelsen anmoder herom.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Skibsføreren er ansvarlig for, at indsendelsen efter stk. 1, finder sted.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8. </span> Overtrædelse af § 2, § 3, § 5 og § 7 straffes med bøde.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Der kan pålægges selskaber mv. (juridiske personer) strafansvar efter reglerne i straffelovens 5. kapitel.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Ved pålæggelse af strafansvar efter stk. 2 anses personer, som er ansat til at udføre arbejde om bord på skibet af andre end rederen, tillige for at være knyttet til rederen. Er der udstedt overensstemmelsesdokument i henhold til koden om sikker skibsdrift eller certifikat i henhold til konventionen om søfarendes arbejdsforhold til en anden organisation eller person, anses skibsføreren og de søfarende tillige for at være knyttet til den, som dokumentet er udstedt til.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9. </span> Bekendtgørelsen træder i kraft den 20. august 2013.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Bekendtgørelse nr. 848 af 15. oktober 2002 om rederens pligt til at indgå skriftlig kontrakt med den søfarende om ansættelsesvilkårene ophæves, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Ansættelsesaftaler, der er indgået efter den i stk. 2, nævnte bekendtgørelse, og som ikke opfylder reglerne i nærværende bekendtgørelse skal senest 3 måneder efter den i stk. 1 nævnte dato opfylde reglerne i bekendtgørelsen.</p>\r\n<p class=\"Stk2\">\r\n   <span class=\"StkNr\" id=\"Par9_Stk4\">Stk. 4.</span> Alle ansættelsesaftaler, der indgås efter ikrafttrædelsen af denne bekendtgørelse skal udfærdiges i overensstemmelse med denne. Det samme gælder for ansættelsesaftaler, der bliver fornyet efter denne bekendtgørelses ikrafttræden.</p><div class=\"Givet\" id=\"Givet\"><p class=\"Givet\" align=\"center\">Søfartsstyrelsen, den 7. marts 2013</p><p class=\"Sign1\" align=\"center\">Jan Gabrielsen</p><p class=\"Sign2\" align=\"right\">/ Jørgen Løje</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/03/2013"
        },
        {
            "displayName": "Accession",
            "displayValue": "B20130023805"
        },
        {
            "displayName": "Entydig dokumentidentifikation",
            "displayValue": "BP000462"
        },
        {
            "displayName": "Dato for førstegangsindlæggelse",
            "displayValue": "13/03/2013"
        },
        {
            "displayName": "Dato for indlæggelse",
            "displayValue": "13/03/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "238"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "07/03/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Søfartsstyrelsen, j.nr. 2013004222"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}