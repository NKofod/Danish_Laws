{
    "id": 77557,
    "title": "Bekendtgørelse af instruks for embedsdyrlæger ved markeder, samlingssteder og udførselssteder, der af veterinærdirektoratet er godkendt til udførsel af kvæg og svin til stater, der er medlem af Det europæiske økonomiske Fællesskab ",
    "documentTypeId": "60",
    "isSagsforlobPeriodValid": false,
    "shortName": "BEK nr 419 af 12/08/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af instruks for embedsdyrlæger  \r\n\r\n ved markeder, samlingssteder og udførselssteder, der af veterinærdirektoratet  \r\n\r\n er godkendt til udførsel af kvæg og svin til stater, der er medlem af Det  \r\n\r\n europæiske økonomiske Fællesskab </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 1, stk 1, i lov nr. 131 af 13. april 1954 om udførsel og  \r\n\r\n indførsel af levende dyr m.v. fastsættes herved følgende bestemmelser. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Definitioner. </P>  \r\n\r\n<P>I denne instruks forstås ved: </P>  \r\n\r\n<P>a. Avls- og brugsdyr: Avls- og brugskvæg samt avls- og brugssvin. </P>  \r\n\r\n<P>b. Avls- og brugskvæg: Tamkvæg, der er beregnet til avl, mælkeproduktion,  \r\n\r\n kødproduktion eller arbejde. </P>  \r\n\r\n<P>c. Avls- og brugssvin: Tamsvin, der er beregnet til avl eller  \r\n\r\n kødproduktion. </P>  \r\n\r\n<P>d. Slagtedyr: Tamkvæg og tamsvin, der er bestemt til at blive ført direkte  \r\n\r\n til et slagteri eller et slagtemarked, så snart de er ankommet til  \r\n\r\n modtagerlandet. </P>  \r\n\r\n<P>e. Epizootifri zone: En zone med en diameter på 20 kilometer inden for  \r\n\r\n hvilken der, ifølge officielle konstateringer, i et tidsrum på mindst 30 dage  \r\n\r\n før afsendelsen ikke er optrådt noget tilfælde af mund- og klovesyge, og når  \r\n\r\n det drejer sig om svin heller ikke noget tilfælde af svinepest eller smitsom  \r\n\r\n svinelammelse (Teschener syge). </P>  \r\n\r\n<P>f. Embedsdyrlæge: En dyrlæge, der af landbrugsministeriet  \r\n\r\n (veterinærdirektoratet) er autoriseret til at foretage sundhedseftersyn ved  \r\n\r\n udførsel af levende heste og klovbærende dyr. </P>  \r\n\r\n<P>g. Anmeldepligtige sygdomme. </P>  \r\n\r\n<UL CLASS=PLAIN-LIST>  \r\n\r\n<LI>a) Hos kvæg: </LI>  \r\n\r\n</UL>  \r\n\r\n<P>Rabies, </P>  \r\n\r\n<P>tuberkulose, </P>  \r\n\r\n<P>brucellose, </P>  \r\n\r\n<P>mund- og klovesyge, </P>  \r\n\r\n<P>miltbrand, </P>  \r\n\r\n<P>kvægpest, </P>  \r\n\r\n<P>ondartet lungesyge. </P>  \r\n\r\n<UL CLASS=PLAIN-LIST>  \r\n\r\n<LI>b) Hos svin: </LI>  \r\n\r\n</UL>  \r\n\r\n<P>Rabies, </P>  \r\n\r\n<P>brucellose, </P>  \r\n\r\n<P>miltbrand, </P>  \r\n\r\n<P>mund- og klovesyge, </P>  \r\n\r\n<P>smitsom blæreudslet, </P>  \r\n\r\n<P>klassisk svinepest, </P>  \r\n\r\n<P>afrikansk svinepest, </P>  \r\n\r\n<P>smitsom svinelammelse (Teschener syge). </P>  \r\n\r\n<P>h. Iagttagelsesdistrikt: Et af politimesteren oprettet område, underlagt  \r\n\r\n særlige restriktioner, omkring en besætning ramt af visse anmeldepligtige  \r\n\r\n sygdomme. </P>  \r\n\r\n<P>i. Virksomhed: Marked, samlingssted eller udførselssted, der af  \r\n\r\n veterinærdirektoratet er godkendt til udførsel af kvæg og/eller svin til  \r\n\r\n stater, der er medlem af Det europæiske økonomiske Fællesskab. </P>  \r\n\r\n<P>j. Ordinær samling: Tilførsel af henholdsvis avls- og brugsdyr og  \r\n\r\n slagtedyr til en virksomhed inden for de områder eller tidsrum som  \r\n\r\n godkendelsen til udførsel af de pågældende dyr angår. </P>  \r\n\r\n<P>k. Andre samlinger: Tilførsel i forbindelse med markeder, auktioner, opkøb  \r\n\r\n og bortsalg vedr. klovbærende dyr og heste under benyttelse af en virksomheds  \r\n\r\n anlæg uden for de områder eller tidsrum, der er omfattet af godkendelsen til  \r\n\r\n udførsel af levende kvæg og svin. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Embedsdyrlægen. </P>  \r\n\r\n<P>a. Ved meddelelse af autorisation modtager embedsdyrlægen embedsstempel,  \r\n\r\n mærker, tænger, attestformularer og lignende, der er nødvendige for  \r\n\r\n embedsførelsen. Embedsdyrlægen bliver holdt underrettet om situationen i  \r\n\r\n landet med hensyn til anmeldepligtige sygdomme ved veterinærdirektoratets  \r\n\r\n officielle månedsrapport vedrørende smitsomme sygdomme hos husdyrene. </P>  \r\n\r\n<P>b. Autorisation som embedsdyrlæge kan ikke forventes bibeholdt ud over 70  \r\n\r\n års alderen og kan i øvrigt til enhver tid tilbagekaldes af  \r\n\r\n veterinærdirektoratet. </P>  \r\n\r\n<P>c. Til bistand for embedsdyrlægen kan veterinærdirektoratet efter  \r\n\r\n omstændighederne autorisere en eller flere assisterende embedsdyrlæger. </P>  \r\n\r\n<P>d. Embedsdyrlægen er pligtig at udøve tilsyn og foretage sundhedseftersyn,  \r\n\r\n attestudstedelse m.v. efter de retningslinier, der er angivet i denne  \r\n\r\n instruks og i bekendtgørelse nr. 464 af 6. august 1973 om udførsel af levende  \r\n\r\n kvæg og svin til stater, der er medlem af Det europæiske økonomiske  \r\n\r\n Fællesskab, og skal i øvrigt følge de anvisniger og påbud, der meddeles af  \r\n\r\n veterinærdirektoratet. </P>  \r\n\r\n<P>e. Embedsdyrlægen er forpligtet til at udøve tilsyn m.v. ved andre  \r\n\r\n samlinger af dyr, der måtte finde sted på virksomhedens område, efter de  \r\n\r\n retningslinier, som angives i denne instruks og i øvrigt efter de for hver  \r\n\r\n enkelt samling særligt angivne bestemmelser. </P>  \r\n\r\n<P>f. Embedsdyrlægen skal opbevare attestformularer og -kopier, blanketter,  \r\n\r\n stempler, mærker og lign. under lås. </P>  \r\n\r\n<P>g. Det påhviler virksomheden dels at stille den fornødne medhjælp til  \r\n\r\n rådighed for embedsdyrlægen til foretagelse af sundhedseftersyn, mærkning af  \r\n\r\n dyr, attestudstedelse og lign., dels at stille et aflåseligt lokale med bl.  \r\n\r\n a. skrivebord, stol, skab og håndvask til disposition for embedsdyrlægen til  \r\n\r\n bl. a. omklædning og til opbevaring af stempler og mærkerekvisitter, gang-  \r\n\r\n eller arbejdstøj og lign. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Tilsyn. </P>  \r\n\r\n<P>a. Embedsdyrlægen skal have indgående kendskab til arten og omfanget af  \r\n\r\n virksomhedens drift og til anvendelsen af virksomhedens anlæg. Det er  \r\n\r\n påkrævet, at der føres fortegnelse over daglige tilførsler, udførsel,  \r\n\r\n transport til markeder eller til andre virksomheder af de forskellige  \r\n\r\n dyrearter. </P>  \r\n\r\n<P>b. Virksomhedens anlæg skal jævnligt tilses. Den almindelige  \r\n\r\n vedligeholdelse og renholdelse skal gennemgås. Vandforsyning og afløbsforhold  \r\n\r\n skal kontrolleres. Embedsdyrlægen skal have indseende med leverance og  \r\n\r\n opbevaring af virksomhedens foder og strøelse og med møddingsforhold og  \r\n\r\n fjernelse af gødning og ajle m. m. fra virksomheden. </P>  \r\n\r\n<P>c. Embedsdyrlægen skal inspicere transportvogne og -kasser m.m. for dyr og  \r\n\r\n sikre sig, at transportmidlerne opfylder veterinære forskrifter og er renset  \r\n\r\n og desinficeret efter gældende regler. </P>  \r\n\r\n<P>d. Embedsdyrlægen skal påse, at behandling af dyrene ikke er i strid med  \r\n\r\n lov om værn for dyr, og skal kontrollere, at overstående dyr fodres, vandes  \r\n\r\n og malkes efter behov. </P>  \r\n\r\n<P>e. Embedsdyrlægen skal følge sundhedstilstanden blandt tilførte dyr ved at  \r\n\r\n have opsyn med dyrene i staldene på samlingsdagene og dagligt inspicere  \r\n\r\n eventuelt overstående dyr. </P>  \r\n\r\n<P>f. Embedsdyrlægen skal følge sundhedstilstanden med hensyn til  \r\n\r\n anmeldepligtige sygdomme i en zone med en radius på 10 kilometer fra  \r\n\r\n virksomheden. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Påtale, anmeldelse, indberetning m. v. </P>  \r\n\r\n<P>a. Embedsdyrlægen skal i almindelighed henlede virksomhedens ledelses  \r\n\r\n opmærksomhed på forhold ved virksomheden, der trænger til vedligeholdelse,  \r\n\r\n renholdelse eller ændring. </P>  \r\n\r\n<P>b. I tilfælde af overtrædelse eller tilsidesættelse af gældende  \r\n\r\n bestemmelser for virksomhedens anlæg og drift skal embedsdyrlægen påtale  \r\n\r\n forholdet over for virksomhedens ledelse og i gentagelsestilfælde indberette  \r\n\r\n forholdet til veterinærdirektoratet. </P>  \r\n\r\n<P>c. Uregelmæssigheder samt tilsidesættelse af gældende regler for transport  \r\n\r\n af dyr til og fra virksomheden skal påtales over for den pågældende vognmand  \r\n\r\n eller chauffør. I tilfælde af, at afsendelse er sket fra andre virksomheder  \r\n\r\n bør den pågældende embedsdyrlæge underrettes. </P>  \r\n\r\n<P>d. Overtrædelse af lov om værn for dyr og af bestemmelser udstedt i medfør  \r\n\r\n af denne lov anmeldes til politiet. </P>  \r\n\r\n<P>e. Konstateres anmeldepligtig sygdom på en virksomhed, skal embedsdyrlægen  \r\n\r\n straks forbyde enhver borttransport af dyr, gødning, foder og strøelse,  \r\n\r\n redskaber og andre rekvisitter fra virksomheden og iværksætte omhyggelig  \r\n\r\n rensning og desinfektion af transportmidler, der forlader virksomheden. Ved  \r\n\r\n udgangen fra virksomheden skal foranstaltes rensning og desinfektion af  \r\n\r\n fodtøj, der benyttes af personalet og besøgende, samt vask af hænder.  \r\n\r\n Arbejdstøj og overtrækstøj skal efterlades på virksomheden og gennemgå  \r\n\r\n desinficerende behandling. </P>  \r\n\r\n<P>f. Kommer det til embedsdyrlægens kendskab, at der inden for en afstand af  \r\n\r\n 10 kilometer fra virksomheden optræder anmeldepligtige sygdomme, skal han  \r\n\r\n straks sætte sig i forbindelse med veterinærdirektoratet. </P>  \r\n\r\n<P>g. Inden den 10. i hver måned skal embedsdyrlægen foretage indberetning  \r\n\r\n til veterinærdirektoratet på særlige dertil beregnede blanketter om  \r\n\r\n virksomhedens drift, om samlinger af dyr under anvendelse af virksomhedens  \r\n\r\n anlæg, om tilførslernes størrelse samt evt. om forhold, der har givet  \r\n\r\n anledning til påtale, anmeldelse og lign. i den forudgående måned.  \r\n\r\n Indberetningen tjener samtidig som grundlag for honoraropgørelse og andre  \r\n\r\n forhold af økonomisk art. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Tilførsel af dyr. </P>  \r\n\r\n<P>a. Det påhviler virksomhedens ledelse mindst 4 dage forud at underrette  \r\n\r\n embedsdyrlægen om påtænkte tilførsler. </P>  \r\n\r\n<P>b. Inden tilførsel til ordinær samling påbegyndes, skal embedsdyrlægen  \r\n\r\n kontrollere, at overstående klovbærende dyr fra andre samlinger er fjernet  \r\n\r\n eller isoleret i særskilt staldrum, og at rensning og desinfektion er  \r\n\r\n foretaget på korrekt måde. </P>  \r\n\r\n<P>c. Embedsdyrlægen skal være til stede i hele den periode, tilførsel af dyr  \r\n\r\n finder sted. </P>  \r\n\r\n<P>d. Tilførsel må kun finde sted direkte fra oprindelsesbesætningen eller  \r\n\r\n fra en anden virksomhed. Dyr, der tilføres fra andre virksomheder, skal være  \r\n\r\n ledsaget af en erklæring herom. Ved udstedelse af sådan erklæring skal  \r\n\r\n anvendes en af veterinærdirektoratet godkendt formular. </P>  \r\n\r\n<P>e. Samtidig tilførsel gennem mere end een indgang kan kun ske under  \r\n\r\n forudsætning af assisterende embedsdyrlæges medvirken. </P>  \r\n\r\n<P>f. Intet dyr må tilføres virksomheden uden at være undersøgt af  \r\n\r\n embedsdyrlægen. Kvæg og svin, der tilføres fra en anden virksomhed ledsaget  \r\n\r\n af erklæring herom, kan dog tillades tilført uden gentagen undersøgelse. </P>  \r\n\r\n<P>g. Embedsdyrlægen skal være opmærksom på, om tilførsel til virksomheden af  \r\n\r\n dyr finder sted fra besætninger angrebet af anmeldepligtige sygdomme eller  \r\n\r\n beliggende i et iagttagelsesdistrikt. </P>  \r\n\r\n<P>h. Embedsdyrlægen skal kontrollere, at avls- og brugsdyr transporteres  \r\n\r\n adskilt fra slagtedyr, og at transport finder sted i rensede og desinficerede  \r\n\r\n transportmidler. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Indsyning. </P>  \r\n\r\n<P>a. Dyrlægeundersøgelse skal finde sted såvel i forbindelse med ordinære  \r\n\r\n samlinger som ved andre samlinger. </P>  \r\n\r\n<P>b. Embedsdyrlægen skal foretage undersøgelse af de tilførte dyr straks ved  \r\n\r\n ankomsten. Undersøgelsen skal foregå ved tilstrækkeligt lys (dagslys,  \r\n\r\n elektrisk lys eller lys, der kan sidestilles hermed). Hvert enkelt af de  \r\n\r\n tilførte dyr skal passere dyrlægen. Embedsdyrlægen skal være opmærksom på  \r\n\r\n dyrets almenbefindende, bevægelsesevne og ernæringstilstand og herved skaffe  \r\n\r\n sig et indtryk af dyrets almindelige sundhedstilstand. Dyrlægen skal have  \r\n\r\n opmærksomheden henvendt på symptomer på smitsomme sygdomme. </P>  \r\n\r\n<P>c. Dyr med forstyrret almenbefindende, haltende og savlende dyr skal  \r\n\r\n underkastes en nøjere undersøgelse. Hos kvæg skal således bl. a. foretages en  \r\n\r\n undersøgelse af mundhulens slimhinder, hos svin bl. a. en omhyggelig  \r\n\r\n inspektion af klove, klovspalter og tryne evt. kombineret med  \r\n\r\n temperaturmåling. </P>  \r\n\r\n<P>d. Ud over undersøgelse med henblik på sygelige tilstande hos de tilførte  \r\n\r\n dyr skal embedsdyrlægen notere sig, om kvæg og svin er forsynet med godkendte  \r\n\r\n identifikationsmærker eller andre særlige mærker, der anvendes i forbindelse  \r\n\r\n med et nationalt bekæmpelsesprogram, samt om tyre over 350 kg (jerseytyre  \r\n\r\n over 300 kg) er forsynet med næsering. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Afvisning i forbindelse med indsyning. </P>  \r\n\r\n<P>Følgende kategorier af dyr skal afvises ved ordinære samlinger: </P>  \r\n\r\n<P>a. Kvæg og svin, der hidrører fra ejendomme, som er underkastet  \r\n\r\n restriktioner som følge af anmeldepligtige sygdomme, eller som er beliggende  \r\n\r\n i et iagttagelsesdistrikt oprettet som følge af anmeldepligtige sygdomme.  \r\n\r\n</P>  \r\n\r\n<P>b. Kvæg og svin, der skal anses som mistænkt for eller angrebet af  \r\n\r\n anmeldepligtige sygdomme, eller som er transporteret sammen med dyr, der er  \r\n\r\n angrebet af anmeldepligtige sygdomme. </P>  \r\n\r\n<P>c. Øjensynligt syge dyr. </P>  \r\n\r\n<P>d. Kvæg og svin, der ikke kommer direkte fra oprindelsesbesætningen eller  \r\n\r\n fra andre virksomheder. </P>  \r\n\r\n<P>e. Kvæg og svin, der ikke er forsynet med et officielt godkendt  \r\n\r\n identifikationsmærke. </P>  \r\n\r\n<P>f. Kvæg og svin, der er forsynet med reagent- eller LK-øremærke, samt  \r\n\r\n T-klippede dyr. </P>  \r\n\r\n<P>g. Tyre over 350 kg (jerseytyre over 300 kg), som ikke er forsynet med  \r\n\r\n næsering. </P>  \r\n\r\n<P>h. Dyr, der på andre virksomheder af embedsdyrlægen er kendetegnet med  \r\n\r\n gult kryds på lænden. </P>  \r\n\r\n<P>i. Avls- og brugsdyr, der ikke er ledsaget af oprindelsessundshedsattest.  \r\n\r\n</P>  \r\n\r\n<P>j. Avls- og brugsdyr, der er transporteret sammen med slagtedyr eller med  \r\n\r\n transportmidler, der ikke i forvejen er renset og desinficeret. </P>  \r\n\r\n<P>k. Andre klovbærende dyr end kvæg og svin. </P>  \r\n\r\n<P>l. Dyr, der under transporten har pådraget sig sådanne beskadigelseer, at  \r\n\r\n de i henhold til lov om værn for dyr øjeblikkelig må aflives eller bringes  \r\n\r\n til slagtning. </P>  \r\n\r\n<P>Ved andre samlinger skal de under a., b., c., f., g. og l. nævnte dyr  \r\n\r\n afvises. </P>  \r\n\r\n<P>Findes ved undersøgelsen dyr, der er angrebet af anmeldepligtige sygdomme  \r\n\r\n eller mistænkt herfor (jfr. ovenfor under b.) skal embedsdyrlægen lade de  \r\n\r\n pågældende dyr isolere, forbyde yderligere tilførsel af dyr, forbyde  \r\n\r\n fjernelse af dyr fra virksomheden samt straks underrette  \r\n\r\n veterinærdirektoratet om forholdet. </P>  \r\n\r\n<P>Dyr nævnt ovenfor under a., f. eller l. skal - beroende på tilfældets  \r\n\r\n karakter - henvises til slagtning efter nærmere aftale med overdyrlægen ved  \r\n\r\n slagteriet eller til aflivning og levering til destruktionsanstalt under  \r\n\r\n iagttagelse af fornødne forsigtighedsforanstaltninger. </P>  \r\n\r\n<P>Rapport over afvisninger i forbindelse med dyrlægeundersøgelsen skal  \r\n\r\n fremgå af månedsberetningen til veterinærdirektoratet. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Isolation. </P>  \r\n\r\n<P>Hvad enten der er tale om ordinære eller andre samlinger, skal følgende  \r\n\r\n kategorier af dyr isoleres, så snart de tilføres virksomheden: </P>  \r\n\r\n<P>a. Dyr, der frembyder sygelige tilstande, som kan vække formodning om  \r\n\r\n anmeldepligtig sygdom. </P>  \r\n\r\n<P>b. Dyr med sår i mundhulen, i klovspalten eller i kronranden. </P>  \r\n\r\n<P>c. Dyr, der har kælvet eller kastet undre transporten. </P>  \r\n\r\n<P>d. Kvæg befængt med oksebremselarver. </P>  \r\n\r\n<P>Det påhviler embedsdyrlægen at kendetegne sådanne dyr med et tydeligt  \r\n\r\n kryds i gul farve på lænden. Dyr, der er kendetegnet på en sådan måde, må  \r\n\r\n ikke transporteres videre til andre virksomheder. </P>  \r\n\r\n<P>Embedsdyrlægen skal foranledige sådanne dyr afsondret og skal foretage  \r\n\r\n videregående undersøgelse (evt. indsendelse af materiale til  \r\n\r\n laboratoriemæssig undersøgelse snarest muligt). Rapport over isolation og  \r\n\r\n udfald af undersøgelser indsendes til veterinærdirektoratet i forbindelse med  \r\n\r\n månedsindberetningen. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Betinget adgang til virksomheden. </P>  \r\n\r\n<P>Følgende kategorier af dyr kan tillades indbragt på virksomheden, men må  \r\n\r\n anses som uegnede til udførsel eller overførsel til andre virksomheder samt  \r\n\r\n ude af stand til at klare sig under længere transport: </P>  \r\n\r\n<P>a. Afmagrede, halte og øjensynligt svækkede dyr. </P>  \r\n\r\n<P>b. Febrile dyr og dyr med tilbageholdt efterbyrd eller med vandig eller  \r\n\r\n blodtilblandet diarre. </P>  \r\n\r\n<P>c. Dyr med større friske sår og kontusioner, halebrud eller afstødning af  \r\n\r\n horn, hove eller klove. Tyre med udrevet næsering. </P>  \r\n\r\n<P>d. Dyr med større svulster. </P>  \r\n\r\n<P>e. Dyr med gangrænøs og apostematøs mastits. </P>  \r\n\r\n<P>Det påhviler embedsdyrlægen at kendetegne sådanne dyr med et tydeligt  \r\n\r\n kryds i gul farve på lænden. Dyr, der er kendetegnet på en sådan måde, må  \r\n\r\n ikke transporters videre til andre virksomheder. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Udførsel. </P>  \r\n\r\n<P>a. Kun kvæg og svin, der er tiført ordinære samlinger, og som ikke har  \r\n\r\n haft kontakt med dyr tilført andre samlinger, kan udføres til stater, der er  \r\n\r\n medlem af Det europæiske økonomiske Fællesskab. </P>  \r\n\r\n<P>b. Udførsel af kvæg og svin fra virksomheden skal foregå under iagttagelse  \r\n\r\n af de til enhver tid gældende bestemmelser og under embedsdyrlægens  \r\n\r\n medvirken. Embedsdyrlægen skal være til stede både under sundhedseftersyn,  \r\n\r\n mærkning, attestudstedelse, desinfektionseftersyn af transportmidlerne og  \r\n\r\n indladning af dyrene. </P>  \r\n\r\n<P>c. Det påhviler virksomhedens ledelse mindst 4 dagtimer forud at  \r\n\r\n underrette embedsdyrlægen om påtænkte udførsler. </P>  \r\n\r\n<P>d. Sundhedseftersynet skal foretages som ovenfor angivet i § 6, idet  \r\n\r\n bemærkes, at den nøjere undersøgelse, der er omtalt i afsnit c., altid skal  \r\n\r\n foretages i forbindelse med udførsel. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Sundhedsattest. </P>  \r\n\r\n<P>a. Embedsdyrlægen skal drage omsorg for, at dyrene ved udførsel er  \r\n\r\n ledsaget af relevante og korrekt udfyldte sundhedsattester udstedt på  \r\n\r\n grundlag af forudgående sundhedseftersyn, medfølgende oprindelsesattester og  \r\n\r\n embedsdyrlægens øvrige kendskab til de pågældende dyr. </P>  \r\n\r\n<P>b. Sundhedsattest skal udstedes og underskrives af embedsdyrlægen den dag,  \r\n\r\n indladning til udførsel finder sted. </P>  \r\n\r\n<P>c. Til sundhedsattest må kun benyttes en af veterinærdirektoratet godkendt  \r\n\r\n formular. Ved udførsel til stater, der er medlem af Det europæiske økonomiske  \r\n\r\n Fællesskab, skal sundhedsattest være udfærdiget på såvel modtagerlandets som  \r\n\r\n eventuelle transitlandes sprog, eller særlig transitattest skal udstedes  \r\n\r\n efter veterinærdirektoratets anvisning. Der må kun udleveres et  \r\n\r\n originalpåstemplet eksemplar af hver attest. Udleverede kopier skal være  \r\n\r\n forsynet med tydeligt &#187;Duplikat&#171;. </P>  \r\n\r\n<P>d. Sundhedsattest må kun udstedes, når samtlige angivne fordringer til de  \r\n\r\n pågældende dyr er opfyldt. Såfremt der vedrørende enkelte punkter er angivet  \r\n\r\n flere alternative muligheder, skal mindst eet alternativ kunne attesteres.  \r\n\r\n</P>  \r\n\r\n<P>e. Overstregninger i sundhedsattesten er kun tilladt, såfremt det drejer  \r\n\r\n sig om alternativer, der ikke foreligger, såfremt det drejer sig om  \r\n\r\n dokumentation, der ikke kræves for bestemte aldersgrupper, eller såfremt  \r\n\r\n veterinærdirektoratets særlige tilladelse foreligger. </P>  \r\n\r\n<P>f. Da sundhedsattesten henvender sig til og skal accepteres af fremmede  \r\n\r\n myndigheder, skal formularen udfyldes med omhu. Der skal anvendes  \r\n\r\n skrivemaskine eller blokbogstaver. Den underskrivende embedsdyrlægesnavn  \r\n\r\n skal, medmindre tydeligt navnestempel anvendes, angives med samme typer, som  \r\n\r\n er anvendt ved udfyldelsen af formularen i øvrigt. </P>  \r\n\r\n<P>Er attestformularen flersproget udformet, skal alene den relevante  \r\n\r\n fremmedsprogede del udfyldes og underskrives. Virksomhedens navn og  \r\n\r\n autorisationsnummer skal anføres på sundhedsattesten. Embedsstempel skal  \r\n\r\n altid anvendes i forbindelse med embedsdyrlægens underskrift. </P>  \r\n\r\n<P>g. Indeholder sundhedsattestformularen rubrikker til angivelse af  \r\n\r\n identifikationsmærker, kan embedsdyrlægen, såfremt mærkerne er led i en  \r\n\r\n landsomfattende besætningsregistrering, henvise hertil og i rubrikkerne  \r\n\r\n anføre registreringssystemet (f. eks. CLR). Herudover oplyses de sidste 2  \r\n\r\n cifre i virksomhedens autorisationsnummer. </P>  \r\n\r\n<P>Vedrørende &#187;nr. ...................&#171; på sundhedsattesten: her  \r\n\r\n registreres de udstedte sundhedsattester ved en fortløbende nummerering,  \r\n\r\n hvori virksomhedens autorisationsnummer indgår som de to første cifre. Kopi  \r\n\r\n af sundhedsattest opbevares i mindst 1 år eller nr. og andre oplysninger  \r\n\r\n noteres, hvorefter notaterne opbevares i en tilsvarende periode.  \r\n\r\n Oprindelsessundhedsattester, der ledsager avls- og brugsdyr til virksomheden,  \r\n\r\n opbevares ligeledes mindst 1 år. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> For følgende kategorier af kvæg og svin kan  \r\n\r\n ikke udstedes sundhedsattest: </P>  \r\n\r\n<P>a. Dyr, der viser kliniske tegn på sygdom, herunder kvæg, der viser sår,  \r\n\r\n erosioner, slimhindedefekter eller belægninger i mundhulen eller sår på  \r\n\r\n patterne, svin med sår eller skorper på trynen samt haltende og savlende dyr  \r\n\r\n og dyr med sår eller hævelser i kronrand eller klovspalte. </P>  \r\n\r\n<P>b. Kvæg og svin, der hidrører fra en ejendom, der er underkastet  \r\n\r\n veterinærpolitimæssige restriktioner som følge af anmeldepligtig sygdom. </P>  \r\n\r\n<P>c. Kvæg og svin, der hidrører fra et iagttagelsesdistrikt oprettet på  \r\n\r\n grund af anmeldepligtig sygdom. </P>  \r\n\r\n<P>d. Kvæg forsynet med LK-øremærker, reagent-øremærke eller T-klipmærke.  \r\n\r\n</P>  \r\n\r\n<P>e. Dyr, der ikke er forsynet med officielt godkendt identifikationsmærke,  \r\n\r\n eller som har forladt oprindelsesbesætningen for mere end 6 dage siden. </P>  \r\n\r\n<P>f. Dyr, der af embedsdyrlægen ved tilførselen er fundet uegnede til  \r\n\r\n eksport eller ude af stand til at klare sig under længere transport, og som  \r\n\r\n er forsynet med gult kryds på lænden. </P>  \r\n\r\n<P>g. Avls- og brugsdyr, som er tilført virksomheden uden at være ledsaget af  \r\n\r\n korrekt og fuldstændig udfyldt oprindelsessundhedsattest og/eller særlige  \r\n\r\n certifikater, som af veterinærdirektoratet er godkendt ved udførsel til det  \r\n\r\n pågældende land, eller som er transporteret til virksomheden sammen med andre  \r\n\r\n dyr end avls- og brugsdyr. </P>  \r\n\r\n<P>h. Tyre over 350 kg (jerseytyre over 300 kg), der ikke er forsynet med  \r\n\r\n næsering. </P>  \r\n\r\n<P>i. Dyr behandlet med østrogene eller thyreostatiske stoffer. </P>  \r\n\r\n<P>Kvæg og svin, der fremstilles til sundhedseftersyn med henblik på  \r\n\r\n udførsel, men for hvilke embedsdyrlægen finder det uberettiget at udstede  \r\n\r\n sundhedsattest (afvises fra udførsel), skal kendetegnes med et kryds i grøn  \r\n\r\n farve på lænden. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Mærkning. </P>  \r\n\r\n<P>Kvæg og svin, der af embedsdyrlægen godkendes til udførsel, forsynes med  \r\n\r\n et af veterinærdirektoratets godkendt mærke til oplysning om virksomhedens  \r\n\r\n autorisationsnummer. Hos svin kan anvendes et stempelaftryk som nedenstående  \r\n\r\n (idet 00 erstattes med de to sidste cifre i virksomhedens  \r\n\r\n autorisationsnummer). </P>  \r\n\r\n<PRE>  \r\n\r\n                     VP  \r\n\r\n                     00  \r\n\r\n</PRE>  \r\n\r\n<P>Hos kvæg kan et tilsvarende klæbemærke i papir eller stof på krydset  \r\n\r\n anvendes. Såfremt kvæg ikke forsynes med autorisationsnummer skal der  \r\n\r\n foretages øremærkning med såkaldt &#187;kronemærke&#171;. I så fald skal  \r\n\r\n kronemærkets nummer angives på sundhedsattesten. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Transport. </P>  \r\n\r\n<P>a. Embedsdyrlægen skal overvåge indladning af dyr til udførsel. I  \r\n\r\n forbindelse hermed skal embedsdyrlægen forbyde, at avls- og brugsdyr indlades  \r\n\r\n til transport sammen med slagtedyr, og at kvæg og svin til udførsel til  \r\n\r\n stater, der er medlem af Det europæiske økonomiske Fællesskab under  \r\n\r\n transporten kommer i kontakt med andre klovbærende dyr end kvæg og svin, der  \r\n\r\n opfylder de betingelser, der er fastsat for handel inden for Fællesskabet.  \r\n\r\n</P>  \r\n\r\n<P>b. Embedsdyrlægen skal sikre sig, at transportmidlerne opfylder gældende  \r\n\r\n veterinære bestemmelser med hensyn til transport af dyr, og at  \r\n\r\n transportmidler, der anvendes til udførsel er sådan indrettet, at gødning,  \r\n\r\n strøelse, foder og lign. ikke kan spildes under transporten. </P>  \r\n\r\n<P>Såfremt betingelserne ikke er opfyldt, skal embedsdyrlægen modsætte sig  \r\n\r\n indladning eller nægte at udlevere sundhedsattest. </P>  \r\n\r\n<P>c. Embedsdyrlægen skal påse, at kvæg og svin udføres i rensede og  \r\n\r\n desinficerede transportmidler. </P>  \r\n\r\n<P>d. Embedsdyrlægen skal sikre sig, at gældende bestemmelser om værn for dyr  \r\n\r\n og om transport af dyr iagttages. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Dyrlægebehandling </P>  \r\n\r\n<P>a. Under ophold på virksomhederne må dyrene ikke tages under behandling  \r\n\r\n for nogen lidelse eller gennemgå nogen medikamentel behandling uden  \r\n\r\n forudgående underretning af embedsdyrlægen, som er pligtig til at yde hjælp  \r\n\r\n til alvorligt tilskadekomne dyr og til dyr med smertevoldende sygdomme eller  \r\n\r\n fødselshindringer, når hurtig hjælp må anses for nødvendig. </P>  \r\n\r\n<P>b. Serumbehandling, vaccination og medicinsk behandling, der måtte ønskes  \r\n\r\n foretaget, skal ske med den officielt fastsatte dosering eller efter særlig  \r\n\r\n anvisning fra veterinærdirektoratet. Der bør anvendes engangskanyler eller  \r\n\r\n steriliseret udstyr ved injektioner. </P>  \r\n\r\n<P>c. Efter foretagen behandling under anvendelse af lægemidler, der efter  \r\n\r\n danske regler medfører tilbageholdelse fra slagtning, er det ikke tilladt at  \r\n\r\n udstede sundhedsattest for slagtedyr før tilbageholdelsestiden for det  \r\n\r\n pågældende lægemiddel er forløbet. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Rensning og desinfektion. </P>  \r\n\r\n<P>a. Embedsdyrlægen skal give generelle anvisninger for gennemførelse af  \r\n\r\n rensning og desinfektion af virksomheden. </P>  \r\n\r\n<P>Såfremt der på virksomheden findes særligt udstyr til foretagelse af  \r\n\r\n rensning og desinfektion af transportmidler, skal embedsdyrlægen påse, at  \r\n\r\n transportmidler, der skal medtage dyr fra virksomheden, og hvis rensning og  \r\n\r\n desinfektion er påkrævet, renses under benyttelse af dette udstyr. </P>  \r\n\r\n<P>b. Rensning af virksomheden, der omfatter stalde, ramper, indsyningsplads,  \r\n\r\n fortove og vaskeplads for transportmidler, samt til- og frakørselsveje med  \r\n\r\n asfalt eller brolægning, skal udføres under anvendelse af rigelige mængder  \r\n\r\n vand. Enten anvendes skylning eller overbrusning i forbindelse med mekanisk  \r\n\r\n behandling med koste og børster af de flader og genstande, der skal renses,  \r\n\r\n eller højtryksudstyr anvendes til løsning af urenheder fra underlaget. Efter  \r\n\r\n opblødning og løsning foretages skylning med vandslange og samtidig fjernelse  \r\n\r\n af skyllevandet ved hjælp af koste eller skrabere til særlige afløb eller  \r\n\r\n gødningstanke. </P>  \r\n\r\n<P>c. Embedsdyrlægen skal have indseende med fjernelse af gødning og ajle fra  \r\n\r\n virksomheden og have kendskab til eventuelle aftagere af materialet. Efter  \r\n\r\n fjernelse (bedst i særlig beholder (container)) foretages rensning af  \r\n\r\n møddingsplads. </P>  \r\n\r\n<P>d. Desinfektion skal efterfølge rensning og foretages med 2 pct.  \r\n\r\n Na-hydroxydopløsning evt. iblandet læsket kalk som indikator. Ved optræden af  \r\n\r\n smitsom blæreudslet (SVD) skal dog anvendes en 5 pct. opløsning af  \r\n\r\n NA-hypoklorit uden kalktilsætning. Ved forekomst af bakterielle sygdomme på  \r\n\r\n virksomheden skal forurenede pladser, redskaber m. v. desinficeres med  \r\n\r\n klorkalk, fenolopløsning eller en jodoforopløsning indeholdende 0,05 pct.  \r\n\r\n aktiv jod. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Andre samlinger. </P>  \r\n\r\n<P>a. Anvendes virksomhedens anlæg uden for de tidsrum, i hvilken særlig  \r\n\r\n godkendelse til modtagelse, opstaldning og afsendelse af kvæg og svin til  \r\n\r\n stater, der er medlem af Det europæiske økonomiske Fællesskab, er meddelt  \r\n\r\n virksomheden, til andre samlinger eller anvendes visse dele eller områder af  \r\n\r\n virksomheden til andre samlinger, skal embedsdyrlægen i denne forbindelse  \r\n\r\n udøve tilsyn, foretage undersøgelse og sundhedseftersyn m.v. samt overvåge  \r\n\r\n transport, rensning og desinfektion efter de i denne instruks angivne  \r\n\r\n retningslinier. </P>  \r\n\r\n<P>b. Tilførsel af heste foregår efter de i § 5, a., c. og f. samt § 6 nævnte  \r\n\r\n anvisninger. Afvisning finder sted som angivet i § 7, c., h. og l. Der  \r\n\r\n henvises endvidere til §§ 8 og 9. Heste til udførsel skal ledsages af  \r\n\r\n sundhedsattest som angivet i § 11. Sundhedsattest kan ikke udstedes for  \r\n\r\n heste, der viser tegn på smitsomme sygdomme, for afmagrede og halte heste  \r\n\r\n samt for heste med større sår, trykninger og svulster. Heste til udførsel  \r\n\r\n forsynes med mankeplombe eller andet af veterinærdirektoratet godkendt  \r\n\r\n identifikationsmærke med virksomhedens autorisationsnummer. </P>  \r\n\r\n<P>Herudover kan der stilles krav om udførligt signalement i  \r\n\r\n sundhedsattesten. </P>  \r\n\r\n<P>c. Tilførsel af kvæg og svin foregår efter de i § 5, a., c., e., f. og g.  \r\n\r\n samt § 6 nævnte anvisninger, dog skal dyrene ikke være forsynet med  \r\n\r\n identifikationsmærker. Afvisning finder sted som angivet i § 7, a., b., c.,  \r\n\r\n f., g. og l. Der henvises endvidere til §§ 8 og 9. I forbindelse med  \r\n\r\n grisemarkeder kan torvegrise indsynes holdvis, idet undersøgelsen foregår ved  \r\n\r\n inspektion af det samlede antal dyr i en transportkasse eller -vogn. I denne  \r\n\r\n forbindelse skal embedsdyrlægens opmærksomhed være rettet mod  \r\n\r\n transportmidlernes renholdelse. Udførsel af kvæg og svin, der er tilført  \r\n\r\n andre samlinger, kan ikke finde sted. </P>  \r\n\r\n<P>d. Tilførsel af får og geder foregår efter de i § 5, a., c., e og f. samt  \r\n\r\n § 6 nævnte anvisninger. Afvisning finder sted som angivet i § 7, c., h. og l.  \r\n\r\n Der henvises endvidere til §§ 8 og 9. </P>  \r\n\r\n<P>Får og geder til udførsel skal ledsages af sundhedsattest som angivet i §  \r\n\r\n 11. Sundhedsattest må ikke udstedes for får og geder, der viser tegn på  \r\n\r\n smitsomme sygdomme, for afmagrede og halte får og geder samt for får og geder  \r\n\r\n med større sår eller svulster. </P>  \r\n\r\n<P>e. Dyr, der opholder sig ud over 24 timer på virksomhedens grund, skal  \r\n\r\n underkastes fornyet undersøgelse for hvert fulde døgns ophold. </P>  \r\n\r\n<P>f. Klovbærende dyr fra andre samlinger skal fjernes fra virksomheden eller  \r\n\r\n isoleres efter embedsdyrlægens anvisning forud for rensning og desinfektion i  \r\n\r\n tilslutning til indledning af ordinær samling. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Overtrædelser. </P>  \r\n\r\n<P>Overtrædelse af bestemmelserne i denne instruks straffes med bøde. I  \r\n\r\n grovere tilfælde og i gentagelsestilfælde vil embedsdyrlægens autorisation  \r\n\r\n til foretagelse af sundhedseftersyn kunne tilbagekaldes. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Ikrafttræden m.m. </P>  \r\n\r\n<P>Denne instruks træder i kraft den 1. september 1975. For embedsdyrlæger  \r\n\r\n ved markeder, samlingssteder og udførselssteder, der af veterinærdirektoratet  \r\n\r\n er godkendt til udførsel af kvæg og svin til stater, der er medlem af Det  \r\n\r\n europæiske økonomiske Fællesskab, afløser instruksen fra nævnte dato instruks  \r\n\r\n nr. 256 af 14. juli 1954 for dyrlæger, der er autoriseret til at foretage  \r\n\r\n sundhedseftersyn ved udførsel af levende heste og klovbærende husdyr, og  \r\n\r\n bekendtgørelse nr. 366 af 29. december 1958 om tillæg til instruksen. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 12. august  \r\n\r\n 1975. </I> </P>  \r\n\r\n<P CLASS=UNDERSKREVET-AF ALIGN=CENTER>P. Dalsager </P>  \r\n\r\n<P CLASS=MINISTER ALIGN=RIGHT>/Thorkil Christensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/09/1975"
        },
        {
            "displayName": "Accession",
            "displayValue": "B19750041905"
        },
        {
            "displayName": "Entydig dokumentidentifikation",
            "displayValue": "CM036766"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "18/04/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "419"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "12/08/1975"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Veterinærdirektoratet"
        },
        {
            "displayName": "Ressortministeriets journalnummer",
            "displayValue": "Landbrugsmin. 1. afd. 4. kt. j.nr. 13.1.3.-8/1975"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}