{
    "id": 126002,
    "title": "Skrivelse om ny forsøgsbekendtgørelse\\nTil Jobcentrene m.fl.",
    "documentTypeId": "200",
    "isSagsforlobPeriodValid": true,
    "shortName": "SKR nr 9411 af 07/07/2009",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om ny forsøgsbekendtgørelse</p>\r\n      <p class=\"UnderTitel2\">Til Jobcentrene m.fl.</p>\r\n      <p class=\"TekstV\">Arbejdsmarkedsstyrelsen har udarbejdet vedlagte nye forsøgsbekendtgørelse, der træder i kraft den 1. august 2009.</p>\r\n      <p class=\"TekstV\">Bekendtgørelsen erstatter bekendtgørelse nr. 269 af 2. april 2009.</p>\r\n      <p class=\"TekstV\">Den nye bekendtgørelse indeholder to nye forsøg om henholdsvis fravigelse af reglerne om en begrænsning af varigheden af opkvalificering til 6 uger i den første ledighedsperiode og en mere fleksibel adgang til tilskud til uddannelse ved ordinære ansættelser.</p>\r\n      <p class=\"TekstV\">I bekendtgørelsens § 4 gives der mulighed for at give tilbud om vejledning og opkvalificering med en varighed på mere end 6 uger til personer, som ikke har en erhvervsuddannelse, eller som har en uddannelse, der ikke har været anvendt i de sidste 5 år. Det er dog en betingelse, at personen ikke umiddelbart kan henvises til arbejde inden for sit faglige område, og at der er tale om opkvalificering inden for områder, hvor der efter arbejdsmarkedsbalancemodellen er gode eller rigtig gode jobmuligheder.</p>\r\n      <p class=\"TekstV\">I bekendtgørelsens §§ 5 og 6 gives der mulighed for at give tilskud til opkvalificering i op til 6 uger ved ordinær ansættelse af ledige uden uddannelse og ledige med en erhvervsuddannelse eller med en uddannelse, der ikke har været anvendt i 5 år, hvis de har haft mindst 3 måneders forudgående ledighed. De eksisterende krav til den forudgående ledighed i bekendtgørelsen om en aktiv beskæftigelsesindsats er således i forsøget forkortet og forenklet til et enkelt krav om 3 måneders ledighed.</p>\r\n      <p class=\"TekstV\">Forsøget giver derudover mulighed for, at uddannelsen ikke behøver at blive afholdt i forbindelse med, at ansættelsen påbegyndes, og at indholdet af uddannelsen også kan fastlægges senere. Ved ansættelsen er det tilstrækkeligt, at virksomheden og jobcenteret aftaler en ramme for uddannelsen.</p>\r\n      <p class=\"TekstV\">Forsøgene med ”Bevilling af støtte til mentorer” og ”Aktive – hurtigere tilbage” i den nye bekendtgørelse §§ 1 og 2 (§§ 2 og 3 i den nuværende bekendtgørelse) er ændret som konsekvens af vedtagelsen af L 165 (En styrket beskæftigelsesrettet indsats over for sygedagpengemodtagere m.fl.), nu lov nr. 480 af 12. juni 2009, idet loven med virkning fra 6. juli 2009 giver kommunerne hjemmel til at give mentor på grundlag af antallet af pladser i en virksomhed eller en uddannelsesinstitution og tilbud efter lov om en aktiv beskæftigelsesindsats kapitel 10 – 12 til personer, der modtager sygedagpenge, ledighedsydelse eller særlig ydelse. I § 7 er det derfor fastsat, at bekendtgørelsens § 1, stk. 2 og § 2, stk. 2-4 og stk. 6, 1. pkt. har virkning fra den 6. juli 2009, da der efter dette tidspunkt ikke længere er tale om forsøgsbestemmelser, idet reglerne er hjemlet i loven.</p>\r\n      <p class=\"TekstV\">Kommunerne vil som følge af loven kunne hjemtage refusion for mentor og tilbud efter lov om en aktiv beskæftigelsesindsats.</p>\r\n      <p class=\"TekstV\">Endelig ophæves forsøgsbestemmelsen i den nuværende bekendtgørelses § 1 om bevilling af støtte til mentorfunktionen i de virksomheder, der deltager i forsøget Projekt Virksomhedscenter på baggrund af antallet af pladser i virksomhedscentret, da forsøget udløber den 1. august 2009.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Arbejdsmarkedsstyrelsen, den 7. juli 2009</P><P CLASS=SIGN1 ALIGN=\"CENTER\">Vibeke Stærmose</P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2009"
        },
        {
            "displayName": "Accession",
            "displayValue": "C20090941154"
        },
        {
            "displayName": "Entydig dokumentidentifikation",
            "displayValue": "BE003529"
        },
        {
            "displayName": "Dato for førstegangsindlæggelse",
            "displayValue": "10/07/2009"
        },
        {
            "displayName": "Dato for indlæggelse",
            "displayValue": "04/01/2010"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9411"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "07/07/2009"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2009-0005076"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}