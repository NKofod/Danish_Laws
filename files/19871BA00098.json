{
    "id": 105904,
    "title": "1987 BSF 98   FORSLAG TIL FOLKETINGSBESLUTNING OM FLEKSIBLE ÅBNINGSTIDER ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 98",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 98 </P>  \r\n\r\n<P></P>  \r\n\r\n<P>Forslag til folketingsbeslutning om fleksible åbningstider </P>  \r\n\r\n<P></P>  \r\n\r\n<P>Fremsat af Aase Olesen (RV) Lone Dybkjær (RV) Larsen-Ledet (RV) </P>  \r\n\r\n<P></P>  \r\n\r\n<P>den 29. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at tage initiativ til </P>  \r\n\r\n<P>gennemførelse af mere fleksible åbningstider for detailhandelen og </P>  \r\n\r\n<P>offentlige kontorer, institutioner m.v. </P>  \r\n\r\n<P>Ændringerne bør gennemføres efter følgende principper: </P>  \r\n\r\n<P>1. Den gældende tilladte butikstid for detailhandlere samt frisør- </P>  \r\n\r\n<P>og skønhedssaloner opretholdes uændret, dvs. maksimalt 691/2 time </P>  \r\n\r\n<P>om ugen. </P>  \r\n\r\n<P>2. Den enkelte handlende fastsætter frit sin åbningstid på hverdage. </P>  \r\n\r\n<P>3. De i lov nr. 218 af 28. april 1976 om butikstid § 3, stk. 1, nr. </P>  \r\n\r\n<P>2-6, nævnte butikker (bagere, blomsterhandlere m.fl.) kan fordele </P>  \r\n\r\n<P>åbningstiden på samtlige ugedage. </P>  \r\n\r\n<P>4. Apoteker, benzinstationer, kiosker i transportmidler og i </P>  \r\n\r\n<P>trafikknudepunkter for den kollektive trafik samt eventuelle </P>  \r\n\r\n<P>motorvejskiosker er ikke omfattet af reglerne i punkt 1 og 2. </P>  \r\n\r\n<P>Der fastsættes snævre begrænsninger for sortimentet i disse </P>  \r\n\r\n<P>butikstyper. </P>  \r\n\r\n<P>5. Kommunalbestyrelsen kan tillade søndagssalg efter </P>  \r\n\r\n<P>retningslinjerne i den gældende lovs § 6, herunder i hvilket </P>  \r\n\r\n<P>omfang de handlende skal være underlagt 691/2 time-reglen. </P>  \r\n\r\n<P>6. Kommunalbestyrelsen kan endvidere give tilladelse til søndagssalg </P>  \r\n\r\n<P>i områder med væsentlige turistinteresser. Tilladelsen skal gives </P>  \r\n\r\n<P>til samtlige handlende i området, der kan fordele åbningstiden på </P>  \r\n\r\n<P>samtlige ugedage (jf. punkt 3). Tilladelsen kan begrænses til </P>  \r\n\r\n<P>særlige perioder af året. </P>  \r\n\r\n<P>7. Det henstilles til offentlige myndigheder og institutioner </P>  \r\n\r\n<P>(f.eks. kommunale forvaltninger, biblioteker, posthuse, </P>  \r\n\r\n<P>politikontorer) at indføre mere forbrugervenlige åbningstider </P>  \r\n\r\n<P>tilpasset det lokale behov. </P>  \r\n\r\n<P>8. Der optages forhandlinger med banker og sparekasser med henblik </P>  \r\n\r\n<P>på at opnå tilsvarende åbningstider tilpasset det lokale behov. </P>  \r\n\r\n<P>9. Den ugentlige åbningstids fordeling skal markeres tydeligt ved </P>  \r\n\r\n<P>skiltning. </P>  \r\n\r\n<P>Bemærkninger til forslaget </P>  \r\n\r\n<P>Nærværende forslag til folketingsbeslutning er en uændret </P>  \r\n\r\n<P>genfremsættelse af et af Det Radikale Venstre i folketingsåret </P>  \r\n\r\n<P>1985-86 fremsat forslag til folketingsbeslutning om fleksible </P>  \r\n\r\n<P>åbningstider, jf. Folketingstidende 1985-86, forhandlingerne sp. </P>  \r\n\r\n<P>6813, 7654 og 11982, tillæg A sp. 4493 og tillæg B sp. 1965. </P>  \r\n\r\n<P>Efter afvisningen af dette forslag nedsatte industriministeren det </P>  \r\n\r\n<P>såkaldte Åbningstidsudvalg bestående af repræsentanter for 33 </P>  \r\n\r\n<P>organisationer, interesser og institutioner. Dette udvalg har nu </P>  \r\n\r\n<P>afsluttet sit arbejde. </P>  \r\n\r\n<P>Ved 2. behandling af forslaget til folketingsbeslutning om fleksible </P>  \r\n\r\n<P>åbningstider den 28. maj 1986 udtalte Det Radikale Venstre om </P>  \r\n\r\n<P>nedsættelsen af Åbningstidsudvalget bl.a.: </P>  \r\n\r\n<P>&#187;Når vi ikke bare har stillet os tilfredse med det udvalg, som </P>  \r\n\r\n<P>ministeren foreslår, så er det, fordi vi ikke har ret megen </P>  \r\n\r\n<P>tiltro til, at 33 organisationer kan blive enige om noget </P>  \r\n\r\n<P>hensigtsmæssigt. Og det er kommissoriet, at man skal komme med </P>  \r\n\r\n<P>forslag til fleksible åbningstider - det er godt, at der står det </P>  \r\n\r\n<P>- som udvalget måtte finde hensigtsmæssige. </P>  \r\n\r\n<P>Det skal ikke være nogen hemmelighed, at vi ikke tror på, at det er </P>  \r\n\r\n<P>den måde, man får sagerne grundigt belyst på. Jeg (Aase Olesen) </P>  \r\n\r\n<P>tror, det havde været fornuftigere, om man havde nedsat et lille, </P>  \r\n\r\n<P>hurtigtarbejdende sagkyndigt udvalg til at komme med forskellige </P>  \r\n\r\n<P>mulige løsninger og så sendt disse forskellige forslag til høring </P>  \r\n\r\n<P>hos de 33 organisationer. For i sidste ende skal beslutningen jo </P>  \r\n\r\n<P>træffes herinde. Det havde nok været mere hensigtsmæssigt. </P>  \r\n\r\n<P>Det er baggrunden for, at vi ikke tror på det udvalg, men vi ønsker </P>  \r\n\r\n<P>selvfølgelig, da det nu bliver nedsat, at man vil høre efter også </P>  \r\n\r\n<P>den debat, der foregår her og nu, og at man vil være klar over - </P>  \r\n\r\n<P>også i de organisationer, som hidtil har siddet med korslagte </P>  \r\n\r\n<P>arme i denne sag - at toget er ved at køre. Det vil ikke være </P>  \r\n\r\n<P>muligt, heller ikke i det 33 mand store udvalg, blot at sige nej. </P>  \r\n\r\n<P>Nu må man til at diskutere, ikke om der er et behov, men hvordan </P>  \r\n\r\n<P>man imødekommer behovet for mere fleksible åbningstider . . .&#171;. </P>  \r\n\r\n<P>Jf. Folketingstidende 1985-86, forhandlingerne sp. 11987. </P>  \r\n\r\n<P>Det er umiddelbart før jul fremgået af pressen, at </P>  \r\n\r\n<P>Åbningstidsudvalget har afsluttet sit arbejde uden en samlet </P>  \r\n\r\n<P>indstilling til ministeren, men derimod med hele otte </P>  \r\n\r\n<P>mindretalsindstillinger. Ifølge Morgenavisen Jyllands-Posten den </P>  \r\n\r\n<P>9. december 1987 var der ellers i Åbningstidsudvalget udarbejdet </P>  \r\n\r\n<P>et kompromisforslag gående ud på, at butikkerne ud over den </P>  \r\n\r\n<P>almindelige butikstid, til kl. 17.30 de første fem ugedage og til </P>  \r\n\r\n<P>kl. 12.00 på lørdage, frit skulle kunne placere yderligere 11 </P>  \r\n\r\n<P>timer, dog ikke efter kl. 20.00 de første fem dage og ikke efter </P>  \r\n\r\n<P>kl. 16.00 på lørdage. Dette konkrete forslag kunne ikke samle </P>  \r\n\r\n<P>flertal i udvalget, selv om der dog synes at være flertal for et </P>  \r\n\r\n<P>generelt forslag om, at det bør være muligt for enhver butik at </P>  \r\n\r\n<P>foretage en fri fordeling af et vist antal timer over ugen. En </P>  \r\n\r\n<P>sådan mulighed tilgodeses netop med det radikale </P>  \r\n\r\n<P>beslutningsforslag, uden at forslagsstillerne i øvrigt kender den </P>  \r\n\r\n<P>endelige betænkning fra udvalget. Betænkningen kan nemlig først </P>  \r\n\r\n<P>forventes offentliggjort i slutningen af januar 1988 - efter </P>  \r\n\r\n<P>udløbet af Folketingets frist for fremsættelsen af forslag. </P>  \r\n\r\n<P>Forslagets genfremsættelse i uændret form skyldes altså, at Det </P>  \r\n\r\n<P>Radikale Venstre ikke har haft mulighed for at tage udgangspunkt </P>  \r\n\r\n<P>i den endelige betænknings konklusioner. </P>  \r\n\r\n<P>Siden Det Radikale Venstre i 1986 sidst ønskede en revision af </P>  \r\n\r\n<P>lukkeloven, jf. ovennævnte beslutningsforslag, har udviklingen </P>  \r\n\r\n<P>kun bekræftet behovet for en udvidet fleksibilitet, der åbner </P>  \r\n\r\n<P>mulighed for tilpasning til lokale behov. Samfundet ændrer sig på </P>  \r\n\r\n<P>afgørende områder, og såvel inden for brancherne som inden for </P>  \r\n\r\n<P>forbrugerkategorier viser der sig et øget behov for </P>  \r\n\r\n<P>fleksibilitet. Det er i den forbindelse karakteristisk, at der i </P>  \r\n\r\n<P>de seneste år har fundet en mærkbar opblødning sted i holdningen </P>  \r\n\r\n<P>hos de butiksdrivendes organisationer. </P>  \r\n\r\n<P>Samtidig har en Observa-undersøgelse i Morgenavisen Jyllands-Posten </P>  \r\n\r\n<P>mandag den 4. januar 1988 afsløret, at 32 pct. (altså ca. en </P>  \r\n\r\n<P>tredjedel) af landets børnefamilier er henvist til at købe en del </P>  \r\n\r\n<P>af deres dagligvarer uden for butikkernes almindelige åbningstid, </P>  \r\n\r\n<P>dvs. efter kl. 17.30 fra mandag til torsdag. For enlige i erhverv </P>  \r\n\r\n<P>er det hele 41 pct., der jævnligt fra mandag til torsdag er </P>  \r\n\r\n<P>henvist til at foretage indkøb efter kl. 17.30. Det konstateres i </P>  \r\n\r\n<P>Morgenavisen-Jyllands-Posten af undersøgelsen, at det &#187;helt klart  \r\n\r\n</P>  \r\n\r\n<P>(er) børnefamilierne med udearbejdende forældre, der i et vist </P>  \r\n\r\n<P>omfang er henvist til at foretage supplerende indkøb typisk i </P>  \r\n\r\n<P>døgnkiosker og benzinstationers kiosker&#171;. Det konstateres </P>  \r\n\r\n<P>samtidig i forbindelse med undersøgelsen, at en stor del af </P>  \r\n\r\n<P>omsætningen uden for normal butikstid omfatter mælkeprodukter, </P>  \r\n\r\n<P>kaffe, frugt og smør. </P>  \r\n\r\n<P>Den gældende lov om butikstid optrykkes som bilag til </P>  \r\n\r\n<P>beslutningsforslaget. </P>  \r\n\r\n<P>Nedenfor gengives bemærkningerne (idet bilagene udelades bortset fra </P>  \r\n\r\n<P>bilag III) til det af Det Radikale Venstre i folketingsåret </P>  \r\n\r\n<P>1985-86 fremsatte beslutningsforslag om fleksible åbningstider: </P>  \r\n\r\n<P>&#187;1. Indledning. </P>  \r\n\r\n<P>I foråret 1985 fik det radikale venstre med et meget stort flertal </P>  \r\n\r\n<P>nedstemt sit forslag til folketingsbeslutning om en </P>  \r\n\r\n<P>liberalisering af lukkeloven (jfr. Folketingstidende 1984-85, </P>  \r\n\r\n<P>forhandlingerne sp. 5904, 7502 og 10406, tillæg A sp. 3551 samt </P>  \r\n\r\n<P>tillæg B sp. 1441). </P>  \r\n\r\n<P>Når forslagsstillerne atter forsøger at komme igennem med et </P>  \r\n\r\n<P>forslag, skyldes det en formodning om, at der i flere partier er </P>  \r\n\r\n<P>ved at være opstået en forståelse for, at Danmark ikke fortsat </P>  \r\n\r\n<P>kan leve med verdens mest restriktive lukkelov. </P>  \r\n\r\n<P>Det er vanskeligt at forklare, at mens mennesker mange steder i </P>  \r\n\r\n<P>verden må stå i kø på grund af mangel på mad, står vi danskere i </P>  \r\n\r\n<P>kø af mangel på tid til at købe mad. </P>  \r\n\r\n<P>Efterhånden som kioskers og benzinstationers varesortimenter med </P>  \r\n\r\n<P>eller uden lovmedholdelighed udvides, opstår der en grotesk </P>  \r\n\r\n<P>forskel på, hvad der kan købes på hverdage før og efter kl. </P>  \r\n\r\n<P>17.30. Det bliver sværere og sværere at forstå, hvorfor det er </P>  \r\n\r\n<P>tilladt at købe cigaretter, rødvin og benzin efter kl. 17.30, </P>  \r\n\r\n<P>mens indkøb af grønsager, slagtervarer og isenkram er strengt </P>  \r\n\r\n<P>forbudt efter dette tidspunkt. </P>  \r\n\r\n<P>Debatten sidste forår viste, at der i det nuværende folketing er </P>  \r\n\r\n<P>massiv modstand mod at ændre åbningstiderne. Selv et forslag om </P>  \r\n\r\n<P>en begrænsning af den samlede åbningstid blev opfattet som en </P>  \r\n\r\n<P>&#187;udvidet&#171; åbningstid. Flere partier var modstandere af </P>  \r\n\r\n<P>åbningstider på søn- og helligdage, og flere ordførerre </P>  \r\n\r\n<P>fremhævede, at der snarere var brug for udvidede eller ændrede </P>  \r\n\r\n<P>åbningstider i offentlige kontorer, posthuse, pengeinstitutter </P>  \r\n\r\n<P>m.v. </P>  \r\n\r\n<P>I det foreliggende forslag er der taget højde for disse </P>  \r\n\r\n<P>indvendinger, og forslagsstillerne håber hermed at have banet </P>  \r\n\r\n<P>vejen for beskedne åbninger i de stivnede politiske fronter på </P>  \r\n\r\n<P>lukkelovsområdet. </P>  \r\n\r\n<P>2. Den seneste udvikling. </P>  \r\n\r\n<P>Efter at det radikale venstre i foråret 1985 forgæves forsøgte at få </P>  \r\n\r\n<P>tilslutning i folketinget til en liberalisering af lukkeloven, </P>  \r\n\r\n<P>har behovet for mere fleksible åbningstider flere gange på ny </P>  \r\n\r\n<P>vist sig. </P>  \r\n\r\n<P>Butikskæden Irma har haft en betragtelig succes med fleksible </P>  \r\n\r\n<P>åbningstider, således at 42 Irmabutikker i hovedstadsområdet nu </P>  \r\n\r\n<P>på skift holder åbent til kl. 20.00 på en af ugens fire første </P>  \r\n\r\n<P>butiksdage. Desuden har flere mindre købmænd i de seneste par år </P>  \r\n\r\n<P>haft succes med fuld udnyttelse af lukkeloven de sidste tre </P>  \r\n\r\n<P>butiksdage af ugen: torsdag, fredag og lørdag. </P>  \r\n\r\n<P>For nylig har De samvirkende Købmandsforeninger tilkendegivet, at </P>  \r\n\r\n<P>man er parat til at gå ind for i alt 12 ekstratimer (mod nu 6) </P>  \r\n\r\n<P>placeret ud over normal lukketid på ugens 5 hverdage: mandag, </P>  \r\n\r\n<P>tirsdag, onsdag, torsdag samt fredag. </P>  \r\n\r\n<P>En meningsmåling afslørede i efteråret 1985, at 30 pct. af </P>  \r\n\r\n<P>forbrugerne ønskede at kunne købe ind senere end kl. 17.30 på </P>  \r\n\r\n<P>hverdage. Blandt gruppen enlige i erhverv ønskede næsten </P>  \r\n\r\n<P>halvdelen at kunne købe ind senere end kl. 17.30. (Se bilag I). </P>  \r\n\r\n<P>Samtidig har Amtskommunernes og Kommunernes Forskningsinstitut (AKF) </P>  \r\n\r\n<P>i en undersøgelse vedrørende et forsøgsprojekt i Birkerød om nye </P>  \r\n\r\n<P>åbningstider konstateret en generelt langt mindre andel af </P>  \r\n\r\n<P>tilfredshed med de eksisterende åbningstider, end bl.a. </P>  \r\n\r\n<P>industriminister Ib Stetter har gjort gældende. Samtidig ønsker </P>  \r\n\r\n<P>en betragtelig del af de adspurgte i AKFs undersøgelse ændret </P>  \r\n\r\n<P>åbningstid for både offentlige institutioner og private </P>  \r\n\r\n<P>forretninger. Det konstateres, at de gældende åbningstider er et </P>  \r\n\r\n<P>problem for forbrugerne i Birkerød. (Se bilag II). </P>  \r\n\r\n<P>For de mindre købmænd betyder en stadig skærpet konkurrence i disse </P>  \r\n\r\n<P>år fra kiosker og døgnbutikker, der ikke er omfattet af </P>  \r\n\r\n<P>lukkeloven, såvel en mindsket omsætning som en mindsket </P>  \r\n\r\n<P>markedsandel. Tillige med konkurrencen fra de store butikskæder </P>  \r\n\r\n<P>bliver konsekvensen for mange små butikker ofte butiksdød. </P>  \r\n\r\n<P>Samtidig med at de små købmænd er i farezonen, er også </P>  \r\n\r\n<P>specialbutikker som fiskehandlere, grønthandlere og bagere </P>  \r\n\r\n<P>udsatte. </P>  \r\n\r\n<P>For mange forbrugere er konsekvenserne af den nuværende, ufleksible </P>  \r\n\r\n<P>lukkelov uheldige. Prisniveauet i kiosker og døgnbutikker er </P>  \r\n\r\n<P>højere end i købmandsforretninger. Det ændrede familiemønster, </P>  \r\n\r\n<P>hvor ofte hele den voksne husstand er udearbejdende, betyder </P>  \r\n\r\n<P>altså ikke alene en stresset indkøbssituation, men også en reel </P>  \r\n\r\n<P>fordyrelse af varerne, hvis man er henvist til at købe ind efter </P>  \r\n\r\n<P>kl. 17.30. Endvidere er det ud fra et ernæringsmæssigt perspektiv </P>  \r\n\r\n<P>uheldigt, at kiosker og døgnbutikker hele døgnet uden konkurrence </P>  \r\n\r\n<P>kan udbyde ofte usunde fødevarer, mens de forretninger, der </P>  \r\n\r\n<P>sælger sund mad, skal lukke kl. 17.30. </P>  \r\n\r\n<P>3. Argumenter mod fleksible åbningstider. </P>  \r\n\r\n<P>Det er hævdet, at en liberalisering af lukkeloven i retning af mere </P>  \r\n\r\n<P>fleksible åbningstider først og fremmest vil gavne de store </P>  \r\n\r\n<P>butikker og butikskæder. Det er ikke rigtigt. Tværtimod vil en </P>  \r\n\r\n<P>øget fleksibilitet gavne især de mindste butiksenheder, der </P>  \r\n\r\n<P>lettere vil kunne omstille sig til ændrede åbningstidspunkter end </P>  \r\n\r\n<P>de større enheder inden for detailhandelen. </P>  \r\n\r\n<P>Det er heller ikke rigtigt, når det hævdes, at det primært er de </P>  \r\n\r\n<P>store kæder, der udnytter mulighederne i lukkeloven til at holde </P>  \r\n\r\n<P>længe åbent. Tværtimod er der flere og flere af de mindre </P>  \r\n\r\n<P>købmænd, der gør positive forsøg med mere fleksible åbningstider. </P>  \r\n\r\n<P>Det gør de bl.a. for lidt bedre at kunne konkurrere med kioskerne. </P>  \r\n\r\n<P>Det er forkert at hævde, at behovet hos forbrugerne til ændrede og </P>  \r\n\r\n<P>mere fleksible butikstider ikke er til stede. Når 30 pct. af alle </P>  \r\n\r\n<P>adspurgte i en Observa-undersøgelse i september 1985 og 42 pct. </P>  \r\n\r\n<P>af de enlige i erhverv efterlyser bedre indkøbsmuligheder i de </P>  \r\n\r\n<P>tidlige aftentimer, er der tale om et behov. At et flertal er </P>  \r\n\r\n<P>tilfreds med de nuværende åbningstider, skjuler ikke, at et </P>  \r\n\r\n<P>betragteligt mindretal efterlyser mulighed for indkøb i </P>  \r\n\r\n<P>aftentimerne. </P>  \r\n\r\n<P>Det hævdes endvidere, at mere fleksible åbningstider vil virke </P>  \r\n\r\n<P>fordyrende for forbrugerne i form af dyrere varer. Det er netop </P>  \r\n\r\n<P>på et sådant punkt, at de små forretningsdrivende med få eller </P>  \r\n\r\n<P>ingen ansatte lettere vil kunne omstille sig til ændrede </P>  \r\n\r\n<P>åbningstider end de store kæder - uden højere priser for </P>  \r\n\r\n<P>forbrugerne. </P>  \r\n\r\n<P>I debatten vedrørende lukkeloven bringes nærbutikkernes situation </P>  \r\n\r\n<P>tit frem i søgelyset. Med fleksible åbningstider vil </P>  \r\n\r\n<P>nærbutikkerne blive gavnet. Med åbningstid til f.eks. kl. 19 på </P>  \r\n\r\n<P>hverdage vil nærbutikkerne også kunne betjene de kunder, der lige </P>  \r\n\r\n<P>er kommet hjem fra arbejde i de større byer. Således vil </P>  \r\n\r\n<P>nærbutikkerne og ikke de store butikscentre nær eens arbejdsplads </P>  \r\n\r\n<P>blive gavnet. </P>  \r\n\r\n<P>4. Kvinderne og de fleksible åbningstider. </P>  \r\n\r\n<P>I lukkelovsdebatten er det blevet hævdet, at især de kvindelige </P>  \r\n\r\n<P>ansatte må undgælde, hviket er forkert. Tværtimod vil mere </P>  \r\n\r\n<P>fleksible åbningstider (altså ikke generelt længere åbningstider) </P>  \r\n\r\n<P>kunne tilrettelægges individuelt i den enkelte butik, således at </P>  \r\n\r\n<P>forskellige ønsker og behov hos de ansatte med hensyn til </P>  \r\n\r\n<P>arbejdstid kan tilgodeses. I øvrigt er mange andre store grupper </P>  \r\n\r\n<P>på arbejdsmarkedet i arbejde på tidspunkter uden for den normale </P>  \r\n\r\n<P>lukketid. Her kan nævnes togpersonale, ansatte i hotel- og </P>  \r\n\r\n<P>restaurationsbranchen, ansatte inden for kultur og underholdnng </P>  \r\n\r\n<P>samt ansatte inden for hospitalsvæsen, ældrepleje m.v. Hvis </P>  \r\n\r\n<P>kvindelige ansatte inden for butiksområdet kommer til at undgælde </P>  \r\n\r\n<P>for mere fleksible åbningstider, er der så ikke allerede i dag </P>  \r\n\r\n<P>tale om, at kvindelige ansatte inden for f.eks. sundhedssektoren </P>  \r\n\r\n<P>(hvor hovedparten af de ansatte er kvinder) holder for i forhold </P>  \r\n\r\n<P>til de grupper på arbejdsmarkedet, der arbejder efter fastlagte </P>  \r\n\r\n<P>arbejdstider? </P>  \r\n\r\n<P>Den skæve kønsfordeling på arbejdsmarkedet skal rettes op, men den </P>  \r\n\r\n<P>kan ikke anvendes som argument mod en liberalisering af </P>  \r\n\r\n<P>lukkeloven. </P>  \r\n\r\n<P>Den mest selvmodsigende argumentation kommer fra de faglige </P>  \r\n\r\n<P>organisationer, som på een gang går ind for 35 timers arbejdsuge </P>  \r\n\r\n<P>(eller mindre) og samtidig går imod fleksible åbningstider. </P>  \r\n\r\n<P>En generel nedsættelse af arbejdstiden må uvægerlig føre til, at </P>  \r\n\r\n<P>stadig flere mennesker må arbejde uden for &#187;normal&#171; arbejdstid.  \r\n\r\n</P>  \r\n\r\n<P>5. Familiemønsteret og de fleksible åbningstider. </P>  \r\n\r\n<P>Der er i Danmark i alt 2,1 mill. husstande. Heraf har 950.000 </P>  \r\n\r\n<P>husstande en eller flere voksne, der er ude af erhverv, og der er </P>  \r\n\r\n<P>intet mærkeligt i, at disse husstande ikke har noget særligt </P>  \r\n\r\n<P>behov for ændrede åbningstider. </P>  \r\n\r\n<P>Som det fremgår af bilag I, der gengiver en tabel fra Observas og </P>  \r\n\r\n<P>Morgenavisen Jyllands-Postens undersøgelse af tilfredsheden med </P>  \r\n\r\n<P>åbningstider (offentliggjort den 12. august 1985), findes den </P>  \r\n\r\n<P>største utilfredshed i hovedstadsområdet (pendlere). Af de </P>  \r\n\r\n<P>undersøgte familietyper er det &#187;1 voksen i erhverv&#171;, der udviser  \r\n\r\n</P>  \r\n\r\n<P>den største andel af utilfredse. </P>  \r\n\r\n<P>Ejendommeligt nok opdeles denne gruppe (på i alt 320.000 familier) </P>  \r\n\r\n<P>ikke i 2 grupper, med og uden børn, således som tilfældet er for </P>  \r\n\r\n<P>familier med flere voksne. </P>  \r\n\r\n<P>Da der i dag er i alt ca. 100.000 reelt enlige forsørgere, hvoraf </P>  \r\n\r\n<P>mange er heltidsarbejdende, er det næppe forkert at antage, at </P>  \r\n\r\n<P>den største utilfredshed netop kommer fra de enlige forsørgere, </P>  \r\n\r\n<P>og at indkøbsproblemerne er en stor belastning i dagligdagen for </P>  \r\n\r\n<P>denne familietype. </P>  \r\n\r\n<P>Det fremgår i øvrigt af Observa-undersøgelsen, at der nu er 520.000 </P>  \r\n\r\n<P>husstande med børn, hvor 2 eller flere voksne alle har </P>  \r\n\r\n<P>udeerhverv. Uanset at en vis del af disse familier har en voksen </P>  \r\n\r\n<P>med deltidsarbejde, vil også en stor del af de 520.000 familier </P>  \r\n\r\n<P>med børn være belastet af lukkeloven. </P>  \r\n\r\n<P>At fremme fleksible åbningstider vil mere end noget andet være et </P>  \r\n\r\n<P>bidrag til at afhjælpe den forjagethed, som præger mange </P>  \r\n\r\n<P>børnefamiliers hverdag. </P>  \r\n\r\n<P>Bilag III: </P>  \r\n\r\n<P>Bilag I: Uddrag af Observa-undersøgelsen tabel 1 a. </P>  \r\n\r\n<P>Bilag II: Uddrag af Amtskommunernes og Kommunernes </P>  \r\n\r\n<P>Forskningsinstituts undersøgelse. </P>  \r\n\r\n<P>(Birkerødundersøgelsen: tabel 2.1 s. 16-17 med ledsagende tekst samt </P>  \r\n\r\n<P>tabel 3.1 s. 24-25 med ledsagende tekst) </P>  \r\n\r\n<P>Bilag III: Gældende lov om butikstid. </P>  \r\n\r\n<P>Bilag </P>  \r\n\r\n<P>Lov nr. 218 af 28. april 1976 om butikstid </P>  \r\n\r\n<P>VI MARGRETHE DEN ANDEN, af Guds Nåde Danmarks Dronning, gør </P>  \r\n\r\n<P>vitterligt: </P>  \r\n\r\n<P>Folketinget har vedtaget og Vi ved Vort samtykke stadfæstet følgende </P>  \r\n\r\n<P>lov: </P>  \r\n\r\n<P>§ 1. Den almindelige butikstid i detailhandelen er på hverdage fra </P>  \r\n\r\n<P>kl. 6 til kl. 17.30, lørdage dog fra kl. 6 til kl. 12. </P>  \r\n\r\n<P>Stk. 2. Herudover må enhver butik holdes åben i indtil 6 timer </P>  \r\n\r\n<P>ugentligt. Placeringen af denne supplerende butikstid fastlægges </P>  \r\n\r\n<P>af den enkelte butik, dog at de 6 timer højst må fordeles over 3 </P>  \r\n\r\n<P>dage. Den supplerende butikstid må ikke placeres på lørdage efter </P>  \r\n\r\n<P>kl. 14 og på søn- og helligdage. </P>  \r\n\r\n<P>Stk. 3. Falder grundlovsdagen og juleaftensdag på en hverdag, må der </P>  \r\n\r\n<P>kun holdes åbent til kl. 12. Påske- og pinselørdag og de sidste 6 </P>  \r\n\r\n<P>hverdage før juleaftensdag forlænges den almindelige butikstid </P>  \r\n\r\n<P>til kl. 20. Den sidste søndag før juleaftensdag er den </P>  \r\n\r\n<P>almindelige butikstid fra kl. 10 til kl. 20. </P>  \r\n\r\n<P>Stk. 4. Butikker, hvorfra der foregår detailsalg, må ikke holdes </P>  \r\n\r\n<P>åbne for publikum uden for de i stk. 1-3 angivne butikstider. </P>  \r\n\r\n<P>Forbuddet omfatter salgs- og udleveringssteder samt lagre. </P>  \r\n\r\n<P>Stk. 5. Det skal ved samtlige indgangssteder til en butik tydeligt </P>  \r\n\r\n<P>angives, hvornår butikken holdes åben. For så vidt angår </P>  \r\n\r\n<P>bestemmelsen i stk. 2 må denne skiltning kun ændres een gang om </P>  \r\n\r\n<P>måneden, og således at ændringen sker pr. den første med virkning </P>  \r\n\r\n<P>for hele vedkommende måned. </P>  \r\n\r\n<P>Stk. 6. Loven gælder også for fordeling af varer fra </P>  \r\n\r\n<P>andelsforeninger. </P>  \r\n\r\n<P>Stk. 7. Optagelse af bestillinger er tilladt uden for butikstiden, </P>  \r\n\r\n<P>men levering må tidligst ske i den påfølgende butikstid. </P>  \r\n\r\n<P>Stk. 8. Frisørsaloner og saloner for skønhedspleje må ikke holdes </P>  \r\n\r\n<P>åbne for publikum uden for de i stk. 1-3 angivne butikstider. </P>  \r\n\r\n<P>Stk. 5 finder tilsvarende anvendelse. </P>  \r\n\r\n<P>Stk. 9. Kunder, som befinder sig i en butik ved butikstidens ophør, </P>  \r\n\r\n<P>kan ekspederes i indtil et kvarter efter dette tidspunkt. I </P>  \r\n\r\n<P>frisørsaloner og saloner for skønhedspleje kan sådanne kunder dog </P>  \r\n\r\n<P>ekspederes i indtil en time efter butikstidens ophør. </P>  \r\n\r\n<P>§ 2. Bestemmelserne i § 1 gælder ikke for salg af følgende varer: </P>  \r\n\r\n<P>1. Medicinalvarer fra apoteker og apotekers håndkøbsudsalg. </P>  \r\n\r\n<P>2. Aviser på gader og pladser. </P>  \r\n\r\n<P>3. Brændsel. </P>  \r\n\r\n<P>4. Proviant til skibe og luftfartøjer samt til lastmotorkøretøjer i </P>  \r\n\r\n<P>langturstrafik. </P>  \r\n\r\n<P>5. Motorkøretøjer, traktorer, landbrugs- og entreprenørmaskiner, </P>  \r\n\r\n<P>skibe og luftfartøjer samt tilbehør hertil. </P>  \r\n\r\n<P>6. Lystbåde, campingvogne, telte og andet lejrudstyr uden for </P>  \r\n\r\n<P>sædvanlig butikshandel. </P>  \r\n\r\n<P>7. Fersk fisk uden for sædvanlig butikshandel. </P>  \r\n\r\n<P>8. Naturalprodukter af eget jordbrug og husdyrhold. </P>  \r\n\r\n<P>9. Havebrugsvarer fra gartnerier og planteskoler. </P>  \r\n\r\n<P>10. Husdyr. </P>  \r\n\r\n<P>11. Varer fra automat. </P>  \r\n\r\n<P>12. Varer i henhold til lov om restaurations- og hotelvirksomhed m.v. </P>  \r\n\r\n<P>13. Løsøre, der afhændes ved tvangsauktion eller er indleveret fra </P>  \r\n\r\n<P>et bo og afhændes ved frivillig, offentlig auktion. </P>  \r\n\r\n<P>§ 3. Bestemmelserne i § 1 gælder ikke for følgende butikker: </P>  \r\n\r\n<P>1. kiosker, </P>  \r\n\r\n<P>2. konfekturebutikker, </P>  \r\n\r\n<P>3. bagerbutikker, </P>  \r\n\r\n<P>4. brødudsalg, </P>  \r\n\r\n<P>5. smørrebrødsbutikker, </P>  \r\n\r\n<P>6. blomsterbutikker og </P>  \r\n\r\n<P>7. benzinstationer, </P>  \r\n\r\n<P>såfremt butikken til enhver tid kun fører sådanne varer, som </P>  \r\n\r\n<P>handelsministeren fastsætter, og der ved samtlige indgange til </P>  \r\n\r\n<P>butiks- og lagerlokaler er opsat et skilt, der på tydelig måde </P>  \r\n\r\n<P>bærer påskriften: &#187;Begrænset varesortiment&#171;. </P>  \r\n\r\n<P>Stk. 2. Et salgslokale kan kun henføres under en af de i stk. 1 </P>  \r\n\r\n<P>opregnede butikker. Salgslokaler, der henføres under forskellige </P>  \r\n\r\n<P>af de i stk. 1 nævnte butikker, må ikke være indbyrdes forbundne. </P>  \r\n\r\n<P>§ 4. Butikker, hvorfra der på hverdage sælges aviser eller </P>  \r\n\r\n<P>mejeriprodukter, må på søn- og helligdage holdes åbne fra kl. 6 </P>  \r\n\r\n<P>til kl. 10 for salg af sådanne varer, som handelsministeren </P>  \r\n\r\n<P>fastsætter. </P>  \r\n\r\n<P>§ 5. Bestemmelserne i § 1 gælder ikke for områder, der i det </P>  \r\n\r\n<P>væsentlige benyttes til sommer- og weekendophold. Det samme </P>  \r\n\r\n<P>gælder områder ved den dansk-tyske landgrænse. </P>  \r\n\r\n<P>Stk. 2. Beslutning om, hvilke områder der skal være omfattet af stk. </P>  \r\n\r\n<P>1, træffes af kommunalbestyrelsen efter forhandling med de </P>  \r\n\r\n<P>berørte organisationer. Handelsministeren fastsætter </P>  \r\n\r\n<P>retningslinjer for, hvem der skal forhandles med, og for </P>  \r\n\r\n<P>områdeafgrænsningen i øvrigt. Handelsministeren kan herunder </P>  \r\n\r\n<P>bestemme, at fritagelsen vedrørende sommerhusområder ikke skal </P>  \r\n\r\n<P>gælde butikker, der ikke blot tilsigter at dække de lokale behov, </P>  \r\n\r\n<P>men hvis væsentligste kundekreds kommer andetstedsfra. </P>  \r\n\r\n<P>Stk. 3. Kommunalbestyrelsens beslutning om områdeafgrænsningen </P>  \r\n\r\n<P>træffes for et kalenderår ad gangen. Kommunalbestyrelsen kan dog </P>  \r\n\r\n<P>udvide området i årets løb, såfremt særlige grunde taler herfor. </P>  \r\n\r\n<P>§ 6. Kommunalbestyrelsen kan efter ansøgning give tilladelse til </P>  \r\n\r\n<P>udvidede butikstider i haveforeninger, på lejerpladser, i </P>  \r\n\r\n<P>idrætsanlæg, i større trafikknudepunkter samt på eller ved </P>  \r\n\r\n<P>sygehuse eller lignende institutioner. </P>  \r\n\r\n<P>Stk. 2. Kommunalbestyrelsen kan efter forhandling med vedkommende </P>  \r\n\r\n<P>turist- og handelsorganisationer give tilladelse til udvidede </P>  \r\n\r\n<P>butikstider for butikker, der i særlig grad betjener turister, og </P>  \r\n\r\n<P>som kun fører et nærmere angivet varesortiment (gaveartikler, </P>  \r\n\r\n<P>antikviteter o. lign.). Tilladelsen kan gives for indtil eet år </P>  \r\n\r\n<P>ad gangen. </P>  \r\n\r\n<P>Stk. 3. Kommunalbestyrelsen kan endvidere efter forhandling med de </P>  \r\n\r\n<P>nævnte organisationer give lejlighedsvis og tidsbegrænset </P>  \r\n\r\n<P>tilladelse til udvidede butikstider i forbindelse med store </P>  \r\n\r\n<P>turistbesøg, kongresser o. lign. Tilladelsen kan begrænses til </P>  \r\n\r\n<P>kun at omfatte en enkelt eller enkelte butikker i det område, </P>  \r\n\r\n<P>hvor de pågældende turister må antages i almindelighed at ville </P>  \r\n\r\n<P>foretage deres indkøb. </P>  \r\n\r\n<P>Stk. 4. Handelsministeren fastsætter retningslinjer for meddelelsen </P>  \r\n\r\n<P>af de i stk. 1-3 nævnte tilladelser. </P>  \r\n\r\n<P>§ 7. Politimesteren, i København politidirektøren, kan tillade </P>  \r\n\r\n<P>udvidede butikstider for salg i forlystelseshaver, ved dyrskuer, </P>  \r\n\r\n<P>markeder, omfattende festligheder o. lign., samt hvor særlige </P>  \r\n\r\n<P>omstændigheder i øvrigt taler herfor. </P>  \r\n\r\n<P>§ 8. Handelsministeren kan for udstillinger undtage fra </P>  \r\n\r\n<P>bestemmelserne i § 1. </P>  \r\n\r\n<P>Stk. 2. For udstillinger, der alene omfatter kunst eller </P>  \r\n\r\n<P>kunsthåndværk, og som afholdes af frembringerne eller af andre på </P>  \r\n\r\n<P>disses vegne, gives tilladelse dog af kommunalbestyrelsen. </P>  \r\n\r\n<P>§ 9. Kommunalbestyrelsens afgørelser i henhold til §§ 5, 6 og 8, </P>  \r\n\r\n<P>stk. 2, kan af de foreninger eller organisationer, som </P>  \r\n\r\n<P>handelsministeren bemyndiger dertil, indbringes for et ankenævn, </P>  \r\n\r\n<P>der nedsættes af handelsministeren. Nævnet består af en formand, </P>  \r\n\r\n<P>der skal være jurist, og 2 andre medlemmer, der skal være </P>  \r\n\r\n<P>uafhængige af kommunale eller organisationsmæssige interesser. </P>  \r\n\r\n<P>Formanden og medlemmer samt suppleanter for disse udnævnes for </P>  \r\n\r\n<P>indtil 5 år ad gangen. Handelsministeren fastsætter nævnets </P>  \r\n\r\n<P>forretningsorden. </P>  \r\n\r\n<P>Stk. 2. Kommunalbestyrelsens og ankenævnets afgørelser kan ikke </P>  \r\n\r\n<P>indbringes for anden administrativ myndighed. </P>  \r\n\r\n<P>§ 10. Erhvervsdrivende, der overtræder §§ 1 og 3, straffes med bøde. </P>  \r\n\r\n<P>Det samme gælder erhvervsdrivendes overtrædelse af vilkår og </P>  \r\n\r\n<P>betingelser for tilladelse givet i medfør af loven. </P>  \r\n\r\n<P>Stk. 2. Den, der med kendskab til, at en butik henhører under en af </P>  \r\n\r\n<P>de i § 3, stk. 1, opregnede butikker, leverer varer, som ikke er </P>  \r\n\r\n<P>omfattet af butikkens tilladelige varesortiment, straffes med </P>  \r\n\r\n<P>bøde. </P>  \r\n\r\n<P>Stk. 3. Er overtrædelsen begået af et aktieselskab, anpartsselskab, </P>  \r\n\r\n<P>andelsselskab el. lign., kan bødeansvar pålægges virksomheden som </P>  \r\n\r\n<P>sådan. </P>  \r\n\r\n<P>Stk. 4. Påtale finder kun sted efter begæring af de foreninger eller </P>  \r\n\r\n<P>organisationer, som handelsministeren bemyndiger dertil. </P>  \r\n\r\n<P>§ 11. Loven træder i kraft den 1. juli 1976. </P>  \r\n\r\n<P>Stk. 2. Lukkelov nr. 264 af 10. juni 1970 ophæves. </P>  \r\n\r\n<P>Stk. 3. Tilladelser i henhold til den tidligere lov bevarer deres </P>  \r\n\r\n<P>gyldighed indtil 1. juli 1977. Overtrædelser af vilkår og </P>  \r\n\r\n<P>betingelser for tilladelserne straffes med bøde. </P>  \r\n\r\n<P>§ 12. Loven gælder ikke for Færøerne og Grønland. </P>  \r\n\r\n<P>Givet på Christiansborg slot, den 28. april 1976 </P>  \r\n\r\n<P>Under Vor Kongelige Hånd og Segl </P>  \r\n\r\n<P>MARGRETHE R. </P>  \r\n\r\n<P>/ Erling Jensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00098"
        },
        {
            "displayName": "Entydig dokumentidentifikation",
            "displayValue": "CL004470"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "98"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}