{
    "id": 136878,
    "title": "Bekendtgørelse om uddannelsen til professionsbachelor i kommunikation",
    "documentTypeId": "60",
    "isSagsforlobPeriodValid": true,
    "shortName": "BEK nr 348 af 26/04/2011",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K0\">\r\n   </a>   </p>\r\n<p class=\"Indholdsfortegnelse\">\r\n   <a href=\"#B1\">Bilag 1</a>\r\n</p><div class=\"bjelke\">Den fulde tekst</div><p class=\"Titel2\">Bekendtgørelse om uddannelsen til professionsbachelor i kommunikation</p>\r\n<p class=\"Indledning2\">I medfør af § 22 i lov nr. 207 af 31. marts 2008 om erhvervsakademiuddannelser og professionsbacheloruddannelser fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Formålet med uddannelsen til professionsbachelor i kommunikation er at kvalificere den uddannede til selvstændigt at varetage kommunikationsopgaver fra identifikation og analyse af kommunikationsbehov til udvikling af løsninger samt produktion og formidling af disse på relevante medieplatforme inden for det offentlige og private arbejdsmarked samt ved nonprofit virksomhed.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Den uddannede skal have viden, færdigheder og kompetencer som angivet i bilag 1.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Uddannelsen, der er en fuldtidsuddannelse, er normeret til 210 ECTS-point. 60 ECTS-point svarer til en fuldtidsstuderendes arbejde i 1 år.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Uddannelsen giver den uddannede ret til at anvende titlen professionsbachelor i kommunikation. Den engelske titel er Bachelor of Communication.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Uddannelsens engelske betegnelse er Bachelor’s Degree Programme in Communication.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Uddannelsen består af:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> Obligatoriske uddannelseselementer med et samlet omfang på 120 ECTS-point.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> Praktik med et samlet omfang på 60 ECTS-point.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> Valgfri uddannelseselementer, der for den enkelte studerende har et samlet omfang på 10 ECTS-point.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num4\">4)</span> Bachelorprojekt på 20 ECTS-point.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Uddannelsens obligatoriske elementer tilrettelægges inden for følgende kerneområder:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num1\">1)</span> Kommunikationsteori og -modeller.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num2\">2)</span> Organisationsteori.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num3\">3)</span> Journalistiske arbejdsmetoder til research, analyse og formidling.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num4\">4)</span> Samfundsfaglige forhold, økonomi og forretningsforståelse.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num5\">5)</span> Kommunikationsplanlægning og -udførelse.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Praktikken tilrettelægges som 2 forløb, der hver omfatter 30 ECTS-point. Uddannelsens sidste praktikforløb er lønnet, men kan være ulønnet, når den gennemføres i udlandet, og det udenlandske praktiksted erklærer, at lønnede praktikophold ikke er sædvane i det pågældende land.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> For uddannelsen gælder de regler om professionsbacheloruddannelser, der er fastsat i bekendtgørelse om erhvervsakademiuddannelser og professionsbacheloruddannelser, herunder regler om formål, niveau, videngrundlag, praktik, indhold og tilrettelæggelse, varighed og struktur, adgang, lærerkvalifikationer, prøver og eksamen, studieordning og merit.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Undervisningsministeriet kan tillade fravigelse af bekendtgørelsen som led i forsøg. Ved forsøg fastsættes samtidig forsøgets varighed og rapporteringsform.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Ministeriet kan dispensere fra bekendtgørelsen, når det findes begrundet i særlige forhold.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Bekendtgørelsen træder i kraft den 1. maj 2011.</p><div class=\"Givet\" id=\"Givet\"><p class=\"Givet\" align=\"center\">Uddannelsesstyrelsen, den 26. april 2011</p><p class=\"Sign1\" align=\"center\">P.M.V.<br />Søren Hansen<br />Afdelingschef</p><p class=\"Sign2\" align=\"right\">/ Sara Thomsen</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Mål for læringsudbytte for uddannelsen til professionsbachelor i kommunikation</p>\r\n<p class=\"Bilagstekst\">Mål for læringsudbyttet omfatter den viden, de færdigheder og kompetencer, som en professionsbachelor i kommunikation skal opnå i uddannelsen.</p>\r\n<p class=\"Afsnitsoverskrift\">Viden</p>\r\n<p class=\"TabelTekst\">Den uddannede professionsbachelor i kommunikation har viden om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> kommunikationsteorier og -modeller og deres anvendelse i strategisk planlægning af konkrete kommunikationsopgaver til specifikke målgrupper,</p>\r\n   <p class=\"Liste1\">\r\n      <span class=\"Liste1Nr\">2)</span> kulturanalyse og organisationsteoretiske forhold i relation til kommunikation</p>\r\n   <p class=\"Liste1\">\r\n      <span class=\"Liste1Nr\">3)</span> kommunikation som led i strategisk ledelse,</p>\r\n   <p class=\"Liste1\">\r\n      <span class=\"Liste1Nr\">4)</span> journalistiske arbejdsmetoder til research, analyse og formidling samt forståelse af såvel professions praksis som anvendte teorier og metoder,</p>\r\n   <p class=\"Liste1\">\r\n      <span class=\"Liste1Nr\">5)</span> fagets juridiske og etiske rammer,</p>\r\n   <p class=\"Liste1\">\r\n      <span class=\"Liste1Nr\">6)</span> samfundsfaglige problemstillinger, herunder centrale elementer i makroøkonomi og forretningsforståelse,</p>\r\n   <p class=\"Liste1\">\r\n      <span class=\"Liste1Nr\">7)</span> videnskabsteori og paradigmer i relation til kommunikation,</p>\r\n   <p class=\"Liste1\">\r\n      <span class=\"Liste1Nr\">8)</span> innovationsprocesser og entrepreneurship,</p>\r\n   <p class=\"Liste1\">\r\n      <span class=\"Liste1Nr\">9)</span> anvendte faglige begreber og kan reflektere over professionens praksis og anvendelsen af kommunikationsfagets teori og metode samt egen arbejdsproces.</p>\r\n</p>\r\n<p class=\"Afsnitsoverskrift\">Færdigheder</p>\r\n<p class=\"TabelTekst\">Den uddannede professionsbachelor i kommunikation kan</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> identificere og analysere enkle og komplekse kommunikationsbehov i private og offentlige virksomheder og organisationer samt udforme løsninger på disse fra idéudvikling over færdigt produkt til måling af effekt,</p>\r\n   <p class=\"Liste1\">\r\n      <span class=\"Liste1Nr\">2)</span> identificere og analysere afsender- og modtagerroller, herunder definere målgrupper,</p>\r\n   <p class=\"Liste1\">\r\n      <span class=\"Liste1Nr\">3)</span> identificere, researche og vinkle budskaber og historier via relevante kommunikationskanaler,</p>\r\n   <p class=\"Liste1\">\r\n      <span class=\"Liste1Nr\">4)</span> vurdere et bredt spekter af kommunikationskanaler og prioritere og begrunde valg af kanal ved konkrete kommunikationsopgaver,</p>\r\n   <p class=\"Liste1\">\r\n      <span class=\"Liste1Nr\">5)</span> formidle praksisnære og faglige problemstillinger og løsninger til samarbejdspartnere og brugere,</p>\r\n   <p class=\"Liste1\">\r\n      <span class=\"Liste1Nr\">6)</span> analysere budgetter, regnskaber og forretningsplaner samt inddrage forretningsforståelse i kommunikationsløsninger,</p>\r\n   <p class=\"Liste1\">\r\n      <span class=\"Liste1Nr\">7)</span> forestå projektstyring, herunder overføre teoretiske indsigter til praktisk handling i forbindelse med innovativt projektarbejde.</p>\r\n</p>\r\n<p class=\"Afsnitsoverskrift\">Kompetencer</p>\r\n<p class=\"TabelTekst\">Den uddannede professionsbachelor i kommunikation kan</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> arbejde strategisk med forskellige typer af interessenter og håndtere komplekse og udviklingsorienterede situationer,</p>\r\n   <p class=\"Liste1\">\r\n      <span class=\"Liste1Nr\">2)</span> indgå i et professionelt samarbejde af faglig og tværfaglig karakter internt såvel som eksternt, herunder bidrage med professionel coaching og feedback,</p>\r\n   <p class=\"Liste1\">\r\n      <span class=\"Liste1Nr\">3)</span> udvikle egen og organisationers praksis, herunder i forhold til nye kommunikationsplatforme,</p>\r\n   <p class=\"Liste1\">\r\n      <span class=\"Liste1Nr\">4)</span> bidrage til organisationers kommunikative samspil med det omgivende samfund,</p>\r\n   <p class=\"Liste1\">\r\n      <span class=\"Liste1Nr\">5)</span> identificere egne læringsbehov og udvikle egen viden, færdigheder og kompetencer i relation til den kommunikationsfaglige praksis og den teknologiske og samfundsmæssige udvikling.</p>\r\n</p>",
    "isHistorical": false,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/04/2011"
        },
        {
            "displayName": "Accession",
            "displayValue": "B20110034805"
        },
        {
            "displayName": "Entydig dokumentidentifikation",
            "displayValue": "AT004592"
        },
        {
            "displayName": "Dato for førstegangsindlæggelse",
            "displayValue": "28/04/2011"
        },
        {
            "displayName": "Dato for indlæggelse",
            "displayValue": "28/04/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "348"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "26/04/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Uddannelsesstyrelsen"
        },
        {
            "displayName": "Ressortministeriets journalnummer",
            "displayValue": "Undervisningsmin.,<br />Uddannelsesstyrelsen, j.nr. 067.19J.261"
        },
        {
            "displayName": "Stikord",
            "displayValue": "Professionsbachelor, uddannelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}