{
    "id": 107816,
    "title": "1987 BTL 31   BETÆNKNING OVER FORSLAG TIL LOV OM MIDLERTIDIGT HUSLEJESTOP FOR   ERHVERVSLEJEMÅL    NR L 31 1987-88, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1987/2 BTL 31",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 31 </P>  \r\n\r\n<P></P>  \r\n\r\n<P>Betænkning over Forslag til lov om midlertidigt huslejestop for  \r\n\r\n erhvervslejemål <BR>  \r\n\r\n Nr L 31 1987-88, 2. samling </P>  \r\n\r\n<P></P>  \r\n\r\n<P>Afgivet af Boligudvalget </P>  \r\n\r\n<P></P>  \r\n\r\n<P>Afgivet: 19880616 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til boligministeren, som denne har besvaret </P>  \r\n\r\n<P>skriftligt og i samråd. </P>  \r\n\r\n<P>Udvalget har endvidere modtaget en skriftlig henvendelse fra  \r\n\r\n Landsforeningen for Ejere af Udlejningsejendomme. </P>  \r\n\r\n<P>Der er af boligministeren stillet ændringsforslag, hvorom der henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <B>mindretal</B> (Socialdemokratiets og  \r\n\r\n Socialistisk Folkepartis medlemmer af udvalget) lovforslaget til  \r\n\r\n<B>vedtagelse uændret. </B></P>  \r\n\r\n<P>Et andet mindretal (Det Konservative Folkepartis, Venstres, Det Radikale  \r\n\r\n Venstres og Kristeligt Folkepartis medlemmer af udvalget) indstiller  \r\n\r\n lovforslaget til <B>vedtagelse</B> med de af boligministeren stillede  \r\n\r\n ændringsforslag. </P>  \r\n\r\n<P>Et <B>tredje mindretal</B> (Fremskridtspartiets og Centrum-Demokraternes  \r\n\r\n medlemmer af udvalget) indstiller lovforslaget til <B>forkastelse</B> ved 3.  \r\n\r\n behandling, men kan stemme for de af boligministeren stillede  \r\n\r\n ændringsforslag. </P>  \r\n\r\n<P>Ændringsforslag </P>  \r\n\r\n<P>Af <B>boligministeren,</B> tiltrådt af et <B>flertal</B> (KF, V, FP, RV,  \r\n\r\n CD og KRF): </P>  \r\n\r\n<P>Til § 2 </P>  \r\n\r\n<P>1) I <B>stk. 1, 2 og 3</B> ændres &#187;15. januar 1988&#171; til:  \r\n\r\n &#187;10. juni 1988&#171;. </P>  \r\n\r\n<P>Til § 7 </P>  \r\n\r\n<P>2) I <B>stk. 1 og 2</B> ændres &#187;15. januar 1988&#171; til: &#187;10.  \r\n\r\n juni 1988&#171;. </P>  \r\n\r\n<P>3) <B>Stk. 3</B> udgår. </P>  \r\n\r\n<P>Stk. 4 bliver herefter stk. 3. </P>  \r\n\r\n<P>4) I <B>stk. 4,</B> som bliver stk. 3, udgår ordene &#187;, bortset fra  \r\n\r\n lejeforhøjelser, jf. stk. 3,&#187;. </P>  \r\n\r\n<P>Bemærkninger </P>  \r\n\r\n<P>Til nr. 1, 2, 3 og 4 </P>  \r\n\r\n<P>Lovforslagets virkningstidspunkt foreslås ændret til lovforslagets  \r\n\r\n fremsættelsesdato. Dette betyder, at varslede lejeforhøjelser falder bort, i  \r\n\r\n det omfang de ikke er trådt i kraft inden den 10. juni 1988. </P>  \r\n\r\n<P>Det er principielt særdeles betænkeligt at give en lov så lang tids  \r\n\r\n tilbagevirkende kraft, som det ville være tilfældet, hvis lovforslaget skulle  \r\n\r\n have virkning fra den 15. januar 1988. </P>  \r\n\r\n<P>Den lange tid mellem virkningstidspunkt og fremsættelse indebærer  \r\n\r\n eksempelvis, at udlejere, som har varslet lejeforhøjelser så langt tilbage  \r\n\r\n som i slutningen af oktober 1987, og som herefter lovligt har opkrævet  \r\n\r\n lejeforhøjelser fra 1. februar 1988, skal tilbagebetale de opkrævede beløb.  \r\n\r\n</P>  \r\n\r\n<P>Ved at ændre lovforslagets virkningstidspunkt til den 10. juni 1988 undgår  \r\n\r\n man således den betydelige retsusikkerhed, som vil være forbundet med, at de  \r\n\r\n pågældende udlejere tvinges til at tilbagebetale lovligt oppebårne beløb til  \r\n\r\n lejerne. </P>  \r\n\r\n<P>Som konsekvens af det ændrede virkningstidspunkt findes særreglen i § 7,  \r\n\r\n stk. 3, ikke længere påkrævet. </P>  \r\n\r\n<P>Engell (KF) Merete Aarup (KF) Pernille Sams (KF) Mejdahl (V) nfmd.  \r\n\r\n<B>Traberg Smidt (V) Behnke (FP) Elisabeth Arnold (RV) Bollmann (CD)  \r\n\r\n Kofod-Svendsen (KRF) Svend Andersen (S) Baadsgaard (S)</B> fmd. <B>Pia  \r\n\r\n Gjellerup (S) Torben Lund (S) Lissa Mathiasen (S) Holger K. Nielsen (SF)  \r\n\r\n Bjørn Poulsen (SF) Pelle Voigt (SF) </B></P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <B>mindretal</B> (Socialdemokratiets og  \r\n\r\n Socialistisk Folkepartis medlemmer af udvalget) lovforslaget til  \r\n\r\n<B>vedtagelse</B> med det af mindretallet stillede ændringsforslag. </P>  \r\n\r\n<P>Et <B>andet mindretal</B> (Det Konservative Folkepartis, Venstres, Det  \r\n\r\n Radikale Venstres og Kristeligt Folkepartis medlemmer af udvalget) indstiller  \r\n\r\n lovforslaget til <B>vedtagelse</B> i den form, hvori det foreligger efter 2.  \r\n\r\n behandling. </P>  \r\n\r\n<P>Et <B>tredje mindretal</B> (Fremskridtspartiets og Centrum-Demokraternes  \r\n\r\n medlemmer af udvalget) indstiller lovforslaget til <B>forkastelse</B> og kan  \r\n\r\n heller ikke stemme for det stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Af et <B>mindretal</B> (S og SF): </P>  \r\n\r\n<P>Ny paragraf </P>  \r\n\r\n<P>1) Efter § 7 indsættes som ny paragraf: </P>  \r\n\r\n<P>&#187;§ 01. En udlejer, der i perioden 1. december 1987 til 31. marts 1988  \r\n\r\n har varslet lejeforhøjelser i medfør af § 47 i lov om leje, som lejerne ikke  \r\n\r\n har fremsat indsigelser mod, skal inden 31. august 1988 skriftligt give de  \r\n\r\n berørte lejere meddelelse om, at lejerne kan gøre indsigelse mod  \r\n\r\n lejeforhøjelsen efter bestemmelsen i § 48, stk. 3, i lov om leje. Fristen for  \r\n\r\n lejers indsigelse regnes fra tidspunktet for fremkomsten af udlejers  \r\n\r\n meddelelse efter 1. pkt. </P>  \r\n\r\n<P>Stk. 2. Indbringes sagen for boligretten, reguleres lejen fra  \r\n\r\n ikrafttrædelsestidspunktet i overensstemmelse med rettens afgørelse. </P>  \r\n\r\n<P>Stk. 3. Giver udlejeren ikke meddelelse om indsigelsesadgangen, eller  \r\n\r\n anlægger udlejeren ikke sag, bortfalder lejeforhøjelsen, og det for meget  \r\n\r\n betalte skal tilbagebetales.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Efter vedtagelsen af boligministerens ændringsforslag om fremrykning af  \r\n\r\n huslejestoppets virkning fra den 10. juni 1988 er det strengt nødvendigt at  \r\n\r\n hjælpe de erhvervslejere, der i tiltro til Folketingets tilkendegivelser om  \r\n\r\n iværksættelse af huslejestop fra den 15. januar 1988 har undladt at gøre  \r\n\r\n indsigelse mod huslejestigninger efter denne dato. </P>  \r\n\r\n<P>Engell (KF) Merete Aarup (KF) Pernille Sams (KF) Mejdahl (V) nfmd.  \r\n\r\n<B>Traberg Smidt (V) Kirsten Jacobsen (FP) Elisabeth Arnold (RV) Bollmann  \r\n\r\n (CD) Kofod-Svendsen (KRF) Svend Andersen (S) Baadsgaard (S)</B> fmd. <B>Pia  \r\n\r\n Gjellerup (S) Torben Lund (S) Lissa Mathiasen (S) Holger K. Nielsen (SF)  \r\n\r\n Bjørn Poulsen (SF) Pelle Voigt (SF) </B></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/06/1988"
        },
        {
            "displayName": "Accession",
            "displayValue": "198724K00031"
        },
        {
            "displayName": "Entydig dokumentidentifikation",
            "displayValue": "CL004647"
        },
        {
            "displayName": "Dato for førstegangsindlæggelse",
            "displayValue": "30/06/1988"
        },
        {
            "displayName": "Dato for indlæggelse",
            "displayValue": "30/06/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "31"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}