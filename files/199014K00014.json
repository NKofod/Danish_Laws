{
    "id": 107785,
    "title": "1990 BTL 14   BETÆNKNING OVER FORSLAG TIL LOV OM INTERNATIONAL FULDBYRDELSE AF   FORÆLDREMYNDIGHEDSAFGØRELSER M.V. (INTERNATIONALE BØRNEBORTFØRELSER)    NR L 14 1990-91, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/1 BTL 14",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 14 </P>  \r\n\r\n<P></P>  \r\n\r\n<P>Betænkning over Forslag til lov om international fuldbyrdelse af  \r\n\r\n forældremyndighedsafgørelser m.v. (internationale børnebortførelser) <BR>  \r\n\r\n Nr L 14 1990-91, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19901113 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse  \r\n\r\n uændret. </I></P>  \r\n\r\n<P> Som bilag er optrykt et af udvalgets spørgsmål til justitsministeren og  \r\n\r\n dennes svar herpå. </P>  \r\n\r\n<P> <I>Grethe Fenger Møller (KF)</I> fmd. <I>Sterup (KF) Helge Adam Møller  \r\n\r\n (KF) Elsebeth Kock-Petersen (V) Inge Dahl-Sørensen (V) Knud Lind (FP) Kirsten  \r\n\r\n Lee (RV) Nør Christensen (CD) Lysholm Christensen (KRF) Erling Christensen  \r\n\r\n (S) Ole Espersen (S) Søren Hansen (S) Torben Lund (S) Lissa Mathiasen (S)  \r\n\r\n Margrete Auken (SF) Leif Hermann (SF) Ebba Strange (SF)</I> nfmd. </P>  \r\n\r\n<P>Partiet TP havde ikke medlemmer i udvalget. </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til justitsministeren og dennes svar herpå </P>  \r\n\r\n<P> </P>  \r\n\r\n<P> <I>Spørgsmål: </I></P>  \r\n\r\n<P> Der ønskes en uddybende forklaring til bemærkningerne til § 1, stk. 2,  \r\n\r\n side 11, spalte 2, om dansk fogedpraksis over for børn, &#187;der har nået en  \r\n\r\n vis alder og modenhed, og som modsætter sig udlevering&#171;. </P>  \r\n\r\n<P>Vil en vedtagelse af loven betyde, at fogedsager over for børn, hvis  \r\n\r\n forældre begge opholder sig i Danmark, ikke vil blive gennemført, hvis barnet  \r\n\r\n er over 16 år? </P>  \r\n\r\n<P>Kan en sådan ændring (selv om den ikke har stor praktisk betydning)  \r\n\r\n gennemføres administrativt, eller forudsætter den en lovændring, jf.  \r\n\r\n bemærkningerne til § 11, nr. 3, side 17, spalte 1? </P>  \r\n\r\n<P> <I>Svar: </I></P>  \r\n\r\n<P> Justitsministeriet har forstået spørgsmålet således, at der ønskes en  \r\n\r\n vurdering af, om lovforslaget indirekte kan få betydning for intern dansk  \r\n\r\n fogedpraksis i sager om fuldbyrdelse af forældremyndighedsafgørelser uden for  \r\n\r\n konventionernes område. </P>  \r\n\r\n<P>Efter myndighedslovens § 26 skal der, før der træffes afgørelse i en sag  \r\n\r\n om forældremyndighed eller samværsret, finde en samtale sted med barnet  \r\n\r\n herom, hvis det er fyldt 12 år. Bestemmelsen skal sikre, at barnet eller den  \r\n\r\n unge får adgang til at udtale sig og mulighed for at give sit syn til kende,  \r\n\r\n hvis det ønsker det. Samtale kan dog undlades, hvis den må antages at være  \r\n\r\n til skade for barnet eller uden nogen betydning for afgørelsen. </P>  \r\n\r\n<P>Efter retsplejelovens § 536 kan bestemmelser om forældremyndighed eller om  \r\n\r\n samværsret fuldbyrdes ved anvendelse af tvangsbøder eller ved umiddelbar  \r\n\r\n magtanvendelse. Fuldbyrdelse kan ikke ske, dersom barnets sjælelige eller  \r\n\r\n legemlige sundhed derved udsættes for fare. Umiddelbar magtanvendelse, der  \r\n\r\n først bør tages i brug, når alle andre midler har vist sig resultatløse, er  \r\n\r\n formentlig kun mulig, når det drejer sig om mindre børn. </P>  \r\n\r\n<P>Der er efter retsplejelovens bestemmelser ikke nogen pligt for fogeden til  \r\n\r\n at høre barnet, forinden der træffes afgørelse i sagen, men princippet i  \r\n\r\n myndighedslovens § 26 følges også i fogedretten. I praksis vil fogeden som  \r\n\r\n nævnt være tilbageholdende med at gennemtvinge fuldbyrdelse af en  \r\n\r\n forældremyndighedsafgørelse over for børn, som har nået en vis alder og  \r\n\r\n modenhed, og som modsætter sig udlevering. Fogedens afgørelse træffes på  \r\n\r\n grundlag af et konkret skøn i hvert enkelt tilfælde, og der kan derfor ikke  \r\n\r\n angives nogen fast aldersgrænse for, hvornår fogeden vil tage hensyn til  \r\n\r\n barnets mening. Der vil dog formentlig i praksis være en tendens til at  \r\n\r\n anvende en lavere aldersgrænse end forslagets på 16 år, således at fogeden i  \r\n\r\n videst muligt omfang vil tage hensyn til tilkendegivelser fra f.eks. en  \r\n\r\n 15-årig. Der findes en trykt afgørelse om en 12-årig, hvor retten ikke tillod  \r\n\r\n fuldbyrdelse mod barnets ønske, jf. U 1970, side 263 Ø. Det skal dog  \r\n\r\n understreges, at der er tale om konkrete afgørelser, og at der derfor kan  \r\n\r\n forekomme afvigelser herfra. </P>  \r\n\r\n<P>Aldersgrænsen i lovforslaget på 16 år vil derfor ikke få nogen betydning  \r\n\r\n for intern dansk fogedpraksis. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/11/1990"
        },
        {
            "displayName": "Accession",
            "displayValue": "199014K00014"
        },
        {
            "displayName": "Entydig dokumentidentifikation",
            "displayValue": "CL002773"
        },
        {
            "displayName": "Dato for førstegangsindlæggelse",
            "displayValue": "22/11/1990"
        },
        {
            "displayName": "Dato for indlæggelse",
            "displayValue": "22/11/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "14"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}