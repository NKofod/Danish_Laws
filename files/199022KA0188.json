{
    "id": 110705,
    "title": "1990 LSF 188A   FORSLAG TIL LOV OM ÆNDRING AF LOV OM SOCIAL BISTAND (ÆNDRET MAKSIMUM FOR   FORÆLDREBETALING FOR OPHOLD I DAGINSTITUTION FRA DEN 1. AUGUST 1991) ",
    "documentTypeId": "400",
    "isSagsforlobPeriodValid": false,
    "shortName": "1990/2 LSF 188 A",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 188A </P>  \r\n\r\n<P></P>  \r\n\r\n<P>Forslag til Lov om ændring af lov om social bistand (Ændret maksimum for  \r\n\r\n forældrebetaling for ophold i daginstitution fra den 1. august 1991) </P>  \r\n\r\n<P></P>  \r\n\r\n<P>Fremsat af Jes Lunde (SF) Pernille Frahm (SF) Hanne Thanning Jacobsen (SF)  \r\n\r\n Jytte Hilden (S) Jytte Andersen (S) Lykketoft (S) </P>  \r\n\r\n<P></P>  \r\n\r\n<P>den 3. maj 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 30. maj 1991 </P>  \r\n\r\n<P></P>  \r\n\r\n<P><a href=\"document.aspx?accn=A19910040230\"> Lov nr. 402 af 06/06/1991</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om social bistand, jf. lovbekendtgørelse nr. 817 af 6. december  \r\n\r\n 1990, foretages følgende ændring: </P>  \r\n\r\n<P> <B>1.</B> I <I>§ 70, stk. 2,</I> ændres &#187;35 pct.&#171; til: &#187;32  \r\n\r\n pct.&#171; </P>  \r\n\r\n<P> <B>2.</B> I <I>§ 73, stk. 1, 1. pkt.,</I> ændres &#187;35 pct.&#171; til:  \r\n\r\n &#187;32 pct.&#171; </P>  \r\n\r\n<P> <B>§ 2 </B></P>  \r\n\r\n<P> Loven har virkning fra den 1. august 1991. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om social bistand, jf. lovbekendtgørelse nr. 817 af 6. december  \r\n\r\n 1990, foretages følgende ændring: </P>  \r\n\r\n<P>I <I>§ 73, stk. 1, 1. punktum,</I> ændres &#187;35 pct.&#171; til:  \r\n\r\n &#187;30 pct.&#171; </P>  \r\n\r\n<P> <B>§ 2</B>  </P>  \r\n\r\n<P>Loven har virkning fra den 1. januar 1992. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>For mange børnefamilier er udgifterne til børnenes pasning en meget  \r\n\r\n tyngende post. Priserne i daginstitutionerne er gennem årene steget betydelig  \r\n\r\n mere end prisudviklingen. I de sidste 10 år (1980-91) er  \r\n\r\n institutionstaksterne således steget med hele 132 pct. sammenholdt med en  \r\n\r\n stigning i forbrugerpristallet på 85 pct. </P>  \r\n\r\n<P>Børnefamilierne oplever med andre ord en stigende belastning, hvor  \r\n\r\n udviklingen rettelig burde have været den modsatte. </P>  \r\n\r\n<P>En betaling på 2.000 kr. om måneden, der vel at mærke skal udredes af de  \r\n\r\n penge, man har tilbage efter skat, er ikke ualmindeligt for bare een  \r\n\r\n vuggestueplads. Den kommunale dagpleje koster ofte 1.500 kr. om måneden - en  \r\n\r\n børnehave ofte 1.000 kr. om måneden. </P>  \r\n\r\n<P>Med flere børn i pasning bliver der tale om en ganske voldsom belastning.  \r\n\r\n</P>  \r\n\r\n<P>Efter forslagsstillernes opfattelse bør betalingen for daginstitutioner  \r\n\r\n nedsættes, så loftet for forældrebetaling sænkes fra 35 pct. til 25 pct. af  \r\n\r\n driftsudgifterne. I første omgang foreslås loftet sænket til 30 pct. </P>  \r\n\r\n<P>Forslaget vil sammen med en obligatorisk søskenderabat give en tiltrængt  \r\n\r\n lettelse af børnefamiliernes økonomi. </P>  \r\n\r\n<P>Forslaget vil samtidig være et vigtigt bidrag til at få nedbragt de  \r\n\r\n problemer, der peges på i Finansministeriets samspilsrapport. Heraf fremgik  \r\n\r\n det, at 47.000 erhvervsaktive familier havde sammensatte marginalprocenter  \r\n\r\n (sum af beskatning og aftrapning af sociale ydelser) på over 70 pct. 29.000  \r\n\r\n af disse er oven i købet enlige forsørgere. </P>  \r\n\r\n<P>Hovedårsagen til de høje marginalprocenter var den gradvise aftrapning af  \r\n\r\n fripladser i daginstitutioner. Denne aftrapning talte så hårdt i  \r\n\r\n regnestykket, netop fordi taksterne er høje. Nedsatte takster vil derfor helt  \r\n\r\n automatisk tage toppen af samspilsproblemerne. </P>  \r\n\r\n<P>Forslaget om at sænke loftet for forældrebetalingen fra 35 pct. til 30  \r\n\r\n pct. vil koste ca. 400 mio. kr., hvis der gives kommunerne fuld kompensation  \r\n\r\n for ændringen uafhængigt af, at nogle af dem frivilligt har sat taksterne ned  \r\n\r\n til et stykke under 35 pct.-grænsen. </P>  \r\n\r\n<P>Disse kommuner vil dermed få en overkompensation, der kan bruges enten til  \r\n\r\n yderligere takstnedsættelse eller til at løse ventelisteproblemer. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Grænsen for den maksimale forældrebetaling sænkes fra 35 til 30 pct. af  \r\n\r\n driftsudgifterne. </P>  \r\n\r\n<P> <I>Til § 2 </I></P>  \r\n\r\n<P> Forslagsstillerne ønsker, at ændringen træder i kraft så snart som  \r\n\r\n muligt. Finanslovforliget for 1991 gør det imidlertid umuligt at gennemføre  \r\n\r\n ændringen i 1991 uden regeringens accept. Derfor foreslås en ikrafttræden pr.  \r\n\r\n 1. januar 1992. </P>  \r\n\r\n<P>Efter 2. behandling den 27. maj 1991 </P>  \r\n\r\n<P> <B>§ 1 </B></P>  \r\n\r\n<P> I lov om social bistand, jf. lovbekendtgørelse nr. 817 af 6. december  \r\n\r\n 1990, foretages følgende ændring: </P>  \r\n\r\n<P>I <I>§ 73, stk. 1, 1. pkt.,</I> ændres &#187;35 pct.&#171; til: &#187;32  \r\n\r\n pct.&#171; </P>  \r\n\r\n<P> <B>§ 2 </B></P>  \r\n\r\n<P> Loven har virkning fra den 1. august 1991. </P>  \r\n\r\n<P>Ændringsforslag </P>  \r\n\r\n<P>Af <I>socialministeren: </I></P>  \r\n\r\n<P> Til § 1 </P>  \r\n\r\n<P> <B>1)</B> Før den foreslåede ændring, der bliver nr. 1, indsættes som nyt  \r\n\r\n nummer: </P>  \r\n\r\n<P> <B>&#187;01.</B> I <I>§ 70, stk. 2,</I> ændres &#187;35 pct.&#171; til:  \r\n\r\n &#187;32 pct.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>I forbindelse med vedtagelsen af bistandslovens § 70 om puljeordninger  \r\n\r\n blev det fastsat, at forældrebetalingen i puljeordninger ikke kan overstige  \r\n\r\n 35 pct. af udgifterne i tilsvarende kommunale pasningstilbud. Begrundelsen  \r\n\r\n herfor var et ønske om at sikre, at forældre ved puljeordninger ikke kunne  \r\n\r\n afkræves en højere forældrebetaling end den maksimale betaling ved  \r\n\r\n tilsvarende kommunale dagtilbud. </P>  \r\n\r\n<P>Der er således forudsat en sammenhæng mellem den maksimale  \r\n\r\n forældrebetalingsandel inden for samtlige dagtilbud efter bistandsloven. </P>  \r\n\r\n<P>Som følge heraf foreslås det, at § 70 ændres i overensstemmelse med  \r\n\r\n ændringen af § 73, stk. 1, for derved at fastholde denne sammenhæng. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/07/1991"
        },
        {
            "displayName": "Accession",
            "displayValue": "199022KA0188"
        },
        {
            "displayName": "Entydig dokumentidentifikation",
            "displayValue": "CL007436"
        },
        {
            "displayName": "Dato for førstegangsindlæggelse",
            "displayValue": "10/07/1991"
        },
        {
            "displayName": "Dato for indlæggelse",
            "displayValue": "10/07/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "188 A"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}