{
    "id": 109648,
    "title": "1992 BTL 325   BETÆNKNING OVER FORSLAG TIL LOV OM ÆNDRING AF LOV OM UDDANNELSESOPSPARING   (AFSKAFFELSE AF FREMTIDIG OPRETTELSE OG PRÆMIERING)    NR L 325 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 325",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 325 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om uddannelsesopsparing  \r\n\r\n (Afskaffelse af fremtidig oprettelse og præmiering) <BR>  \r\n\r\n Nr L 325 1992-93, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19930617 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet et spørgsmål til undervisningsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Endvidere har udvalget modtaget en skriftlig henvendelse fra Finansrådet.  \r\n\r\n</P>  \r\n\r\n<P>Der er af undervisningsministeren stillet ændringsforslag, hvorom henvises  \r\n\r\n til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Centrum-Demokraternes, Det Radikale Venstres og Kristeligt  \r\n\r\n Folkepartis medlemmer af udvalget) lovforslaget til <I>vedtagelse</I> med de  \r\n\r\n stillede ændringsforslag. </P>  \r\n\r\n<P>Et <I>mindretal</I> (Det Konservative Folkepartis, Venstres og  \r\n\r\n Fremskridtspartiets medlemmer af udvalget) indstiller lovforslaget til  \r\n\r\n<I>forkastelse</I> ved 3. behandling. </P>  \r\n\r\n<P>Et flertal inden for mindretallet (Det Konservative Folkepartis og  \r\n\r\n Venstres medlemmer af udvalget) betragter regeringens samlede økonomiske  \r\n\r\n udspil som en helhed. Da Det Konservative Folkeparti og Venstre er  \r\n\r\n modstandere af regeringens samlede plan, vil de to partier stemme imod alle  \r\n\r\n regeringens lovforslag, uanset at partierne ville kunne støtte enkelte af  \r\n\r\n lovforslagene, hvis de ikke indgik i den fremlagte helhed. Nogle af  \r\n\r\n forslagene har partierne ved tidligere lejligheder selv fremlagt, men i helt  \r\n\r\n andre sammenhænge. </P>  \r\n\r\n<P>Regeringens samlede økonomiske plan består af tre elementer: Nye  \r\n\r\n offentlige udgifter, ændringer i dagpengesystemet og omlægning af  \r\n\r\n skattesystemet. Samlet lægger disse tre elementer op til en ny kurs i den  \r\n\r\n økonomiske politik, som har en forkert ideologisk drejning og er økonomisk  \r\n\r\n uansvarlig. </P>  \r\n\r\n<P>For det første har regeringen foreslået nye offentlige udgifter på 11-12  \r\n\r\n mia. kr. i 1994. Regeringen har dermed brudt de sidste 10 års stramme  \r\n\r\n udgiftspolitik og har sat kursen mod nye udvidelser af den offentlige sektor.  \r\n\r\n</P>  \r\n\r\n<P>For det andet indebærer den foreslåede skatteomlægning, at det private  \r\n\r\n erhvervslivs kapitalgrundlag i de kommende år vil blive udhulet af  \r\n\r\n avanceskatter på aktier, ejendomme og goodwill samtidig med, at  \r\n\r\n erhvervslivets konkurrenceevne bliver forringet. Boligudgiften for boligejere  \r\n\r\n vil stige, således at de private ejerboliger stilles ringere i forhold til de  \r\n\r\n offentligt støttede udlejningsboliger. Den foreslåede bruttoskat vil forringe  \r\n\r\n vilkårene for ny privat pensionsopsparing. </P>  \r\n\r\n<P>For det tredje har regeringen fremlagt en arbejdsmarkedspolitik, som slet  \r\n\r\n ikke løser strukturproblemerne på arbejdsmarkedet, men tværtimod cementerer  \r\n\r\n de bestående stivheder og lægger grunden til forøgede udgifter til  \r\n\r\n arbejdsmarkedspolitikken i de kommende år. </P>  \r\n\r\n<P>Samlet udgør regeringens økonomiske udspil en ideologisk drejning, hvor  \r\n\r\n den offentlige sektor vil vokse kraftigt, medens der bliver lagt større  \r\n\r\n byrder på den private sektor. </P>  \r\n\r\n<P>Flertallet inden for mindretallet finder det aldeles utroværdigt og  \r\n\r\n uansvarligt, når regeringen lover skattelettelser samtidig med, at de  \r\n\r\n offentlige udgifter og underskuddet på de offentlige budgetter vokser. </P>  \r\n\r\n<P>Den nye kurs mod større offentlige udgifter vil tværtimod udløse store  \r\n\r\n skatteregninger i fremtiden. </P>  \r\n\r\n<P>Der er enkelte forslag om skattelettelser m.v. i den samlede pakke, som  \r\n\r\n flertallet inden for mindretallet ud fra en isoleret betragtning ville kunne  \r\n\r\n støtte. </P>  \r\n\r\n<P>En ansvarlig økonomisk politik kræver imidlertid, at lettelser og  \r\n\r\n finansiering hører sammen. </P>  \r\n\r\n<P>Flertallet inden for mindretallet er derfor nødt til at se forslagene om  \r\n\r\n lettelser og skærpelser under eet. Da regeringen ikke har taget initiativ til  \r\n\r\n reelle forhandlinger om den samlede økonomiske plan, har flertallet inden for  \r\n\r\n mindretallet ikke fået mulighed for at opnå grundlæggende ændringer i  \r\n\r\n regeringens udspil. I konsekvens heraf vil Det Konservative Folkeparti og  \r\n\r\n Venstre stemme imod alle regeringens lovforslag. </P>  \r\n\r\n<P>Flertallet inden for mindretallet ønsker i øvrigt ikke  \r\n\r\n uddannelsesopsparingskontrakterne afskaffet, idet flertallet inden for  \r\n\r\n mindretallet finder, at det er en god opsparingsform. Videre finder Det  \r\n\r\n Konservative Folkeparti og Venstre det helt urimeligt, at staten ensidigt  \r\n\r\n bryder gensidige aftaler, ligesom flertallet inden for mindretallet tager  \r\n\r\n afstand fra det element af tilbagevirkende kraft, der herved fremkommer, og  \r\n\r\n som vil være til stor ulempe for en lang række personer, der har indgået  \r\n\r\n uddannelsesopsparingskontrakter med henblik på et længere opsparingsforløb  \r\n\r\n til et formål, som ikke umiddelbart kan fremskyndes. </P>  \r\n\r\n<P>Et mindretal inden for mindretallet (Fremskridtspartiets medlem af  \r\n\r\n udvalget) bemærker, at formålet med lovforslaget er at fremme et større  \r\n\r\n privatforbrug for på den måde at opnå en generelt større efterspørgsel i  \r\n\r\n samfundet. Om det mener Fremskridtspartiet, at det for det første ikke er  \r\n\r\n fordelagtigt at iværksætte en vækst på kort sigt ved at stimulere til, at  \r\n\r\n opsparingen omlægges til forbrug. Det vil underminere de langsigtede  \r\n\r\n vækstmuligheder, idet den opsparede kapital er kapital, der er til rådighed  \r\n\r\n for risikobetonede investeringer. For det andet vil regeringens ekspansive  \r\n\r\n finanspolitik med ufinansierede skattelettelser, altså omlægning af opsparing  \r\n\r\n til forbrug og øgede offentlige udgifter finansieret delvis ved et øget  \r\n\r\n budgetunderskud, nok vise sig at sætte gang i inflationen igen. For det  \r\n\r\n tredje vil en øget efterspørgsel ikke nødvendigvis opfylde regeringens ønsker  \r\n\r\n om nedbringelse af ledigheden. Dette viser tidligere erfaringer. I perioden  \r\n\r\n 1984-87 var der en overordentlig gunstig udvikling i efterspørgslen, men det  \r\n\r\n bragte kun ledigheden ned på omkring 8 pct., og det var endda fra et lavere  \r\n\r\n ledighedsniveau end i dag. </P>  \r\n\r\n<P>ÆndringsforslagAf <I>undervisningsministeren</I> , tiltrådt af et  \r\n\r\n<I>flertal</I> (S, SF, CD, RV og KRF): </P>  \r\n\r\n<P>Til § 1 <B>1)</B> I det under <I>nr. 1</I> foreslåede <I>§ 1, stk. 2,</I>  \r\n\r\n ændres &#187;18. maj 1993&#171; til: &#187;31. december 1993&#171;. </P>  \r\n\r\n<P> <B>2)</B>  <I>Nr. 8</I> affattes således: </P>  \r\n\r\n<P> <B>&#187;8.</B>  <I>§ 7, stk. 1</I> og <I>3,</I> ophæves.&#171; </P>  \r\n\r\n<P> <B>3)</B> Efter nr. 8 indsættes som nyt nummer: </P>  \r\n\r\n<P> <B>&#187;01.</B>  <I>§ 7, stk. 2,</I> ophæves.&#171; </P>  \r\n\r\n<P> <B>4)</B> I den under <I>nr. 11</I> foreslåede affattelse af lovens <I>§  \r\n\r\n 10, stk. 1,</I> ændres i <I>1.</I> og <I>4. pkt.</I> &#187;ved lovens  \r\n\r\n ikrafttræden&#171; til: &#187;den 31. december 1993&#171;. </P>  \r\n\r\n<P> <B>5)</B> I den under <I>nr. 11</I> foreslåede affattelse af <I>§ 10,  \r\n\r\n stk. 1, 3. pkt.,</I> ændres &#187;udbetales&#171; til:  \r\n\r\n &#187;tilskrives&#171;. </P>  \r\n\r\n<P>Til § 2 <B>6)</B> Paragraffen affattes således: </P>  \r\n\r\n<P> <B>&#187;§ 2</B>  <I>Stk. 1.</I> § 1, nr. 5, 6, 7, 01, 10 og 13, træder i  \r\n\r\n kraft dagen efter bekendtgørelsen i Lovtidende. </P>  \r\n\r\n<P> <I>Stk. 2.</I> § 1, nr. 1, 2, 3, 4, 8, 9, 11 og 12, træder i kraft den 1.  \r\n\r\n januar 1994. </P>  \r\n\r\n<P> <I>Stk. 3.</I> § 5, stk. 1, og § 7, stk. 1 og 3, i lov nr. 727 af 29.  \r\n\r\n oktober 1986 om uddannelsesopsparing finder fortsat anvendelse for opsparing  \r\n\r\n til egen uddannelse indtil 1. januar 1994.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-4 <I>Økonomiske konsekvenser</I>  </P>  \r\n\r\n<P>I nedenstående oversigt, som erstatter tabellen i bemærkningerne til  \r\n\r\n lovforslaget, er vist de skønnede statslige udgifter til præmiering af  \r\n\r\n uddannelsessparekontrakter såvel ved opretholdelse af gældende regler som ved  \r\n\r\n gennemførelse af lovforslaget med de her foreslåede ændringer. Skønnene er  \r\n\r\n behæftede med betydelig usikkerhed. </P>  \r\n\r\n<P>På baggrund af de foreslåede ændringer af lovforslaget antages det, at  \r\n\r\n ophævelsen af kontrakter i 1993 vil følge samme mønster som forudsat ved  \r\n\r\n opretholdelse af de gældende regler, således at lovforslaget herefter er  \r\n\r\n udgiftsneutralt i 1993. </P>  \r\n\r\n<P> <I>Forventet statslig præmieudbetaling:</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n mio. kr.    Eksisterende lov       Forslag            Mindreudgifter  \r\n\r\n ---------------------------------------------------------------------  \r\n\r\n 1994               53                72                     -19  \r\n\r\n 1995               79                51                      28  \r\n\r\n 1996              116                38                      78  \r\n\r\n 1997              116                26                      90  \r\n\r\n 1998              116                13                     103  \r\n\r\n ---------------------------------------------------------------------  \r\n\r\n I alt             480               200                     280  \r\n\r\n ---------------------------------------------------------------------  \r\n\r\n</PRE>  \r\n\r\n<P>Ændringsforslagene skal ses i sammenhæng med det af boligministeren  \r\n\r\n samtidig hermed fremsatte lovforslag om afskaffelse af fremtidig oprettelse  \r\n\r\n m.v. af boligsparekontrakter (L 321). </P>  \r\n\r\n<P>Ved ændringsforslagene ændres ikrafttrædelsen af to af de foreslåede  \r\n\r\n ændringer. Det foreslås, at adgangen til at oprette uddannelseskonti og  \r\n\r\n præmieringen ophæves med virkning fra årets udgang. Det fastholdes derimod,  \r\n\r\n at den treårige bindingsperiode ophæves fra lovens ikrafttræden. </P>  \r\n\r\n<P>Ændringerne er foreslået for at undgå at lovgive med tilbagevirkende  \r\n\r\n kraft. </P>  \r\n\r\n<P>Ad nr. 1 </P>  \r\n\r\n<P>Den foreslåede ændring bevirker, at der først fra det kommende årsskifte  \r\n\r\n stoppes for oprettelse af nye uddannelsesopsparingskonti, der kan præmieres  \r\n\r\n efter loven. </P>  \r\n\r\n<P>Ad nr. 2 og 3 </P>  \r\n\r\n<P>Det foreslåede nr. 8 opdeles i 2 numre, da de tre stykker i lovens § 7  \r\n\r\n ikke ophæves samtidig. </P>  \r\n\r\n<P>Ad nr. 4 </P>  \r\n\r\n<P>Ændringsforslaget udskyder opgørelsen af den optjente præmie på 4 pct.  \r\n\r\n p.a. til årets udgang. </P>  \r\n\r\n<P>Den hidtil gældende præmieberegning finder fortsat anvendelse til årets  \r\n\r\n udgang. </P>  \r\n\r\n<P>Da den treårige bindingsperiode ophæves dagen efter bekendtgørelsen i  \r\n\r\n Lovtidende, kan der allerede fra denne dag lempes på udbetalingskravene for  \r\n\r\n så vidt angår kravet om den treårige bindingsperiode. Det vil altså fra  \r\n\r\n lovens ikrafttræden være muligt at hæve beløb med præmie til et af de formål,  \r\n\r\n der er nævnt i loven, selv om de opsparede midler ikke har været bundet i tre  \r\n\r\n år. </P>  \r\n\r\n<P>Til nr. 5 Ved en redaktionel fejl er der i det foreliggende forslag til §  \r\n\r\n 10, stk. 1, brugt ordet &#187;udbetales&#171;, der nu foreslås erstattet med  \r\n\r\n det korrekte ord &#187;tilskrives&#171;. </P>  \r\n\r\n<P>Til nr. 6 Lovens ikrafttrædelsesbestemmelse foreslås opdelt. </P>  \r\n\r\n<P>Den treårige bindingsperiode ophæves med virkning fra dagen efter  \r\n\r\n bekendtgørelsen i Lovtidende. </P>  \r\n\r\n<P>Adgangen til at oprette uddannelseskonti og præmieringen ophører med  \r\n\r\n virkning fra 1. januar 1994. </P>  \r\n\r\n<P>Der fastsættes en særlig overgangsbestemmelse for opsparing til egen  \r\n\r\n uddannelse. Ved den foreslåede ændring i lovforslagets § 1, nr. 10, er  \r\n\r\n henvisninger til § 5, stk. 1, og § 7 udgået. § 1, nr. 10, skal efter  \r\n\r\n ændringsforslaget træde i kraft dagen efter bekendtgørelsen i Lovtidende.  \r\n\r\n Lovens § 5, stk. 1, og § 7, stk. 1 og stk. 3, foreslås imidlertid først  \r\n\r\n ophævet med virkning fra 1. januar 1994. Disse bestemmelser skal derfor  \r\n\r\n fortsat finde anvendelse også for opsparing til egen uddannelse indtil 1.  \r\n\r\n januar 1994. </P>  \r\n\r\n<P>Poul Andersen (S) Poul Erik Dyrlund (S) Baadsgaard (S) Frank Jensen (S)  \r\n\r\n Else Marie Mortensen (S) Anne-Marie Meldgaard (S) Hanne Thanning Jacobsen  \r\n\r\n (SF) Aage Frandsen (SF) Jette Pors (CD) nfmd. <I>Eva Møller (KF) Jens  \r\n\r\n Jørgensen (KF) Pia Christmas-Møller (KF) Anders Mølgaard (V) Hanne Severinsen  \r\n\r\n (V)</I> fmd. <I>Jan Køpke Christensen (FP) Dorit Myltoft (RV) Lysholm  \r\n\r\n Christensen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/08/1993"
        },
        {
            "displayName": "Accession",
            "displayValue": "199214K00325"
        },
        {
            "displayName": "Entydig dokumentidentifikation",
            "displayValue": "CL006833"
        },
        {
            "displayName": "Dato for førstegangsindlæggelse",
            "displayValue": "06/08/1993"
        },
        {
            "displayName": "Dato for indlæggelse",
            "displayValue": "06/08/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "325"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}