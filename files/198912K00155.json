{
    "id": 110161,
    "title": "1989 LSF 155   FORSLAG TIL LOV OM IVÆRKSÆTTEROPSPARING ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 155",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 155 </P>  \r\n\r\n<P></P>  \r\n\r\n<P>Forslag til Lov om iværksætteropsparing </P>  \r\n\r\n<P></P>  \r\n\r\n<P>Fremsat af økonomiministeren (Niels Helveg Petersen </P>  \r\n\r\n<P></P>  \r\n\r\n<P>den 17. januar 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Staten præmierer efter reglerne i denne lov opsparing på konti </P>  \r\n\r\n<P>(iværksætterkonti), der oprettes med det formål at tilvejebringe </P>  \r\n\r\n<P>midler til etablering af selvstændig erhvervsvirksomhed </P>  \r\n\r\n<P>(iværksættervirksomhed). </P>  \r\n\r\n<P>§ 2. Pengeinstitutter, der er omfattet af lov om banker og sparekasser  \r\n\r\n m.v., kan modtage indskud i opsparingsordninger, der har til formål at  \r\n\r\n tilvejebringe midler til iværksættervirksomhed. </P>  \r\n\r\n<P>Stk. 2. Oprettelsen af en iværksætterkonto sker ved indgåelse af en aftale  \r\n\r\n med de pengeinstitutter, der er nævnt i stk. 1. </P>  \r\n\r\n<P>Stk. 3. Indestående på en iværksætterkonto kan overføres fra et  \r\n\r\n pengeinstitut til et andet pengeinstitut. </P>  \r\n\r\n<P>§ 3. Pengeinstituttet skal forrente opsparingen på en iværksætterkonto med  \r\n\r\n pengeinstuttets højeste indlånsrente. </P>  \r\n\r\n<P>Indbetaling til og udbetaling fra iværksætterkonti </P>  \r\n\r\n<P>§ 4. En iværksætterkonto kan oprettes af personer, der er skattepligtige i  \r\n\r\n Danmark og fyldt 22 år, men endnu ikke er fyldt 40 år. Der kan kun oprettes  \r\n\r\n een konto pr. person. Kontoen skal lyde på personens navn. </P>  \r\n\r\n<P>§ 5. Aftalen ifølge § 2 skal udformes således, at kontohaveren i mindst 3  \r\n\r\n år og højst 10 år i gennemsnit pr. måned indbetaler mindst 100 kr. og højst  \r\n\r\n 1.000 kr. pr. måned. </P>  \r\n\r\n<P>§ 6. Udbetaling fra kontoen kan tidligst finde sted 3 år efter den første  \r\n\r\n indbetaling. Indestående på kontoen skal hæves før eller samtidig med  \r\n\r\n etablering finder sted, jf. § 8 stk. 3. </P>  \r\n\r\n<P>Stk. 2. Tilskrevne renter kan dog til enhver tid hæves, medmindre andet er  \r\n\r\n aftalt med pengeinstituttet. </P>  \r\n\r\n<P>Stk. 3. Udbetaling kan ske på een gang eller i rater. </P>  \r\n\r\n<P>§ 7. Såfremt der ikke årligt indbetales et beløb på mindst 1.200 kr. på  \r\n\r\n kontoen betragtes aftalen, jf. § 2, som bortfaldet. </P>  \r\n\r\n<P>Stk. 2. De indbetalte beløb kan dog først frigives 3 år efter den første  \r\n\r\n indbetaling i henhold til aftalen og uden udbetaling af præmie. </P>  \r\n\r\n<P>Beregning, tilskrivning og udbetaling af præmie </P>  \r\n\r\n<P>§ 8. Der beregnes en præmie, som udgør 4 pct. p.a. af det til enhver tid  \r\n\r\n værende indestående på kontoen. </P>  \r\n\r\n<P>Stk. 2. Præmien kan først udbetales i forbindelse med udbetaling af  \r\n\r\n opsparing, dog tidligst når etablering har fundet sted, jf. stk. 3.  \r\n\r\n Økonomiministeren fastsætter de nærmere regler for beregning og tilskrivning  \r\n\r\n af præmier. </P>  \r\n\r\n<P>Stk. 3. Økonomiministeren fastsætter bestemmelser for hvilke kriterier,  \r\n\r\n der skal være opfyldt, for at etablering kan anses for at have fundet sted.  \r\n\r\n Økonomiministeren fastsætter endvidere bestemmelser om kontrol af disse  \r\n\r\n kriteriers overholdelse. </P>  \r\n\r\n<P>Stk. 4. Præmiebeløbet afholdes af statskassen. </P>  \r\n\r\n<P>Stk. 5. Det pengeinstitut, hvor iværksætterkontoen er oprettet,  \r\n\r\n kontrollerer, at reglerne i §§ 6 og 7 samt forskrifter udstedt efter loven er  \r\n\r\n opfyldt . </P>  \r\n\r\n<P>Andre bestemmelser </P>  \r\n\r\n<P>§ 9. Kontohaveren kan ikke hæve, overdrage eller på anden måde råde over  \r\n\r\n de indbetalte beløb før 3 år efter den første indbetaling i henhold til  \r\n\r\n aftalen. </P>  \r\n\r\n<P>Stk. 2. I samme tidsrum kan der ikke foretages udlæg eller arrest i de  \r\n\r\n indbetalte beløb. </P>  \r\n\r\n<P>Stk. 3. I tilfælde af konkurs frigives de indbetalte beløb. </P>  \r\n\r\n<P>Stk. 4. Afgår kontohaveren ved døden i bindingsperioden, frigives kontoen  \r\n\r\n og indgår i dødsboet. </P>  \r\n\r\n<P>Stk. 5. Inddrages iværksætterkontoen under skifte af ægtefællers fællesbo,  \r\n\r\n kan de indbetalte beløb kræves frigivet. Det samme gælder, hvis kontohaveren  \r\n\r\n udvandrer. </P>  \r\n\r\n<P>Stk. 6. Der udbetales ikke præmie, når beløbet frigives i henhold til stk.  \r\n\r\n 3-5. </P>  \r\n\r\n<P>§ 10. Den, der overtræder § 3, straffes med bøde. </P>  \r\n\r\n<P>Stk. 2. I regler, der udstedes efter § 8 stk. 2 og § 8 stk. 3, kan der  \r\n\r\n fastsættes straf af bøde. </P>  \r\n\r\n<P>Stk. 3. Er overtrædelsen begået af et aktieselskab, anpartsselskab,  \r\n\r\n andelsselskab el. lign., kan der pålægges selskabet som sådant bødeansvar.  \r\n\r\n</P>  \r\n\r\n<P>§ 11. Opsparingsordningen administreres af Kongeriget Danmarks Hypotekbank  \r\n\r\n og Finansforvaltning, hvis afgørelser ikke kan indbringes for højere  \r\n\r\n administrativ myndighed. Økonomiministeren kan fastsætte nærmere regler om  \r\n\r\n administrationen. </P>  \r\n\r\n<P>Ikrafttrædelse m.v. </P>  \r\n\r\n<P>§ 12. Loven træder i kraft den 1. juli 1990. </P>  \r\n\r\n<P>§ 13. Loven gælder ikke for Færøerne og Grønland. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>I januar 1988 nedsatte statsministeren et embedsmandsudvalg vedr. fremme  \r\n\r\n af den private opsparing med det formål at fremlægge ideer til  \r\n\r\n foranstaltninger, der kunne fremme den private opsparing. </P>  \r\n\r\n<P>I august 1989 afgav udvalget en betækning, der indeholdt en række forslag  \r\n\r\n til fremme af den private opsparing. Visse af forslagene kan gennemføres  \r\n\r\n administrativt, men de fleste kræver lovgivning. </P>  \r\n\r\n<P>Et af forslagene var indførelse af en iværksætteropsparing. En  \r\n\r\n iværksætteropsparing skal supplere de midler, som det offentlige allerede i  \r\n\r\n dag benytter til støtte af iværksættervirksomhed, herunder også den særlige  \r\n\r\n iværksætterydelse. En iværksætteropsparing er specifikt foreslået som et  \r\n\r\n supplement til etableringskontoordningen, som har den mulige ulempe, at det  \r\n\r\n opsparede beløb først kan hæves ved selve etableringen. Hvis den pågældende  \r\n\r\n har behov for i en periode at foretage forundersøgelser, forskning,  \r\n\r\n &#187;opfindervirksomhed&#171; o.lign., vil vedkommende ikke kunne bruge af  \r\n\r\n etableringskontomidlerne til dækning af sine leveomkostninger i denne periode  \r\n\r\n uden at skulle efterbeskattes. Det foreslås her, at midlerne fra  \r\n\r\n iværksætteropsparing også kan anvendes før etablering, men at statspræmien  \r\n\r\n først udbetales, når virksomheden er oprettet. En  \r\n\r\n iværksætteropsparingsordning kan ses som analog til  \r\n\r\n uddannelsesopsparingsordningen, hvor der også sigtes mod tilvejebringelse af  \r\n\r\n midler, som kan anvendes til dækning af (en del af) leveomkostningerne i en  \r\n\r\n periode uden normale erhvervsindtægter. </P>  \r\n\r\n<P>Økonomiske og administrative konsekvenser </P>  \r\n\r\n<P>Det er vanskeligt at skønne over de statsfinansielle konsekvenser af en  \r\n\r\n iværksætteropsparingsordning, idet det er usikkert, i hvilket omfang  \r\n\r\n ordningen vil blive benyttet. Præmieudbetalingerne vil afhænge af, hvor mange  \r\n\r\n aftaler der træffes årligt, hvor stor opsparing der i gennemsnit foretages i  \r\n\r\n de enkelte aftaler, samt hvor længe opsparingen foretages. Det vil endvidere  \r\n\r\n kunne tænkes, at en iværksætteropsparing i et vist, mindre, omfang vil  \r\n\r\n mindske opsparingen under uddannelsesordningen. </P>  \r\n\r\n<P>Under betydelig usikerhed kan der skønnes at være omkring 12.000-14.000  \r\n\r\n nyiværksættere pr. år, som vil kunne benytte ordningen. Det må dog antages,  \r\n\r\n at kun en del af disse vil udnytte ordningen. Forudsættes det, at 1/5  \r\n\r\n udnytter ordningen ved at indsætte 500 kr. månedligt i 5 år, hvorefter  \r\n\r\n kontoen tømmes, vil dette med en skattefri præmie på 4 pct. pr. år på længere  \r\n\r\n sigt medføre en årlig udgift for staten på i størrelsesordenen 10 mio. kr.  \r\n\r\n Præmieudgifterne vil dog kunne variere betydeligt over årene. I de første år  \r\n\r\n vil der således ikke være tale om udgifter for staten, idet præmierne  \r\n\r\n tidligst kan udløses efter 3 år. Herefter vil udgifterne stige, og eventuelt  \r\n\r\n efter en introduktionsfase, hvor flere årgange af unge benytter sig af  \r\n\r\n muligheden for at træde ind i ordningen, væsentligt kunne overstige det  \r\n\r\n ovenfor nævnte beløb. </P>  \r\n\r\n<P>Der forventes ikke væsentlige administrative konsekvenser for det  \r\n\r\n offentlige, idet den praktiske administration af ordningen foreslås overladt  \r\n\r\n til pengeinstitutterne. Den daglige administration af ordningen, dvs. kontrol  \r\n\r\n og præmieudbetaling, foreslås varetaget af Kongeriget Danmarks Hypotekbank og  \r\n\r\n Finansforvaltning. De med administrationen forbundne udgifter forudsættes  \r\n\r\n afholdt inden for Hypotekbankens budgetrammer. </P>  \r\n\r\n<P>Hørte myndigheder m.v. </P>  \r\n\r\n<P>Lovforslaget har været forelagt Den Danske Bankforening, Danmarks  \r\n\r\n Sparekasseforening og Andelskasseforeningen. </P>  \r\n\r\n<P>Endvidere har forslaget være forelagt Justitsministeriet,  \r\n\r\n Finansministeriet (Budgetdepartet, Administrations- og Personaledepartementet  \r\n\r\n og Kongeriget Danmarks Hypotekbank og Finansforvaltning),  \r\n\r\n Industriministeriet, Skatteministeriet, Kommunikationsministeriet og  \r\n\r\n Undervisningsministeriet. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Der henvises til de almindelige bemærkninger. </P>  \r\n\r\n<P>Til § 2 </P>  \r\n\r\n<P>Såvel banker som sparekasser som andelskasser foreslås som mulige  \r\n\r\n modtagere af indskud. Dette svarer til bestemmelserne i loven om  \r\n\r\n uddannelsesopsparing. </P>  \r\n\r\n<P>Det foreslås i stk. 3, at indestående fra en iværksætterkonto kan  \r\n\r\n overføres fra et pengeinstitut til et andet. Sådanne overførsler vil kunne  \r\n\r\n være forbundet med et gebyr, og der kan eventuelt knyttes en opsigelsesfrist  \r\n\r\n til overflytning af konti. </P>  \r\n\r\n<P>Til § 3 </P>  \r\n\r\n<P>For at gøre ordningen så attraktiv som muligt foreslås der stillet  \r\n\r\n betingelse om, at pengeinstuttet skal forrente ordningen med højeste  \r\n\r\n indlånsrente. </P>  \r\n\r\n<P>Til § 4 </P>  \r\n\r\n<P>Bestemmelsen om een konto pr. person har til formål at undgå misbrug  \r\n\r\n derved, at samme person opretter flere konti. </P>  \r\n\r\n<P>Det foreslås, at en iværksætterkonto kun kan oprettes af personer, der er  \r\n\r\n mellem 22 og 40 år. Det vil således ikke være muligt på samme tid at oprette  \r\n\r\n en præmieret ungdomskonto og en præmieret iværsætterkonto. Aldersgrænsen på  \r\n\r\n 40 år svarer til etableringskontolovens krav. Kravet om, at den, der opretter  \r\n\r\n en iværksætterkonto, skal være skattepligtig her i landet skyldes, at et  \r\n\r\n vigtigt formål med iværksætteropsparingsordningen er at forøge den samlede  \r\n\r\n opsparing i Danmark. </P>  \r\n\r\n<P>Til § 5 </P>  \r\n\r\n<P>Det foreslås, at der i gennemsnit pr. måned skal indskydes mindst 100 kr.  \r\n\r\n og højst 1.000 kr., svarende til henholdsvis 1.200 kr. og 12.000 kr. pr. år.  \r\n\r\n Dette er lidt mere end for den eksisterende boligsparekontraktordning, hvor  \r\n\r\n beløbsgrænserne er henholdsvis 1.200 kr. og 10.000 kr. årligt, og noget mere  \r\n\r\n end for uddannelsesopsparingsordningen, hvor grænserne er henholdsvis 1.200  \r\n\r\n kr. og 6.000 kr. årligt. </P>  \r\n\r\n<P>Bl.a. under hensyn til mulighederne for kontrol forudsættes det, at  \r\n\r\n kontoen holdes i danske kroner. </P>  \r\n\r\n<P>Til § 6 </P>  \r\n\r\n<P>Der foreslås en mindste bindingsperiode af midlerne på 3 år efter første  \r\n\r\n indbealing, hvilket bl.a. skal modvirke, at iværksætteropsparingsordningen  \r\n\r\n bliver betragtet som en mulighed for omflytning af midler mellem eksisterende  \r\n\r\n konti, således at formålet om større nyopsparing eventuelt ikke tilgodeses.  \r\n\r\n Endvidere foreslås, at kontoen skal hæves inden eller samtidig med etablering  \r\n\r\n finder sted. </P>  \r\n\r\n<P>Det foreslås, at tilskrevne renter, der er almindeligt skattepligtige,  \r\n\r\n altid kan hæves, hvis dette er i overensstemmelse med de vilkår for kontoen,  \r\n\r\n der er aftalt med pengeinstituttet. I så fald vil renterne dog ikke indgå i  \r\n\r\n præmieberegningen, jf. § 8, stk. 1. </P>  \r\n\r\n<P>Til § 7 </P>  \r\n\r\n<P>Det foreslås, at manglende overholdelse af kravet om en mindste  \r\n\r\n indbetaling pr. år fører til aftalens bortfald, dvs. aftalen kan ikke sættes  \r\n\r\n i kraft igen ved senere, ekstraordinært store indskud. Samtidig foreslås, at  \r\n\r\n de indbetalte beløb uanset aftalens bortfald ikke kan frigives før 3 år efter  \r\n\r\n første indbetaling. Formålet med denne bestemmelse er, jf. også  \r\n\r\n bemærkningerne til § 6, at indskud på iværksætterkonti i størst muligt omfang  \r\n\r\n bliver egentlig nyopsparing. </P>  \r\n\r\n<P>Til § 8 </P>  \r\n\r\n<P>Et niveau for præmieprocenten på 4 pct. p.a. vil svare til  \r\n\r\n præmieringsprocenten i de øvrige præmierede opsparingsordninger. Præmien vil  \r\n\r\n ligeledes være fritaget for indkomstskat, jf. skatteministeriets forslag til  \r\n\r\n ændring af ligningsloven. </P>  \r\n\r\n<P>Endvidere foreslås det, at økonomiministeren kan fastsætte regler for  \r\n\r\n beregning og tilskrivning af præmier. Der fastsættes i denne forbindelse en  \r\n\r\n bestemmelse om, at der i kontrakterne åbnes mulighed for, at Folketinget ved  \r\n\r\n lov kan ophæve eller nedsætte præmieringen af fremtidige indbetalinger, som  \r\n\r\n opspareren så naturligvis ikke vil være bundet til at foretage. </P>  \r\n\r\n<P>Det foreslås ifølge stk. 2, at præmien først kan udbetales, når etablering  \r\n\r\n har fundet sted. Det foreslås, at økonomiministeren bemyndiges til at  \r\n\r\n fastsætte de nærmere kriterier for, hvornår etablering har fundet sted, samt  \r\n\r\n regler for kontrol. Der påtænkes lignende regler for kriterier for  \r\n\r\n etablering, som gælder efter lov om indskud på etableringskonto, herunder  \r\n\r\n krav om anskaffelse af en vis mængde aktiver og om arbejdsindsats. </P>  \r\n\r\n<P>Til § 9 </P>  \r\n\r\n<P>I stk. 5 foreslås, at en iværksætterkonto, der kommer under skifte af  \r\n\r\n ægtefællers fællesbo, kan kræves frigivet. Derimod vil det ikke være muligt  \r\n\r\n at dele kontoen op, eller at lade kontoen overgå til en anden ægtefælle end  \r\n\r\n den, der har truffet aftale om kontoen. </P>  \r\n\r\n<P>Til § 11 </P>  \r\n\r\n<P>I § 11 foreslås opsparingsordningen administreret af Kongeriget Danmarks  \r\n\r\n Hypotekbank og Finansforvaltning. Det bemærkes i tilslutning hertil, at  \r\n\r\n såfremt Finanstilsynet under sin almindelige tilsynsvirksomhed bliver  \r\n\r\n opmærksom på forhold, der strider mod lovforslagets intentioner, vil man gøre  \r\n\r\n pengeinstituttet opmærksom herpå. </P>  \r\n\r\n<P>Endvidere bemærkes, at klager over pengeinstitutternes afgørelser kan  \r\n\r\n indbringes for det Pengeinstitutankenævn, som pengeinstitutternes  \r\n\r\n organisationer og Forbrugerrådet har oprettet, og som er godkendt af  \r\n\r\n Forbrugerklagenævnet. </P>  \r\n\r\n<P>Til §§ 10, 12 og 13 </P>  \r\n\r\n<P>Disse paragraffer indeholder bestemmelser om kontrol og sanktioner ved  \r\n\r\n overtrædelse, samt om ikrafttræden. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/01/1990"
        },
        {
            "displayName": "Accession",
            "displayValue": "198912K00155"
        },
        {
            "displayName": "Entydig dokumentidentifikation",
            "displayValue": "CL003719"
        },
        {
            "displayName": "Dato for førstegangsindlæggelse",
            "displayValue": "17/01/1990"
        },
        {
            "displayName": "Dato for indlæggelse",
            "displayValue": "17/01/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "155"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}