{
    "id": 66632,
    "title": "Vejledning om lån m.v. omfattet af §§ 142-144 i lov om forsikringsvirksomhed (LFV) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 66 af 19/05/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om lån m.v. omfattet af §§ 142-144 i  \r\n\r\n lov om forsikringsvirksomhed (LFV) </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Denne vejledning fastlægger retningslinier for:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) Forsikringsselskabers lån til eller sikkerhedsstillelse for  \r\n\r\n aktionærer, garanter, bestyrelsesmedlemmer eller direktører i selskabet eller  \r\n\r\n i et moderselskab til dette, jf. LFV § 142 (afsnit 2). </LI>  \r\n\r\n<LI>b) Forsikringsselskabers lån til eller sikkerhedsstillelse for  \r\n\r\n koncernforbundne selskaber m.v., jf. LFV § 144 (afsnit 3). </LI>  \r\n\r\n<LI>c) Forsikringsselskabers lån til eller sikkerhedsstillelse for  \r\n\r\n forsikringsmoderselskaber, jf. LFV § 143, stk. 1 (afsnit 4). </LI>  \r\n\r\n</UL>  \r\n\r\n<P CLASS=PUNKT> <B>2.</B> Afgrænsning af forbuddet i medfør af LFV § 142.  \r\n\r\n</P>  \r\n\r\n<P>I henhold til LFV 142 må forsikringsselskaber ikke yde lån til eller  \r\n\r\n stille sikkerhed for aktionærer, garanter, bestyrelsesmedlemmer eller  \r\n\r\n direktører i selskabet eller i et moderselskab til dette. Et selskab må  \r\n\r\n heller ikke yde lån til eller stille sikkerhed for den, der er knyttet til en  \r\n\r\n af ovennævnte personer, ved ægteskab eller ved slægtskab i ret op- eller  \r\n\r\n nedstigende linie, eller som på anden måde står den pågældende særligt nær.  \r\n\r\n</P>  \r\n\r\n<P>Et selskab må endvidere ikke yde lån til finansiering af erhvervelse af  \r\n\r\n aktier eller garantiandele i selskabet eller aktier, anparter eller  \r\n\r\n garantiandele i dets moderselskab. Et selskab må heller ikke stille midler  \r\n\r\n til rådighed eller sikkerhed i forbindelse med sådan erhvervelse. </P>  \r\n\r\n<P>Forbuddet i LFV § 142 mod lån eller sikkerhedsstillelse omfatter ikke:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) Skyldforhold, der er opstået på grundlag af et almindeligt  \r\n\r\n forretningsmellemværende. For at sådanne mellemværender kan undtages fra  \r\n\r\n forbuddet, skal de løbende udlignes, idet der ellers vil være tale om  \r\n\r\n långivning. </LI>  \r\n\r\n<LI>b) Sædvanlige dispositioner, som er erhvervsmæssigt begrundede såvel  \r\n\r\n branchemæssigt som set i forhold til selskabet selv. Som eksempler kan nævnes  \r\n\r\n forsikringsselskabers erhvervelse af pantebreve på pantebrevsmarkedet eller  \r\n\r\n et forsikringsselskabs placering af likviditet i et pengeinstitut, som er  \r\n\r\n moderselskab for forsikringsselskabet. Sidstnævnte placering skal for at  \r\n\r\n overholde almindelige risikospredningsregler ligge inden for de grænser, som  \r\n\r\n er nævnt under afsnit 4. </LI>  \r\n\r\n<LI>c) Dispositioner foretaget med henblik på erhvervelse af aktier af eller  \r\n\r\n til arbejdstagerne i selskabet eller i et datterselskab, jf. LFV § 143, stk.  \r\n\r\n 2, nr. 1. </LI>  \r\n\r\n<LI>d) Et af et livsforsikringsselskab inden for genkøbsværdien ydet lån mod  \r\n\r\n pant i forsikringspolicen, jf. LFV § 143, stk. 2, nr. 2. </LI>  \r\n\r\n<LI>e) Lån til et moderselskab og sikkerhedsstillelse for et moderselskabs  \r\n\r\n forpligtelser, jf. LFV § 143, stk. 1. Denne undtagelse fra forbuddet gælder  \r\n\r\n kun, når moderselskabet enten er et forsikringsselskab, eller selskabet har  \r\n\r\n opnået dispensation i medfør af LFV § 3, stk. 2, nr. 2, eller der er tale om  \r\n\r\n indskud i et pengeinstitut, som er omfattet af litra b. </LI>  \r\n\r\n<LI>f) Garantier som følger af forsikringsselskabers koncession til at drive  \r\n\r\n skadesforsikringsvirksomhed i klasserne 14 og 15 (kredit og kaution).  \r\n\r\n Garantierne må ikke antage en karakter og et omfang, der i det væsentlige kan  \r\n\r\n siges at være betinget af den koncernmæssige tilknytning. Garantierne må ikke  \r\n\r\n stride imod almindelige risikospredningsregler. </LI>  \r\n\r\n</UL>  \r\n\r\n<P CLASS=PUNKT> <B>3.</B> Lån og sikkerhedsstillelse i medfør af LFV § 144.  \r\n\r\n</P>  \r\n\r\n<P>Det fremgår af LFV § 144, at i forhold, der ikke er omfattet af forbuddet  \r\n\r\n i LFV § 142, stk. 1, (og heller ikke af LFV § 143, stk. 1, jf. herom nedenfor  \r\n\r\n i afsnit 4) må et forsikringsselskab ikke uden tilladelse fra Finanstilsynet  \r\n\r\n yde lån eller stille sikkerhed for virksomheder eller personer, som direkte  \r\n\r\n eller indirekte har en afgørende indflydelse på selskabet, eller som er  \r\n\r\n domineret af virksomheder og personer med en sådan indflydelse. </P>  \r\n\r\n<P>Som hovedregel vil Finanstilsynet ikke give tilladelse til, at </P>  \r\n\r\n<P>et forsikringsselskab direkte eller indirekte via sine datterselskaber,  \r\n\r\n yder lån eller stiller sikkerhed, således at et samlet engagement med en  \r\n\r\n enkelt debitor vil komme til at overstige basiskapitalen fratrukket  \r\n\r\n selskabets solvensmargin. </P>  \r\n\r\n<P>Ved basiskapitalen forstås selskabets egenkapital efter at enhver  \r\n\r\n påregnelig forpligtelse er fradraget. Immaterielle værdier medregnes ikke, og  \r\n\r\n der skal foretages fradrag af datterselskabers beregnede solvenskrav. </P>  \r\n\r\n<P>Engagementer med koncernforbundne selskaber uden for forsikringskoncernen  \r\n\r\n betragtes samlet som et engagement med en enkelt debitor (een risiko) og må  \r\n\r\n ikke sammenlagt overstige selskabets engagementsgrænse, jf. afsnittet ovenfor  \r\n\r\n (se bilag 1 og 2). </P>  \r\n\r\n<P>Selvom et datterselskab, som ikke er et forsikringsselskab, ikke er  \r\n\r\n omfattet af LFV § 144, bliver det pågældende datterselskabs engagement dog  \r\n\r\n medtaget i beregningen af forsikringsmoderselskabets samlede engagement, da  \r\n\r\n der er tale om et indirekte engagement. </P>  \r\n\r\n<P>Ved et &#187; engagement &#187; forstås alle tilgodehavender og </P>  \r\n\r\n<P>fordringer, f.eks. </P>  \r\n\r\n<P>- kapitalandele (f.eks. aktier), </P>  \r\n\r\n<P>- udlån (bl.a. ansvarlig indskudskapital og indskud på konto i et  \r\n\r\n pengeinstitut), </P>  \r\n\r\n<P>- indestående på mellemregningskonti </P>  \r\n\r\n<P>- sikkerhedsstillelse, herunder garantier som følge af  \r\n\r\n forsikringsselskabers koncession til at drive skadesforsikringsvirksomhed i  \r\n\r\n klasserne 14 og 15 (kredit og kaution). </P>  \r\n\r\n<P>Disse &#187;engagementer&#171; vil alle udgøre en tabsrisiko for selskabet  \r\n\r\n og skal derfor medregnes ved afgørelsen af, om en tilladelse kan gives. Dette  \r\n\r\n gælder, uanset at der efter LFV § 144 alene skal søges om tilladelse, når der  \r\n\r\n er tale om lån eller garantier, men ikke når der er tale om kapitalandele og  \r\n\r\n skyldforhold, der opstår ved almindelige forretningsmellemværender. </P>  \r\n\r\n<P>Hovedreglen kan fraviges bl.a. i følgende tilfælde: </P>  \r\n\r\n<UL CLASS=PLAIN-LIST>  \r\n\r\n<LI>a) Er tilgodehavender dækket ind ved sikkerhedsstillelse fra selskaber,  \r\n\r\n som ikke er koncernforbundne med forsikringsselskabet, kan engagementet  \r\n\r\n reduceres med værdien af den pågældende sikkerhed. Sikkerheden skal være  \r\n\r\n stillet af et pengeinstitut eller forsikringsselskab under Finanstilsynets  \r\n\r\n tilsyn. </LI>  \r\n\r\n<LI>b) Mellemregningsforhold af mindre størrelse og kort varighed. </LI>  \r\n\r\n<LI>c) Indbetaling af midler på en aftalekonto i et koncernpengeinstitut til  \r\n\r\n betaling af realrenteafgift eller andre eengangsbetalinger af lovpligtig  \r\n\r\n eller kontraktsretlig karakter. </LI>  \r\n\r\n</UL>  \r\n\r\n<P>Opmærksomheden henledes på, at et forsikringsselskabs placering af midler  \r\n\r\n hos koncernforbundne selskaber herudover skal overholde administrations- og  \r\n\r\n placeringsreglerne i LFV, jf. LFV §§ 87. stk. 4, 128 og 129, samt  \r\n\r\n placeringsreglerne i Finanstilsynets bekendtgørelse om  \r\n\r\n skadesforsikringsselskabers anbringelse af midler svarende til de  \r\n\r\n forsikringsmæssige hensættelser. </P>  \r\n\r\n<P>Såfremt tilsynet har en begrundet formodning om, at tilladelse efter LFV §  \r\n\r\n 144, stk. 1, er fornøden, og dette bestrides af vedkommende  \r\n\r\n forsikringsselskab, påhviler det selskabet at godtgøre, at det ikke er  \r\n\r\n tilfældet. </P>  \r\n\r\n<P>Ved ansøgning om ydelse af lån eller sikkerhedsstillelse </P>  \r\n\r\n<P>omfattet af LFV § 144 vil Finanstilsynets afgørelse bl.a. afhænge af  \r\n\r\n følgende oplysninger, som derfor ønskes ved ansøgning: </P>  \r\n\r\n<P>a. Medkontrahenten/medkontrahenterne (bilag: senest foreliggende  \r\n\r\n koncerndiagram). </P>  \r\n\r\n<P>b. Lånet eller garantiens art og størrelse. </P>  \r\n\r\n<P>c. Formål. </P>  \r\n\r\n<P>d. Størrelsen af basiskapital og solvensmargin for det ansøgende selskab  \r\n\r\n samt datterselskabers solvenskrav. </P>  \r\n\r\n<P>e. Regnskabsoplysninger vedrørende debitor, medmindre debitor er under  \r\n\r\n tilsyn af Finanstilsynet. </P>  \r\n\r\n<P>Der gives tilladelse i form af rammebeløb for engagementer med et enkelt  \r\n\r\n koncernselskab. Rammebeløbene må samlet ikke overstige selskabets beregnede  \r\n\r\n engagementsgrænse, jf. hovedreglen side 3. Tilladelsen vil gælde for 1 år ad  \r\n\r\n gangen og kan i øvrigt tilbagekaldes til hver en tid. Selskabet kan ændre  \r\n\r\n fordelingen af rammebeløbene på de enkelte selskaber under forudsætning af,  \r\n\r\n at den ændrede fordeling snarest indberettes til Finanstilsynet. </P>  \r\n\r\n<P>Tilladelsen vil blive betinget af, at: </P>  \r\n\r\n<P>a. Låneprovenuet ikke indgår som led i transaktioner, hvormed tilladelsen  \r\n\r\n reelt får værdi for et andet selskab i koncernen. </P>  \r\n\r\n<P>b. Lånet eller sikkerhedsstillelsen ydes under iagttagelse af øvrige  \r\n\r\n bestemmelser i LFV, herunder kravene til midlernes placering. </P>  \r\n\r\n<P>c. Tilsynet skal underrettes, såfremt der opstår væsentlige ændringer i de  \r\n\r\n oplysninger, som ligger til grund for tilladelsen. </P>  \r\n\r\n<P>d. Aftalen indgås på markedsbaserede vilkår. </P>  \r\n\r\n<P CLASS=PUNKT> <B>4.</B> Lån og sikkerhedsstillelse i medfør af LFV § 143,  \r\n\r\n stk. 1. Lån eller sikkerhedsstillelse til et forsikringsmoderselskab kræver  \r\n\r\n ikke Finanstilsynets tilladelse, jf. LFV § 143, stk. 1. Selvom et  \r\n\r\n forsikringsselskab således uden tilladelse fra Finanstilsynet kan yde lån til  \r\n\r\n eller stille sikkerhed for sit forsikringsmoderselskab, skal en sådan  \r\n\r\n disposition ske under hensyntagen til kravet om almindelig risikospredning,  \r\n\r\n jf. LFV § 87, stk. 4. </P>  \r\n\r\n<P>Som udgangspunkt må en engagementsgrænse for et datterselskab i et sådant  \r\n\r\n tilfælde baseres på selskabets basiskapital fratrukket selskabets  \r\n\r\n solvensmargin. Ved bedømmelsen skal indgå engagementer med eventuelle andre  \r\n\r\n selskaber i forsikringskoncernen, ekskl. eventuelle egne  \r\n\r\n forsikringsdatterselskaber. </P>  \r\n\r\n<P>Et forsikringsselskab kan uden tilladelse gå ud over denne  \r\n\r\n engagementsgrænse, såfremt der er tale om et engagement med et  \r\n\r\n forsikringsmoderselskab, der er væsentligt større end forsikringsselskabet og  \r\n\r\n samtidig har en betydelig overdækning af basiskapital i forhold til  \r\n\r\n solvenskravet. </P>  \r\n\r\n<P CLASS=PUNKT> <B>5.</B> Overgangsbestemmelser. </P>  \r\n\r\n<P>Lån ydet eller sikkerhed stillet inden den 18. juni 1982 omfattes, jf. § 3  \r\n\r\n i lov nr. 284 af 9. juni 1982 om ændring af lov om forsikringsvirksomhed,  \r\n\r\n ikke af forbuddet i LFV § 142, men skal afvikles som oprindeligt aftalt, dog  \r\n\r\n senest inden den 1. januar 1993. </P>  \r\n\r\n<P CLASS=PUNKT> <B>6.</B> Finanstilsynets cirkulære (vejledning) af 14.  \r\n\r\n februar 1983 om lån (eller sikkerhedsstillelse) til aktionærer, garanter,  \r\n\r\n bestyrelsesmedlemmer eller direktører i et forsikringsselskab bortfalder.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Finanstilsynet, den 19. maj 1992 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Eigil Mølgaard </P>  \r\n\r\n<P CLASS=MINISTER ALIGN=RIGHT>/Niels Hagelberg </P>  \r\n\r\n</DIV>  \r\n\r\n<P> <B>Bilag 1</B>  </P>  \r\n\r\n<P><IMG SRC=\"/image.aspx?id=66632&img=CR25780_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<UL CLASS=PLAIN-LIST>  \r\n\r\n<LI>1) Forsikringskoncern med F2 som moderselskab. </LI>  \r\n\r\n<LI>2) F2's og dets datterselskabers engagementer med disse selskaber skal  \r\n\r\n holdes inden for F2's beregnede engagementsgrænse. </LI>  \r\n\r\n<LI>3) Lån til holding er forbudt, jf. afsnit 2. </LI>  \r\n\r\n</UL>  \r\n\r\n<P>Som det ses af tegningen vil lån fra F2 til F1 (LFV § 143), lån fra F2 til  \r\n\r\n bank (LFV § 144) samt lån fra Datter 2 til F3 (§ 144) være omfattet af F2's  \r\n\r\n engagementsgrænse, selvom lån fra F2 til F1 ikke kræver en tilladelse, jf.  \r\n\r\n LFV § 143 (afsnit 4). </P>  \r\n\r\n<P> <B>Bilag 2</B>  </P>  \r\n\r\n<P><IMG SRC=\"/image.aspx?id=66632&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<UL CLASS=PLAIN-LIST>  \r\n\r\n<LI>1) Forsikringskoncern med F1 som moderselskab. </LI>  \r\n\r\n<LI>2) F1's og dets datterselskabers engagementer med disse selskaber skal  \r\n\r\n holdes inden for F1's beregnede engagementsgrænse. </LI>  \r\n\r\n<LI>3) Lån til holding er forbudt, jf. afsnit 2. </LI>  \r\n\r\n</UL>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/05/1992"
        },
        {
            "displayName": "Accession",
            "displayValue": "C19920006660"
        },
        {
            "displayName": "Entydig dokumentidentifikation",
            "displayValue": "CM025780"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "66"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "19/05/1992"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "1640-0001"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}