{
    "id": 107224,
    "title": "1991 BTB 81   BETÆNKNING OVER FORSLAG TIL FOLKETINGSBESLUTNING OM ÆNDRING AF LOV OM   ELFORSYNING    NR B 81 1991-92, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1991/1 BTB 81",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 81 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om ændring af lov om  \r\n\r\n elforsyning <BR>  \r\n\r\n Nr B 81 1991-92, 1. samling </P>  \r\n\r\n<P></P>  \r\n\r\n<P>Afgivet af Det Energipolitiske Udvalg </P>  \r\n\r\n<P></P>  \r\n\r\n<P>Afgivet: 19920430 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder. </P>  \r\n\r\n<P>Der er af et flertal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Centrum-Demokraternes og Det Radikale Venstres medlemmer af  \r\n\r\n udvalget) beslutningsforslaget til <I>vedtagelse</I> med det stillede  \r\n\r\n ændringsforslag, idet flertallet bemærker følgende: </P>  \r\n\r\n<P>I beslutningsforslaget omtales etablering og drift af kraftvarmeværker  \r\n\r\n m.v. i udlandet, og dette er i bemærkningerne til beslutningsforslaget  \r\n\r\n yderligere eksemplificeret. Det skal i denne forbindelse understreges, at der  \r\n\r\n ikke hermed er tilsigtet nogen specifik afgrænsning af anlægstyper,  \r\n\r\n energiformer eller aktiviteter, idet det først og fremmest må være op til  \r\n\r\n Elsam og Elkraft at tage stilling til, i hvilke konkrete projekter de på et  \r\n\r\n kommercielt grundlag kan bringe dansk viden og energiteknologi i anvendelse.  \r\n\r\n</P>  \r\n\r\n<P>Et mindretal inden for flertallet (Socialistisk Folkepartis medlem af  \r\n\r\n udvalget) bemærker endvidere følgende: </P>  \r\n\r\n<P>Der skal i forbindelse med eksport kunne investeres i elnet og  \r\n\r\n fjernvarmenet i tilknytning til både kraftvarmeværker, vindmøller og  \r\n\r\n biogasanlæg m.v. samt i energibesparende foranstaltninger. </P>  \r\n\r\n<P>Elsektorens engagementer i udlandet skal naturligvis kunne ske i  \r\n\r\n samarbejde med (danske) fjernvarmerørproducenter, kabelproducenter,  \r\n\r\n kedelfabrikanter, vindmøllefabrikanter m.v. samt eksempelvis Danida. </P>  \r\n\r\n<P>Et <I>mindretal</I> (Det Konservative Folkepartis, Venstres og  \r\n\r\n Fremskridtspartiets medlemmer af udvalget) indstiller beslutningsforslaget  \r\n\r\n til <I>forkastelse</I> og vil stemme imod det stillede ændringsforslag. </P>  \r\n\r\n<P>Et mindretal inden for mindretallet (Fremskridtspartiets medlem af  \r\n\r\n udvalget) ønsker at bemærke følgende: </P>  \r\n\r\n<P>Fremskridtspartiet vil gerne give elværkerne frihed til at eksportere  \r\n\r\n strøm fra eksisterende og/eller nye kraftenheder. Såfremt denne eksport kan  \r\n\r\n blive profitbærende, skal elværkerne have en udstrakt frihedsgrad. Den eneste  \r\n\r\n begrænsning, der skal være på denne frihedsgrad, er hensynet til, at de  \r\n\r\n tvangstilsluttede danske elforbrugere ikke kommer til at hæfte for  \r\n\r\n fejldispositioner. Netop ud fra dette hensyn skal elværkerne ikke ud og  \r\n\r\n foretage tvivlsomme investeringer i kraftenheder uden for landets grænser.  \r\n\r\n</P>  \r\n\r\n<P>Danske elforbrugere har ingen mulighed for at slippe ud af  \r\n\r\n tvangstilslutningen og tvangsbetalingen, og dermed vil de også være  \r\n\r\n tvangsindlagte til at betale for de fadæser, der måtte oprinde. Tidligere har  \r\n\r\n danske kreditforeninger tabt meget store beløb på tvivlsomme engagementer i  \r\n\r\n udlandet. Sagesløse danske låntagere blev da tvunget til at betale for  \r\n\r\n eskapaderne på grund af den tvungne solidariske hæftelse. </P>  \r\n\r\n<P>Hvis et flertal i Folketinget vil give elforbrugerne frihed til at vælge  \r\n\r\n mellem frie private udbydere af el, må disse elproducenter efterfølgende  \r\n\r\n gerne entrere i udlandet. Indtil da må Fremskridtspartiet afvise  \r\n\r\n beslutningsforslaget. </P>  \r\n\r\n<P>Et <I>andet mindretal</I> (Kristeligt Folkepartis medlem af udvalget)  \r\n\r\n indstiller beslutningsforslaget til <I>forkastelse</I> , men kan stemme for  \r\n\r\n det stillede ændringsforslag. </P>  \r\n\r\n<P>ÆndringsforslagAf et <I>flertal</I> (S, CD og RV), tiltrådt af et  \r\n\r\n<I>mindretal</I> (SF og KRF): </P>  \r\n\r\n<P>Til teksten <B>1)</B> Efter den foreslåede tekst indsættes som nyt afsnit:  \r\n\r\n</P>  \r\n\r\n<P>&#187;Endvidere opfordres regeringen til i samme sammenhæng at skabe klar  \r\n\r\n lovmæssig hjemmel for, at elselskaberne kan tilbyde 3. parts finansiering som  \r\n\r\n et led i bestræbelserne på at gennemføre elbesparelser.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Da der har været nogen uklarhed om grundlaget for den spirende  \r\n\r\n praksis på området, er det fundet hensigtsmæssigt også at lade  \r\n\r\n beslutningsforslaget omfatte spørgsmålet om elselskabernes adgang til at  \r\n\r\n indgå i arrangementer med såkaldt 3. parts finansiering af investeringer med  \r\n\r\n henblik på gennemførelsen af elbesparelser. </P>  \r\n\r\n<P>Den nærmere udformning forudsættes at skulle ske på baggrund af drøftelser  \r\n\r\n mellem Energiministeriet og elselskaberne, idet dette passende kunne indgå  \r\n\r\n som et element i opfølgningen af den dagsorden (D 34), Folketinget vedtog den  \r\n\r\n 10. marts 1992, og hvori det bl.a. hed: &#187;at energiministeren med  \r\n\r\n udgangspunkt i målsætningen i Energi 2000 pålægger de enkelte elselskaber at  \r\n\r\n opstille konkrete målsætninger for elbesparelser, således at der løbende kan  \r\n\r\n foretages en bedømmelse af målopfyldelsen&#171;. </P>  \r\n\r\n<P>Henning Gjellerod (S) Martin Glerup (S) Karen Jespersen (S) Tove Lindbo  \r\n\r\n Larsen (S) Helge Mortensen (S) Poul Nielson (S) nfmd. <I>Ingrid Rasmussen (S)  \r\n\r\n Riishøj (SF)</I> fmd. <I>Duetoft (CD) Flemming Hansen (KF) Per Tærsbøl (KF)  \r\n\r\n Aagaard (KF) Peter Hansen-Nord (V) Filt Jensen (V) Kim Behnke (FP)  \r\n\r\n Bilgrav-Nielsen (RV) Inger Stilling Pedersen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/05/1992"
        },
        {
            "displayName": "Accession",
            "displayValue": "19911DA00081"
        },
        {
            "displayName": "Entydig dokumentidentifikation",
            "displayValue": "CL002097"
        },
        {
            "displayName": "Dato for førstegangsindlæggelse",
            "displayValue": "20/05/1992"
        },
        {
            "displayName": "Dato for indlæggelse",
            "displayValue": "20/05/1992"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "81"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}