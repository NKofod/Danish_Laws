{
    "id": 130957,
    "title": "Bekendtgørelse om feriedagpenge",
    "documentTypeId": "60",
    "isSagsforlobPeriodValid": true,
    "shortName": "BEK nr 301 af 26/03/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Betingelser for ret til feriedagpenge</p>\n      <p class=\"Indholdsfortegnelse\"><a href=\"#K2\">Kapitel 2</a>   Optjening, beregning og feriedagpengesats</p>\n      <p class=\"Indholdsfortegnelse\"><a href=\"#K3\">Kapitel 3</a>   Ferie og feriedagpenge</p>\n      <p class=\"Indholdsfortegnelse\"><a href=\"#K4\">Kapitel 4</a>   Meddelelse, ansøgning, dokumentation og udbetaling</p>\n      <p class=\"Indholdsfortegnelse\"><a href=\"#K5\">Kapitel 5</a>   Ikrafttrædelses- og overgangsbestemmelser</p><div class=\"bjelke\">Den fulde tekst</div><p class=\"Titel2\">Bekendtgørelse om feriedagpenge</p>\n      <p class=\"Indledning2\">I medfør af § 75 h, stk. 7, i lov om arbejdsløshedsforsikring m.v., jf. lovbekendtgørelse nr. 975 af 26. september 2008, fastsættes efter forhandling med Beskæftigelsesrådet:</p>\n      <p class=\"Kapitel\" id=\"K1\"><span id=\"Kap1\">Kapitel 1</span></p>\n      <p class=\"KapitelOverskrift2\">Betingelser for ret til feriedagpenge</p>\n      <p class=\"KapitelOverskrift2\">Før ferien</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1. </span> Før ferien skal man</p>\n      <p class=\"Liste1\"><span class=\"Liste1Nr\" id=\"Par1_Stk1_Num1\">1)</span> være enten lønmodtager eller ledig,</p>\n      <p class=\"Liste1\"><span class=\"Liste1Nr\" id=\"Par1_Stk1_Num2\">2)</span> i tilfælde af ledighed stå til rådighed for arbejdsmarkedet, jf. lovens §§ 62 og 62 a, og</p>\n      <p class=\"Liste1\"><span class=\"Liste1Nr\" id=\"Par1_Stk1_Num3\">3)</span> opholde sig i Danmark, jf. dog § 2, stk. 1, nr. 2.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Uanset stk. 1, nr. 3, kan man rejse ud af Danmark efter normal arbejdstids ophør dagen før ferien begynder. Hvis ferien begynder en mandag, kan man rejse ud af Danmark efter normal arbejdstids ophør om fredagen eller i weekenden før ferien, jf. dog § 2.</p>\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Man må ikke være omfattet af konflikt, jf. lovens § 61.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2. </span> Man kan få feriedagpenge, hvis man</p>\n      <p class=\"Liste1\"><span class=\"Liste1Nr\" id=\"Par2_Stk1_Num1\">1)</span> har bopæl i Danmark, vender tilbage til Danmark fra et ophold i udlandet og kan dokumentere, at man opholder sig i Danmark, når ferien begynder, eller</p>\n      <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> har bopæl i et andet EØS-land, i tilfælde af ledighed ville have dagpengeret i Danmark i medfør af artikel 65 i forordning (EF) nr. 883/2004 eller af artikel 71 i forordning (EØF) nr. 1408/71 og er i Danmark eller i bopælslandet, når ferien begynder.</p>\n      <p class=\"ParagrafGruppeOverskrift\"><span id=\"Kap1_X2\">Under ferien</span></p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3. </span> Under ferien skal man opfylde de samme betingelser for at få dagpenge, som hvis man var ledig, jf. dog § 4. Man skal dog ikke stå til rådighed, jf. lovens § 62.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Man skal desuden</p>\n      <p class=\"Liste1\"><span class=\"Liste1Nr\" id=\"Par3_Stk2_Num1\">1)</span> holde ferie,</p>\n      <p class=\"Liste1\"><span class=\"Liste1Nr\" id=\"Par3_Stk2_Num2\">2)</span> have fået ret til feriedagpenge, jf. kapitel 2,</p>\n      <p class=\"Liste1\"><span class=\"Liste1Nr\" id=\"Par3_Stk2_Num3\">3)</span> have holdt den betalte ferie, man har ret til efter ferieloven, jf. dog § 13, og</p>\n      <p class=\"Liste1\"><span class=\"Liste1Nr\" id=\"Par3_Stk2_Num4\">4)</span> have bopæl i Danmark eller have bopæl i et andet EØS-land og være omfattet af artikel 65 i forordning (EF) nr. 883/2004 eller af artikel 71 i forordning (EØF) nr. 1408/71.</p>\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Hvis man er ansat i udlandet af en udenlandsk arbejdsgiver, kan man ikke få feriedagpenge.</p>\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> Uanset stk. 1 kan man få feriedagpenge, hvis man deltager i et forløb på en højskole el. lign., hvis forløbet ikke på forhånd er fastsat til at være længere end ferien. Forløbet må ikke være begyndt før ferien.</p>\n      <p class=\"Stk2\"><span class=\"StkNr\" id=\"Par3_Stk5\">Stk. 5.</span> Hvis man bliver syg eller frihedsberøvet under ferien, har man stadig ret til feriedagpenge. Det gælder dog kun, hvis man ikke før ferien vidste, at man ville blive syg eller frihedsberøvet.</p>\n      <p class=\"Stk2\"><span class=\"StkNr\" id=\"Par3_Stk6\">Stk. 6.</span> Man kan ikke få både feriedagpenge og løn eller indtægter, der træder i stedet for løn, for den samme ferie, jf. dog § 13, stk. 1 og 2, og § 15.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4. </span> Man kan få feriedagpenge, selv om man på tidspunktet for ferien ikke har ret til at få dagpenge på grund af</p>\n      <p class=\"Liste1\"><span class=\"Liste1Nr\" id=\"Par4_Stk1_Num1\">1)</span> overskydende timer,</p>\n      <p class=\"Liste1\"><span class=\"Liste1Nr\" id=\"Par4_Stk1_Num2\">2)</span> reglerne om mindsteudbetaling,</p>\n      <p class=\"Liste1\"><span class=\"Liste1Nr\" id=\"Par4_Stk1_Num3\">3)</span> reglerne om tidsbegrænsning af retten til supplerende dagpenge, jf. lovens § 60 og § 73, stk. 2,</p>\n      <p class=\"Liste1\"><span class=\"Liste1Nr\" id=\"Par4_Stk1_Num4\">4)</span> manglende frigørelsesattest, når man ville have haft ret til dagpenge, hvis man havde været fuldt ledig de pågældende dage, eller</p>\n      <p class=\"Liste1\"><span class=\"Liste1Nr\" id=\"Par4_Stk1_Num5\">5)</span> en karantæne mv., hvis sanktionen skyldes andet end selvforskyldt ledighed.</p>\n      <p class=\"ParagrafGruppeOverskrift\"><span id=\"Kap1_X3\">Særligt om ledige</span></p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5. </span> Hvis man er ledig, skal man være tilmeldt som arbejdssøgende i jobcenteret, før ferien begynder. Man behøver dog ikke at tilmelde sig, hvis man holder ferie i forlængelse af</p>\n      <p class=\"Liste1\"><span class=\"Liste1Nr\" id=\"Par5_Stk1_Num1\">1)</span> arbejde,</p>\n      <p class=\"Liste1\"><span class=\"Liste1Nr\" id=\"Par5_Stk1_Num2\">2)</span> sygdom,</p>\n      <p class=\"Liste1\"><span class=\"Liste1Nr\" id=\"Par5_Stk1_Num3\">3)</span> barsel,</p>\n      <p class=\"Liste1\"><span class=\"Liste1Nr\" id=\"Par5_Stk1_Num4\">4)</span> afsluttet uddannelse,</p>\n      <p class=\"Liste1\"><span class=\"Liste1Nr\" id=\"Par5_Stk1_Num5\">5)</span> orlov,</p>\n      <p class=\"Liste1\"><span class=\"Liste1Nr\" id=\"Par5_Stk1_Num6\">6)</span> karenstiden for nyuddannede efter lovens § 54, eller</p>\n      <p class=\"Liste1\"><span class=\"Liste1Nr\" id=\"Par5_Stk1_Num7\">7)</span> ophold i udlandet.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6. </span> Hvis man er ledig, skal man give a-kassen besked om ferien senest på feriens første dag, for at have ret til feriedagpenge. Har man ikke det, kan man dog få feriedagpenge fra og med den dag, hvor a-kassen får beskeden.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Selv om man ikke har givet a-kassen besked om ferien, kan man få feriedagpenge, hvis man kan dokumentere, at man senest på feriens første dag har givet jobcenteret besked om ferien.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7. </span> Man kan få feriedagpenge, når uddannelsesstedet er ferielukket, når man holder ferie i en praktikperiode, eller når ferien er aftalt med jobcenteret, jf. lov om en aktiv beskæftigelsesindsats, hvis man som ledig får</p>\n      <p class=\"Liste1\"><span class=\"Liste1Nr\" id=\"Par7_Stk1_Num1\">1)</span> dagpenge under aktivering efter bekendtgørelse om dagpenge under aktivering og dagpengesatser til ledige medlemmer under 25 år,</p>\n      <p class=\"Liste1\"><span class=\"Liste1Nr\" id=\"Par7_Stk1_Num2\">2)</span> godtgørelse ved deltagelse i erhvervsrettet voksen- og efteruddannelse (VEU),</p>\n      <p class=\"Liste1\"><span class=\"Liste1Nr\" id=\"Par7_Stk1_Num3\">3)</span> statens voksenuddannelsesstøtte (SVU),</p>\n      <p class=\"Liste1\"><span class=\"Liste1Nr\" id=\"Par7_Stk1_Num4\">4)</span> dagpenge efter lovens § 52 e i lov om arbejdsløshedsforsikring m.v., eller</p>\n      <p class=\"Liste1\"><span class=\"Liste1Nr\" id=\"Par7_Stk1_Num5\">5)</span> uddannelsesydelse efter kapitel 9 b i lov om arbejdsløshedsforsikring m.v.</p>\n      <p class=\"Kapitel\" id=\"K2\"><span id=\"Kap2\">Kapitel 2</span></p>\n      <p class=\"KapitelOverskrift2\">Optjening, beregning og feriedagpengesats</p>\n      <p class=\"ParagrafGruppeOverskrift\"><span id=\"Kap2_X1\">Optjening og beregning generelt</span></p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8. </span> Et optjeningsår er kalenderåret forud for ferieåret. Ferieåret er perioden fra 1. maj til 30. april.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Man optjener kun ret til feriedagpenge i perioder, hvor man er medlem af en dansk a-kasse.</p>\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Man optjener feriedagpenge af de forsørgelsesydelser, man har fået fra a-kassen i optjeningsåret, jf. dog stk. 5. Man optjener dog ikke feriedagpenge af efterløn.</p>\n      <p class=\"Stk2\"><span class=\"StkNr\" id=\"Par8_Stk4\">Stk. 4.</span> Man optjener også ret til feriedagpenge, hvis man i optjeningsåret har fået</p>\n      <p class=\"Liste1\"><span class=\"Liste1Nr\" id=\"Par8_Stk4_Num1\">1)</span> sygedagpenge i henhold til lov om sygedagpenge eller dagpenge i henhold til lov om ret til orlov og dagpenge ved barsel, når man ikke i samme periode har optjent ret til løn under ferie eller feriegodtgørelse, beregnet af den normale løn i optjeningsåret,</p>\n      <p class=\"Liste1\"><span class=\"Liste1Nr\" id=\"Par8_Stk4_Num2\">2)</span> støtte efter lov om statens voksenuddannelsesstøtte (SVU),</p>\n      <p class=\"Liste1\"><span class=\"Liste1Nr\" id=\"Par8_Stk4_Num3\">3)</span> dagpenge efter artikel 69 i forordning (EØF) nr. 1408/71,</p>\n      <p class=\"Liste1\"><span class=\"Liste1Nr\" id=\"Par8_Stk4_Num4\">4)</span> kursusgodtgørelse efter lov om maritime uddannelser, eller</p>\n      <p class=\"Liste1\"><span class=\"Liste1Nr\" id=\"Par8_Stk4_Num5\">5)</span> støtte til jobrotation (jobrotationsydelse) efter kapitel 18 i lov om en aktiv beskæftigelsesindsats, som har været udbetalt fra jobcenteret direkte til den beskæftigede.</p>\n      <p class=\"Stk2\"><span class=\"StkNr\" id=\"Par8_Stk5\">Stk. 5.</span> Hvis a-kassen efterbetaler ydelser for udbetalingsperioder i et tidligere optjeningsår, jf. lovens § 46, kan man få beløbet regnet med til det tidligere optjeningsår. Det er dog et krav, at man dokumenterer, at beløbet er ført tilbage til beskatning i optjeningsåret.</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9. </span> A-kassen gør op, hvor meget man har fået udbetalt efter § 8 i optjeningsåret, jf. dog § 8, stk. 5. Bidrag til ATP regnes ikke med.</p>\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Det samlede beløb efter stk. 1 divideres herefter med den beregnede dagpengesats, der senest er brugt i optjeningsåret. Hvis man ikke har fået udbetalt ydelser med en beregnet sats i optjeningsåret, jf. stk. 2, divideres beløbet med satsen for nyuddannede pr. 31. december i optjeningsåret, jf. lovens § 51, stk. 2. Hvis man senest har været fuldtidsforsikret i optjeningsåret, bruges satsen for fuldtidsforsikrede. Hvis man senest har været deltidsforsikret, bruges satsen for deltidsforsikrede.</p>\n      <p class=\"Stk2\"><span class=\"StkNr\" id=\"Par9_Stk3\">Stk. 3.</span> A-kassen ganger resultatet af beregningen efter stk. 2 med en omregningsfaktor, som ved udløbet af hvert optjeningsår fastsættes af Arbejdsmarkedsstyrelsen. Der rundes af til det nærmeste antal hele dage. Resultatet viser, hvor mange dage med feriedagpenge man har optjent ret til, jf. dog stk. 4.</p>\n      <p class=\"Stk2\"><span class=\"StkNr\" id=\"Par9_Stk4\">Stk. 4.</span> Man har højst ret til 25 dage med feriedagpenge i et ferieår.</p>\n      <p class=\"ParagrafGruppeOverskrift\"><span id=\"Kap2_X2\">Feriedagpenge for nyuddannede (dimittender)</span></p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10. </span> Hvis man er optaget i en a-kasse som nyuddannet, jf. lovens § 41, stk. 1, nr. 3, litra b, (dimittend), har man ret til et antal dage med feriedagpenge, jf. dog § 11.</p>\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Hvis man er optaget mellem 1. maj og 31. juli, har man ret til feriedagpenge i 15 dage både i dette ferieår og i ferieåret efter.</p>\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Hvis man er optaget mellem 1. august og 31. december, har man ret til feriedagpenge i 10 dage i dette ferieår og 15 dage i ferieåret efter.</p>\n      <p class=\"Stk2\"><span class=\"StkNr\" id=\"Par10_Stk4\">Stk. 4.</span> Hvis man er optaget mellem 1. januar og 30. april, har man ret til feriedagpenge i 5 dage i dette ferieår og 15 dage i ferieåret efter.</p>\n      <p class=\"Stk2\"><span class=\"StkNr\" id=\"Par10_Stk5\">Stk. 5.</span> Hvis man får feriedagpenge efter stk. 1, 2, 3 og 4, kan man ikke få feriedagpenge, der er optjent efter § 8.</p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11. </span> Hvis en dimittend har ret til betalt ferie efter ferieloven mv., skal dette antal feriedage trækkes fra i det antal dage, der er ret til efter § 10.</p>\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Fradraget i stk. 1 beregnes ved at gange antallet af løntimer i optjeningsåret med 0,018. Der afrundes til det nærmeste antal hele dage.</p>\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> Løntimer, der er udført i udlandet for en udenlandsk arbejdsgiver, indgår ikke i antallet af løntimer i stk. 2.</p>\n      <p class=\"ParagrafGruppeOverskrift\"><span id=\"Kap2_X3\">Feriedagpengesats</span></p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12. </span> Hvis man har fået udbetalt ydelser med en beregnet dagpengesats i perioden fra optjeningsårets begyndelse og frem til ferien, får man det samme beløb i feriedagpenge med eventuelle reguleringer, jf. dog stk. 3.</p>\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Hvis man ikke har fået udbetalt ydelser med en beregnet dagpengesats, udbetales feriedagpenge med satsen for nyuddannede, jf. lovens § 51, stk. 2.</p>\n      <p class=\"Stk2\"><span class=\"StkNr\" id=\"Par12_Stk3\">Stk. 3.</span> Medlemmets forsikringsstatus, når ferien holdes, afgør, om der skal udbetales med satsen for fuldtids- eller deltidsforsikrede.</p>\n      <p class=\"Kapitel\" id=\"K3\"><span id=\"Kap3\">Kapitel 3</span></p>\n      <p class=\"KapitelOverskrift2\">Ferie og feriedagpenge</p>\n      <p class=\"ParagrafGruppeOverskrift\"><span id=\"Kap3_X1\">Optjent og overført ferie efter ferieloven mv.</span></p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13. </span> Hvis man har ret til betalt ferie efter ferieloven mv., skal man som udgangspunkt holde denne ferie, før man kan få feriedagpenge. Hvis man samlet har optjent ret til mere end 25 dage med feriepenge og feriedagpenge, kan man få feriedagpenge, når man har holdt 25 dage minus antallet af dage med feriedagpenge, jf. dog stk. 2, 3, 4, 5, 6, 7, og § 14.</p>\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Hvis ferie efter ferieloven mv. holdes i en 6-dages uge, skal a-kassen omregne feriedagene til en 5-dages uge ved at gange med 5/6.</p>\n      <p class=\"Stk2\"><span class=\"StkNr\" id=\"Par13_Stk3\">Stk. 3.</span> Hvis man har ret til feriedagpenge som dimittend, jf. § 10, skal man holde den betalte ferie, som er beregnet efter § 11, stk. 2, før man kan få feriedagpenge.</p>\n      <p class=\"Stk2\"><span class=\"StkNr\" id=\"Par13_Stk4\">Stk. 4.</span> Hvis en arbejdsgiver har fastsat ferie mellem jul og nytår efter § 17, stk. 2, i ferieloven, kan man uanset stk. 1, 2, og 3, få feriedagpenge, selv om ferien mellem jul og nytår endnu ikke er holdt.</p>\n      <p class=\"Stk2\"><span class=\"StkNr\" id=\"Par13_Stk5\">Stk. 5.</span> Ferie, der er overført fra et tidligere ferieår efter §§ 19 eller 40 i ferieloven, sidestilles med holdt ferie i stk. 1, 2 og 3, i det ferieår, ferien overføres fra.</p>\n      <p class=\"Stk2\"><span class=\"StkNr\" id=\"Par13_Stk6\">Stk. 6.</span> Ferie, der er overført fra et tidligere ferieår efter §§ 19 eller 40 i ferieloven, indgår ikke i antallet af dage med betalt ferie efter ferieloven mv. i stk. 1, 2 og 3. Den overførte ferie skal dog holdes, før man kan få feriedagpenge.</p>\n      <p class=\"Stk2\"><span class=\"StkNr\" id=\"Par13_Stk7\">Stk. 7.</span> Hvis man kan dokumentere, at man har fået feriepenge efter ferielovens § 30, stk. 2 eller 3, eller § 38 uden at have holdt ferien, anses man for at have holdt det antal feriedage, der svarer til feriepengene.</p>\n      <p class=\"ParagrafGruppeOverskrift\"><span id=\"Kap3_X2\">Lørdage, søndage og søgnehelligdage</span></p>\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14. </span> Uanset § 13, stk. 1, 2, 3 og 5, kan et ledigt medlem få feriedagpenge for søgnehelligdage, hvis disse indgår i ferien. Ledige kan dog aldrig få feriedagpenge for lørdage og søndage.</p>\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Som lønmodtager kan man kun få feriedagpenge for lørdage, søndage og søgnehelligdage, hvis man skulle have været på arbejde de pågældende dage, hvis man ikke havde holdt ferie.</p>\n      <p class=\"ParagrafGruppeOverskrift\"><span id=\"Kap3_X3\">Løn under ferie uden ret hertil</span></p>\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15. </span> Uanset § 3, stk. 6, kan man få feriedagpenge, hvis man</p>\n      <p class=\"Liste1\"><span class=\"Liste1Nr\" id=\"Par15_Stk1_Num1\">1)</span> arbejder på nedsat tid,</p>\n      <p class=\"Liste1\"><span class=\"Liste1Nr\" id=\"Par15_Stk1_Num2\">2)</span> får løn under sin ferie uden at have ret til det efter ferieloven mv., og</p>\n      <p class=\"Liste1\"><span class=\"Liste1Nr\" id=\"Par15_Stk1_Num3\">3)</span> har holdt et forholdsmæssigt antal feriedage.</p>\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> Antallet af feriedage i stk. 1, nr. 3, beregnes ved at dele de timer, som lønnen i ferieperioden svarer til, med 7,4 for fuldtidsforsikrede og 4,8 for deltidsforsikrede. Der rundes af til nærmeste antal hele dage.</p>\n      <p class=\"Kapitel\" id=\"K4\"><span id=\"Kap4\">Kapitel 4</span></p>\n      <p class=\"KapitelOverskrift2\">Meddelelse, ansøgning, dokumentation og udbetaling</p>\n      <p class=\"ParagrafGruppeOverskrift\"><span id=\"Kap4_X1\">Optjeningsmeddelelse og meddelelse til nyuddannede</span></p>\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16. </span> A-kassen skal inden ferieårets start meddele, hvor mange dage med feriedagpenge, man har fået ret til, jf. dog § 3.</p>\n      <p class=\"Stk2\"><span class=\"StkNr\" id=\"Par16_Stk2\">Stk. 2.</span> Når a-kassen har udbetalt feriedagpenge, skal a-kassen snarest muligt meddele, hvor mange dage med feriedagpenge, man har tilbage.</p>\n      <p class=\"Stk2\"><span class=\"StkNr\" id=\"Par16_Stk3\">Stk. 3.</span> Hvis man først får ret til dagpenge, efter ferieåret er begyndt, skal a-kassen senest på dette tidspunkt meddele, hvor mange dage med feriedagpenge, man har fået ret til.</p>\n      <p class=\"ParagrafGruppeOverskrift\"><span id=\"Kap4_X2\">Ansøgning og dokumentation</span></p>\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17. </span> Man skal udfylde en blanket om feriedagpenge for at få feriedagpenge. Blanketten skal være udstedt af Arbejdsmarkedsstyrelsen eller af a-kassen.</p>\n      <p class=\"Stk2\"><span class=\"StkNr\" id=\"Par17_Stk2\">Stk. 2.</span> Når man søger om feriedagpenge, skal man sende en kopi af de optjeningsmeddelelser, man har fået, jf. § 16. Det er dog ikke nødvendigt, hvis man søger om feriedagpenge i den a-kasse, man har fået meddelelsen fra.</p>\n      <p class=\"Stk2\"><span class=\"StkNr\" id=\"Par17_Stk3\">Stk. 3.</span> Hvis man har overført ferie til næste ferieår efter ferieloven mv., jf. § 13, stk. 5, skal man dokumentere det over for a-kassen.</p>\n      <p class=\"Stk2\"><span class=\"StkNr\" id=\"Par17_Stk4\">Stk. 4.</span> Hvis man søger om feriedagpenge, som er optjent efter § 8, stk. 4, nr. 4 eller 5, skal man vedlægge dokumentation for de beløb, man har fået udbetalt.</p>\n      <p class=\"ParagrafGruppeOverskrift\"><span id=\"Kap4_X3\">Ansøgningsfrist mv.</span></p>\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18. </span> Man kan ikke overføre sin ret til feriedagpenge fra ét ferieår til et andet.</p>\n      <p class=\"Stk2\"><span class=\"StkNr\" id=\"Par18_Stk2\">Stk. 2.</span> Retten til feriedagpenge falder væk, hvis a-kassen ikke har modtaget ansøgningen om feriedagpenge for et ferieår senest den 31. maj i det følgende ferieår.</p>\n      <p class=\"Stk2\"><span class=\"StkNr\" id=\"Par18_Stk3\">Stk. 3.</span> Uanset overskridelse af fristen i stk. 2 anses ansøgningen om feriedagpenge for at være fremkommet rettidigt, hvis følgende betingelser er opfyldt:</p>\n      <p class=\"Liste1\"><span class=\"Liste1Nr\" id=\"Par18_Stk3_Num1\">1)</span> A-kassen har modtaget ansøgningen om feriedagpenge senest 4 uger efter, at medlemmet har fået fratrukket tidligere fejludbetalt løn under ferie eller feriegodtgørelse i senere udbetalt løn eller feriegodtgørelse,</p>\n      <p class=\"Liste1\"><span class=\"Liste1Nr\" id=\"Par18_Stk3_Num2\">2)</span> medlemmet har godtgjort at have været i god tro om sin ret til lønnen eller feriegodtgørelsen, da beløbet blev modtaget, og</p>\n      <p class=\"Liste1\"><span class=\"Liste1Nr\" id=\"Par18_Stk3_Num3\">3)</span> a-kassen har modtaget ansøgningen senest inden udløbet af det følgende ferieår, jf. stk. 2.</p>\n      <p class=\"ParagrafGruppeOverskrift\"><span id=\"Kap4_X4\">Udbetalingstidspunkt</span></p>\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19. </span> Man kan tidligst få feriedagpenge udbetalt en uge før ferien.</p>\n      <p class=\"Stk2\"><span class=\"StkNr\" id=\"Par19_Stk2\">Stk. 2.</span> A-kassen skal have ansøgningsblanketten en måned før feriens start, hvis man skal have feriedagpengene en uge før ferien.</p>\n      <p class=\"Stk2\"><span class=\"StkNr\" id=\"Par19_Stk3\">Stk. 3.</span> A-kassen skal registrere, hvor meget der bliver udbetalt i feriedagpenge.</p>\n      <p class=\"Kapitel\" id=\"K5\"><span id=\"Kap5\">Kapitel 5</span></p>\n      <p class=\"KapitelOverskrift2\">Ikrafttrædelses- og overgangsbestemmelser</p>\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\">§ 20. </span> Bekendtgørelsen træder i kraft den 1. maj 2010 og finder anvendelse fra og med optjeningsåret 2009.</p>\n      <p class=\"Stk2\"><span class=\"StkNr\" id=\"Par20_Stk2\">Stk. 2.</span> Bekendtgørelse nr. 480 af 10. juni 2003 om feriedagpenge ophæves samtidig.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Arbejdsmarkedsstyrelsen, den 26. marts 2010</P><P CLASS=SIGN1 ALIGN=\"CENTER\">Marie Hansen</P><P CLASS=SIGN2 ALIGN=\"RIGHT\">/ Vibeke Dalbro</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/03/2010"
        },
        {
            "displayName": "Accession",
            "displayValue": "B20100030105"
        },
        {
            "displayName": "Entydig dokumentidentifikation",
            "displayValue": "BE004087"
        },
        {
            "displayName": "Dato for førstegangsindlæggelse",
            "displayValue": "30/03/2010"
        },
        {
            "displayName": "Dato for indlæggelse",
            "displayValue": "30/03/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "301"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "26/03/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2010-0003949"
        },
        {
            "displayName": "Stikord",
            "displayValue": "Ferie, Feriedagpenge"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}