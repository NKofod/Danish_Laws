{
    "id": 157108,
    "title": "Ankestyrelsens principafgørelse O-70-95 om kompetence - psykologbehandling - efterprøvelse - betinget bevilling - valg af psykolog",
    "documentTypeId": "240",
    "isSagsforlobPeriodValid": true,
    "shortName": "KEN nr 9317 af 15/06/1995",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-70-95 om kompetence - psykologbehandling - efterprøvelse - betinget bevilling - valg af psykolog</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankenævnet kunne ikke afvise at tage stilling til, om kommunen kunne gøre ydelse af hjælp til en 40-årig kvindes psykologbehandling betinget af, at behandlingen blev ydet af en psykolog, der var udpeget af kommunen.</p>\r\n   <p class=\"TekstGenerel\">Ankestyrelsen hjemviste derfor sagen til nævnet med henblik på nævnets vurdering af, om kvinden havde et sådant behov for psykologbehandling, at der burde ydes hende hjælp til behandling efter bistandsloven og i bekræftende fald, om hendes behov for behandling ville blive tilstrækkeligt tilgodeset ved behandling hos den af kommunen udpegede psykolog.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>10-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 1024 af 13. december 1994 - § 46a</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Kvinden havde ved separation fået forældremyndigheden over et fællesbarn.</p>\r\n<p>Faderens samvær med barnet gav anledning til betydelige problemer på grund af forældrenes indbyrdes konflikter.</p>\r\n<p>Kommunen foranledigede derfor barnet undersøgt af en psykolog, som efter undersøgelsen udtrykte bekymring for barnets fremtid og udvikling på grund af forældrenes indbyrdes konflikter.</p>\r\n<p>Kvinden havde tidligere fået hjælp til samtaler hos en anden psykolog, og hun anmodede på ny om hjælp til psykologsamtaler hos denne.</p>\r\n<p>Kommunen besluttede, at der som led i en handleplan for barnet skulle bevilges kvinden 10 samtaler med den af kommunen udpegede psykolog.</p>\r\n<p>Kvinden ønskede ikke at blive behandlet af denne psykolog, og hun klagede til ankenævnet over, at hun ikke selv kunne bestemme, hvilken psykolog behandlingen skulle finde sted hos.</p>\r\n<p>Nævnet afviste at behandle sagen med den begrundelse, at det faldt uden for nævnets forretningsområde at tage stilling til spørgsmålet om, hos hvilken psykolog behandlingen skulle foregå.</p>\r\n<p>Sagen blev behandlet i principielt møde med henblik på afklaring af, hvorvidt ankenævnet kunne afvise at behandle en klage over, at en kommune havde betinget ydelse af hjælp til psykologbehandling af, at hjælpen blev ydet af en bestemt psykolog.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ikke, at ankenævnet havde været berettiget til at afvise at tage stilling til, om kommunen kunne betinge ydelse af hjælp til kvindens psykologbehandling af, at behandlingen blev ydet af den psykolog, der var udpeget af kommunen.</p>\r\n<p>Ankestyrelsen hjemviste derfor sagen til nævnet med henblik på nævnets vurdering af, om kvinden havde et sådant behov for psykologbehandling, at der burde ydes hende hjælp til behandling efter bistandslovens § 46 a, og i bekræftende fald, om hendes behov for behandling ville blive tilstrækkeligt tilgodeset ved behandling hos den udpegede psykolog.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19950931725"
        },
        {
            "displayName": "Entydig dokumentidentifikation",
            "displayValue": "BS009898"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9317"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/06/1995"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21153-94"
        },
        {
            "displayName": "Stikord",
            "displayValue": "O-70-95"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}