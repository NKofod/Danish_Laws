{
    "id": 210003,
    "title": "Bekendtgørelse af lov om euforiserende stoffer",
    "documentTypeId": "30",
    "isSagsforlobPeriodValid": true,
    "shortName": "LBK nr 1334 af 09/12/2019",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af lov om euforiserende stoffer</p>\r\n<p class=\"Indledning2\">Herved bekendtgøres lov om euforiserende stoffer, jf. lovbekendtgørelse nr. 715 af 13. juni 2016, med den ændring, der følger af § 2 i lov nr. 1519 af 18. december 2018.</p>\r\n<p class=\"Paragraf\" id=\"id0a842281-6fb9-4fbc-9441-3bb0d144b448\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Sundheds- og ældreministeren bemyndiges til at bestemme, at stoffer, herunder stofgrupper, som efter internationale vedtagelser eller efter Sundhedsstyrelsens skøn frembyder ganske særlig fare i anledning af de euforiserende egenskaber, som stofferne har eller antages at have, ikke må forefindes her i landet, medmindre ministeren under ganske særlige omstændigheder og på nærmere af ham fastsatte vilkår meddeler tilladelse dertil. En given tilladelse kan senere tilbagekaldes.</p>\r\n<p class=\"Stk2\">\r\n   <span class=\"StkNr\" id=\"iddef34826-b480-4e71-a9f8-d4f05efa05c0\">Stk. 2.</span> Sundheds- og ældreministeren kan bestemme, at euforiserende stoffer omfattet af stk. 1 kan ind- og udføres, sælges, købes, udleveres, modtages, fremstilles, forarbejdes, besiddes og anvendes i medicinsk øjemed som led i lægelig behandling af personer for stofmisbrug.</p>\r\n<p class=\"Stk2\">\r\n   <span class=\"StkNr\" id=\"id11700a16-3499-4fa2-9c70-bc6108e1c97d\">Stk. 3.</span> Bortset fra forhold omfattet af en tilladelse efter stk. 1 eller en behandling efter stk. 2 er ind- og udførsel, salg, køb, udlevering, modtagelse, fremstilling, forarbejdning og besiddelse af sådanne stoffer forbudt.</p>\r\n<p class=\"Paragraf\" id=\"idccfee0f6-c4ba-49cc-a3fb-a293acca4e4d\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Sundheds- og ældreministeren bemyndiges endvidere til at bestemme, at stoffer, herunder stofgrupper, som vel ikke er af den i § 1 omhandlede art, men som dog efter internationale vedtagelser eller efter Sundhedsstyrelsens skøn frembyder fare i anledning af de euforiserende egenskaber, som stofferne har eller antages at have, her i landet kun må anvendes i medicinsk eller videnskabeligt øjemed.</p>\r\n<p class=\"Stk2\">\r\n   <span class=\"StkNr\" id=\"id0d93502a-b1a3-443d-93ba-0388543f9124\">Stk. 2.</span> Ind- og udførsel, salg, køb, udlevering, modtagelse, fremstilling, forarbejdning og besiddelse af disse stoffer er tilladt for apotekere og for personer eller firmaer, som af sundheds- og ældreministeren har fået særlig tilladelse dertil. Ministeren kan fastsætte almindelige begrænsninger med hensyn til de pågældendes virksomhed i så henseende og kan endvidere overfor enhver af de pågældende fastsætte særlige begrænsninger, ligesom han kan indskrænke eller tilbagekalde rettighederne med hensyn til stofferne.</p>\r\n<p class=\"Stk2\">\r\n   <span class=\"StkNr\" id=\"ide90f5619-5f66-4115-bdfb-610119203b12\">Stk. 3.</span> Køb og modtagelse fra apotekere og besiddelse af stofferne er endvidere tilladt for dem, der modtager stofferne i henhold til en efter almindelige regler lovlig recept eller rekvisition, jf. § 26 i lov nr. 209 af 11. juni 1954 om apotekervæsenet og de i medfør deraf udstedte forskrifter.</p>\r\n<p class=\"Stk2\">\r\n   <span class=\"StkNr\" id=\"id16196a02-db7d-4c07-acac-998bf601e1f2\">Stk. 4.</span> I øvrigt er ind- og udførsel, salg, køb, udlevering, modtagelse, fremstilling, forarbejdning og besiddelse af disse stoffer forbudt.</p>\r\n<p class=\"Paragraf\" id=\"idb34d86cd-e7ff-473f-b9dc-5bccf40d67af\">\r\n   <span id=\"P2a\">\r\n   </span>\r\n   <span class=\"ParagrafNr\" id=\"Par2a\">§ 2 a.</span> Bestemmelserne i §§ 1 og 2 finder tilsvarende anvendelse på stoffer, der kan omdannes til stoffer med euforiserende egenskaber.</p>\r\n<p class=\"Paragraf\" id=\"id6440c8d0-f3bc-45d1-90d5-6151b563006a\">\r\n   <span id=\"P2b\">\r\n   </span>\r\n   <span class=\"ParagrafNr\" id=\"Par2b\">§ 2 b.</span> Sundheds- og ældreministeren kan fastsætte regler om opkrævning og betaling af gebyrer fra virksomheder til hel eller delvis dækning af den del af Lægemiddelstyrelsens virksomhed, som vedrører tilladelser til dyrkning og håndtering af cannabis med henblik på at udvikle cannabis til medicinsk brug. Gebyrerne skal være aktivitetsbestemte gebyrer til styrelsens konkrete aktiviteter eller årsgebyrer til styrelsens generelle virksomhed, herunder overvågning og kontrol med tilladelser nævnt i 1. pkt.</p>\r\n<p class=\"Paragraf\" id=\"id98adc1b0-83ac-45f7-876d-f9cb3f27fb87\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Overtrædelse af denne lov eller de i medfør af den udfærdigede forskrifter straffes med bøde eller fængsel indtil 2 år. Ved udmåling af straffen, herunder ved fastsættelse af bøder, skal der lægges vægt på skadevirkningerne af de pågældende stoffer. Advarsel kan i almindelighed ikke meddeles, medmindre sociale forhold taler for at meddele en advarsel og besiddelsen af stoffet er udslag af en stærk afhængighed som følge af et længere og vedvarende misbrug af euforiserende stoffer. På samme måde straffes den, der ved meddelelse af urigtige eller vildledende oplysninger eller ved svigagtig fortielse opnår eller søger at opnå tilladelse i henhold til loven eller forskrifterne, eller som handler i strid med vilkår for en given tilladelse. På samme måde straffes endvidere den, der ved henvendelse om en recept eller rekvisition på et af de i § 2 eller § 2 a, jf. § 2, omhandlede stoffer eller om anden ordination af stoffet giver urigtig skriftlig oplysning om sit navn, sin bopæl eller sin stilling.</p>\r\n<p class=\"Stk2\">\r\n   <span class=\"StkNr\" id=\"ida4b5452b-4234-42fa-b66f-b9d13a21e82d\">Stk. 2.</span> Ved straffens udmåling skal det betragtes som en betydelig skærpende omstændighed, at der er tale om</p>\r\n<p class=\"Liste1\">\r\n   <span class=\"Liste1Nr\" id=\"id3d48938b-3ff7-4136-bbda-98122ff13a2d\">1)</span> gentagne tilfælde af salg af et særlig farligt eller skadeligt stof eller</p>\r\n<p class=\"Liste1\">\r\n   <span class=\"Liste1Nr\" id=\"id63505ae1-557f-4a31-945d-6b8fe1b65650\">2)</span> salg eller vederlagsfri overdragelse med henblik på senere salg af de i §§ 1 og 2 omhandlede stoffer på restaurationer, herunder diskoteker, eller ved koncerter eller musikfestivaler. Tilsvarende gælder ved andre arrangementer, hvor det typisk hovedsagelig er børn eller unge mennesker, der deltager.</p>\r\n<p class=\"Stk2\">\r\n   <span class=\"StkNr\" id=\"id6867a6c1-1129-4318-ac25-14e3478929f9\">Stk. 3.</span> Med samme straf som anført i stk. 1 straffes den, som forsætligt modtager eller skaffer sig eller andre del i en vinding, der er erhvervet ved en af stk. 1, 1. pkt., omfattet overtrædelse, samt den, som ved opbevaring, transport, hjælp til afhændelse eller på lignende måde forsætligt virker til at sikre en anden udbyttet af en sådan overtrædelse.</p>\r\n<p class=\"Paragraf\" id=\"id2b966c5f-9b11-4016-adb0-deb2268fbb87\">\r\n   <span id=\"P3a\">\r\n   </span>\r\n   <span class=\"ParagrafNr\" id=\"Par3a\">§ 3 a.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id991fd9e3-5a5e-4d2c-881a-06b837d13bd0\">\r\n   <span id=\"P3b\">\r\n   </span>\r\n   <span class=\"ParagrafNr\" id=\"Par3b\">§ 3 b.</span> Sundheds- og ældreministeren kan efter ansøgning fra en kommunalbestyrelse meddele konkrete tilladelser til oprettelse og drift af kommunale stofindtagelsesrum og stofindtagelsesrum drevet af selvejende institutioner med driftsoverenskomst med kommunen for personer på 18 år eller derover med en stærk afhængighed som følge af et længere og vedvarende misbrug af euforiserende stoffer.</p>\r\n<p class=\"Stk2\">\r\n   <span class=\"StkNr\" id=\"id780b65bc-ae82-4908-b9ea-c4e7e6bdeb7e\">Stk. 2.</span> Sundheds- og ældreministeren fastsætter nærmere regler om stofindtagelsesrum som nævnt i stk. 1, herunder om bl.a. hygiejniske omgivelser, overvågning ved kvalificeret personale, stofindtagelse, social- og sundhedsfaglige tilbud og afrapportering.</p>\r\n<p class=\"Paragraf\" id=\"id1c299198-aac2-4b07-a3ca-8e611e7b6334\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Ved ikrafttrædelsen af nærværende lov ophæves lov nr. 53 af 6. marts 1936 om fremstilling af og handel med opium m.m., således som denne lov er ændret ved lov nr. 495 af 14. december 1948. (2.-4. punktum (overgangsbestemmelser) er udeladt her).</p>\r\n<p class=\"Stk2\">\r\n   <span class=\"StkNr\" id=\"id54c8a187-0309-4444-8d3d-f1c863e97358\">Stk. 2.</span> Regeringen bemyndiges til ved kgl. anordning at sætte nærværende lov i kraft på Færøerne.</p>\r\n<p class=\"Stk2\">\r\n   <span class=\"StkNr\" id=\"ida38a16fd-7e88-46af-a4b5-ded7ce86ee94\">Stk. 3.</span> Loven gælder for Grønland med de lempelser, der følger af den for landsdelen i øvrigt gældende, særlige lovgivning.</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 1519 af 18. december 2018 (Eksport af cannabisbulk, brug af pesticider, kontraktudlægning, tilskudsordning, gebyrer m.v.)<a class=\"FodnoteHenvisning\" name=\"Henvisning_id813745b0-fc15-49e9-8476-4a45710e175b\" href=\"#id813745b0-fc15-49e9-8476-4a45710e175b\">1)</a> indeholder følgende ikrafttrædelsesbestemmelser:</p>\r\n<p class=\"CentreretParagraf\">§ 3</p>\r\n<p class=\"Stk2\">\r\n   <span class=\"StkNr\">Stk. 1.</span> Loven træder i kraft den 1. januar 2019, jf. dog stk. 2.</p>\r\n<p class=\"Stk2\">\r\n   <span class=\"StkNr\">Stk. 2-6.</span> (Udelades)</p>\r\n<p class=\"CentreretParagraf\">§ 4</p>\r\n<p class=\"Stk2\">\r\n   <span class=\"StkNr\">\r\n   </span> Loven gælder ikke for Færøerne og Grønland.</p><div class=\"Givet\" id=\"Givet\"><p class=\"Givet\" align=\"center\">Sundheds- og Ældreministeriet, den 9. december 2019</p><p class=\"Sign1\" align=\"center\">Magnus Heunicke</p><p class=\"Sign2\" align=\"right\">/ Lars Petersen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id813745b0-fc15-49e9-8476-4a45710e175b\" href=\"#Henvisning_id813745b0-fc15-49e9-8476-4a45710e175b\">1)</a> Lovændringen vedrører § 2 b.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/12/2019"
        },
        {
            "displayName": "Accession",
            "displayValue": "A20190133429"
        },
        {
            "displayName": "Entydig dokumentidentifikation",
            "displayValue": "CN001019"
        },
        {
            "displayName": "Dato for førstegangsindlæggelse",
            "displayValue": "11/12/2019"
        },
        {
            "displayName": "Dato for indlæggelse",
            "displayValue": "11/12/2019"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1334"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "09/12/2019"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundheds- og Ældremin., j.nr. 1905023"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}