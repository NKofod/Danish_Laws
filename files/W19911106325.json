{
    "id": 35766,
    "title": "Manuelle, register, inddragelse, følsom, informationscentral (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11063 af 06/05/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Henstillet, at den manuelt førte informationscentral hos  \r\n\r\n  statsadvokaten for særlig økonomisk kriminalitet blev inddraget under lov om  \r\n\r\n offentlige myndigheders registre, idet dataindholdet fandtes at være af  \r\n\r\n følsom karakter og at kunne have indgribende betydning for den registrerede.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Manuelle, register, inddragelse, følsom,  \r\n\r\n informationscentral (* 1) </H1>  \r\n\r\n<P></P>  \r\n\r\n<BR>  \r\n\r\n<P>I anledning af en artikel i dagspressen anmodede Registertilsynet  \r\n\r\n  Justitsministeriet om en udtalelse om det oplysningsregister, der føres  \r\n\r\n hos statsadvokaten for særlig økonomisk kriminalitet under  \r\n\r\n betegnelsen Informationscentralen. </P>  \r\n\r\n<P>Man udbad sig i den forbindelse en redegørelse for registerets formål,  \r\n\r\n drift og opbygning samt hvilke oplysninger, der indgik i registeret, hvorfra  \r\n\r\n de hidrørte, og til hvem der blev videregivet oplysninger fra registeret samt  \r\n\r\n hvilke sletningsfrister, der fandt anvendelse for registeret. </P>  \r\n\r\n<P>Endvidere udbad man sig oplyst, om Justitsministeriet agtede at inddrage  \r\n\r\n det nævnte register under lov om offentlige myndigheders registre, jf. lovens  \r\n\r\n § 3, stk. 1. </P>  \r\n\r\n<P> Justitsministeriet meddelte herefter, at man henset til  \r\n\r\n  Informationscentralens specielle karakter ikke fandt det påkrævet eller  \r\n\r\n hensigtsmæssigt at inddrage registeret under registerlovgivningen, og anførte  \r\n\r\n en række grunde hertil. </P>  \r\n\r\n<P>I sin besvarelse henviste Justitsministeriet samtidig til et medsendt  \r\n\r\n notat vedrørende Informationscentralen hos statsadvokaten for  \r\n\r\n  særlig økonomisk kriminalitet, der indeholdte en beskrivelse af bl.a.  \r\n\r\n formål, opbygning, oplysningskilder, de registrerede oplysninger, registerets  \r\n\r\n omfang, videregivelse af oplysninger og sletningspraksis. </P>  \r\n\r\n<P>Sagen blev behandlet på et møde i Registerrådet, hvorefter  \r\n\r\n Registertilsynet udtalte, at efter lov om offentlige myndigheders registre §  \r\n\r\n 3, stk. 1, kan vedkommende minister efter indhentet udtalelse fra  \r\n\r\n Registertilsynet bestemme, at andre registre med personoplysninger, der føres  \r\n\r\n for den offentlige forvaltning, kan omfattes af loven. </P>  \r\n\r\n<P>Som vejledende kriterium for hvilke manuelle registre, der findes at burde  \r\n\r\n inddrages under loven i medfør af lovens § 3, stk. 1, er der i delbetænkning  \r\n\r\n om offentlige registre nr. 767/1976 nævnt større manuelle systemer, der  \r\n\r\n indeholder oplysninger af mere personlig karakter, og hvor det derfor kan  \r\n\r\n være rimeligt at gennemføre ganske samme beskyttelsesforanstaltninger som for  \r\n\r\n edb-registre. Som eksempler er anført strafferegistrene og rigsregistraturen.  \r\n\r\n</P>  \r\n\r\n<P>Af bemærkningerne til lovens § 3, stk. 1, fremgår det, at der herved  \r\n\r\n sigtes til større manuelle registre, der indeholder personoplysninger som  \r\n\r\n f.eks. straffeoplysninger og helbredsoplysninger. </P>  \r\n\r\n<P>Bl.a. på baggrund heraf havde Registertilsynet tidligere til  \r\n\r\n  Justitsministeriet vedrørende spørgsmålet om inddragelse af manuelle  \r\n\r\n registre under loven mere generelt udtalt, at dette spørgsmål navnlig opstår  \r\n\r\n med hensyn til centrale registre, der har et omfattende og meget sensitivt  \r\n\r\n indhold. </P>  \r\n\r\n<P>Ved vurderingen af spørgsmålet om registerets inddragelse under loven  \r\n\r\n havde Registertilsynet mærket sig, at Informationscentralen var oprettet i  \r\n\r\n henhold til Justitsministeriets skrivelse af 25. juni 1973, og at grundlaget  \r\n\r\n for statsadvokaturen for særlig økonomisk  kriminalitet alene  \r\n\r\n var Justitsministeriets bekendtgørelse nr. 648 af 20. december 1973 om  \r\n\r\n forretningsorden for statsadvokaten for  særlig økonomisk kriminalitet. Der  \r\n\r\n forelå således ikke i videre omfang formelle regler for den nærmere drift af  \r\n\r\n  Informationscentralen. </P>  \r\n\r\n<P>Registertilsynets fandt i øvrigt, at dataindholdet i  \r\n\r\n  Informationscentralen var af så følsom karakter og kunne have så indgribende  \r\n\r\n betydning for den registrerede, at det fandtes velbegrundet, at registeret  \r\n\r\n blev undergivet de regler, der gælder for offentlige myndigheders  \r\n\r\n edb-registre. Det var således Registertilsynets principielle opfattelse, at  \r\n\r\n registeret opfyldte de generelle kriterier for inddragelse under loven, og  \r\n\r\n man henstillede på denne baggrund, at Informationscentralen hos  \r\n\r\n  statsadvokaten for særlig økonomisk kriminalitet blev inddraget under lov om  \r\n\r\n offentlige myndigheders registre i medfør af lovens § 3, stk. 1. </P>  \r\n\r\n<P> Justitsministeriet overvejede på den baggrund på ny spørgsmålet om,  \r\n\r\n hvorvidt Informationscentralen burde inddrages under lov om offentlige  \r\n\r\n myndigheders registre. </P>  \r\n\r\n<P> Justitsministeriet meddelte herefter, at ministeriet efter en fornyet  \r\n\r\n gennemgang af sagen var sindet at bestemme, at  Informationscentralen, som  \r\n\r\n føres af statsadvokaten for særlig  økonomisk kriminalitet, blev inddraget  \r\n\r\n under lov om offentlige myndigheders registre, jf. lovens § 3, stk. 1. </P>  \r\n\r\n<P>Registertilsynet har efterfølgende fået forelagt udkast til forskrifter  \r\n\r\n for registeret til udtalelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1991 side 49. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911106325"
        },
        {
            "displayName": "Entydig dokumentidentifikation",
            "displayValue": "CA003701"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11063"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "06/05/1991"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1990-301-048"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}